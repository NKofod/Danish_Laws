{
    "id": 165599,
    "title": "SU - tilbagebetaling - periodisering - uddannelsesperioden - dispensation",
    "documentTypeId": "240",
    "isSagsforlobPeriodValid": true,
    "shortName": "KEN nr 9861 af 13/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - tilbagebetaling - periodisering - uddannelsesperioden - dispensation</p>\r\n<div class=\"Resume\">\r\n   <p class=\"TekstGenerel\">Bonus ved erhvervsarbejde optjent før studiestart skulle medregnes ved opgørelsen af den periodiserede egenindkomst, selvom den som følge af forhold hos arbejdsgiveren først kom til udbetaling i uddannelsesperioden. Ikke grundlag for dispensation efter lovens § 23, stk. 4.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev modtaget den 12. juni 2013 har du klaget over Styrelsen for Videregående Uddannelsers (herefter: styrelsen) afgørelse af 9. maj 2013 om tilbagebetaling af SU for støtteåret 2012.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 9. maj 2013 om tilbagebetaling af SU for støtteåret 2012.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>(. . .)</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>\r\n   <span class=\"Italic\">Stk. 4.</span> Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>1) 6.370 kr. for uddannelsessøgende, der modtager SU uden for klippekortet, og</p>\r\n<p>2) 7.870 kr. for uddannelsessøgende, der modtager SU inden for klippekortet.</p>\r\n<p>\r\n   <span class=\"Italic\">Stk. 2.</span> Fribeløbet er 15.908 kr. pr. måned (mellemste fribeløb) for hver måned i støtteåret eller uddannelsesperioden, hvor den uddannelsessøgende har</p>\r\n<p>1) valgt stipendium og studielån fra,</p>\r\n<p>2) været indskrevet ved en uddannelse, der giver ret til uddannelsesstøtte, men har haft orlov fra uddannelsen, jf. dog stk. 3, nr. 5,</p>\r\n<p>3) været indskrevet ved en uddannelse, der giver ret til uddannelsesstøtte, men ikke har været studieaktiv, jf. dog stk. 3, nr. 5, eller</p>\r\n<p>4) været i praktik, der ikke giver ret til uddannelsesstøtte, jf. dog stk. 3, nr. 5.</p>\r\n<p>\r\n   <span class=\"Italic\">Stk. 3.</span> Fribeløbet er 30.619 kr. pr. måned (højeste fribeløb) for hver måned i støtteåret eller uddannelsesperioden, hvor den uddannelsessøgende</p>\r\n<p>1) ikke gennemgår en uddannelse i Danmark eller i udlandet, der giver ret til uddannelsesstøtte efter afsnit I,</p>\r\n<p>2) ikke opfylder aldersbetingelsen for at få uddannelsesstøtte, jf. § 2, stk. 1, nr. 3, og stk. 2,</p>\r\n<p>3) gennemgår en uddannelse, der giver ret til uddannelsesstøtte, men ikke er dansk statsborger eller i støttemæssig henseende ligestillet med danske statsborgere, jf. § 2, stk. 1, nr. 1, jf. § 2 a,</p>\r\n<p>4) i perioder, der i øvrigt giver ret til uddannelsesstøtte, får anden offentlig støtte, der tilsigter at dække leveomkostningerne, jf. § 2, stk. 1, nr. 5,</p>\r\n<p>5) ikke kan få stipendium og studielån, fordi støttetiden, jf. § 17, er brugt, og ikke får udbetalt slutlån eller</p>\r\n<p>6) ikke kan få stipendium og studielån som følge af bestemmelserne i § 2, stk. 4 og 5.</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . .)</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover. (. . .)</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 43.</span> Den endelige tildeling af uddannelsesstøtte for et støtteår kan ske efter lovens § 22 a, hvis</p>\r\n<p>1) den uddannelsessøgendes uddannelsesperiode, jf. stk. 2, ikke omfatter månederne januar eller december i det pågældende støtteår, eller</p>\r\n<p>2) den uddannelsessøgende er uden for uddannelse i mindst 4 sammenhængende kalendermåneder i det pågældende støtteår.</p>\r\n<p>\r\n   <span class=\"Italic\">Stk. 2.</span> Uddannelsesperioden er de kalendermåneder i støtteåret, hvor den uddannelsessøgende er indskrevet på en uddannelse, der giver ret til uddannelsesstøtte, jf. kapitel 2, §§ 54-59 og lovens kapitel 2.</p>\r\n<p>\r\n   <span class=\"Italic\">Stk. 3.</span> Egenindkomsten, jf. lovens § 23, stk. 2 og 3, beregnes i de i stk. 1 nævnte tilfælde i uddannelsesperioden således:</p>\r\n<p>1) Indkomst for en lønperiode, som de indberetningspligtige har indberettet til indkomstregisteret, jf. lov om et indkomstregister, og som ligger inden for uddannelsesperioden, jf. stk. 2, medregnes i egenindkomsten. Ligger en del af lønperioden uden for uddannelsesperioden, fordeles indkomsten ligeligt på kalenderdagene i lønperioden, så kun indkomst i kalenderdagene inden for uddannelsesperioden medregnes i egenindkomsten.</p>\r\n<p>2) Indkomst, der ikke fremgår af indkomstregisteret, fordeles ligeligt på kalendermånederne i det støtteår, hvor indkomsten er skattepligtig, uanset om indkomstoplysningerne er indberetningspligtige efter lov om et indkomstregister, hvorefter kun indkomst i kalendermånederne inden for uddannelsesperioden medregnes i egenindkomsten.</p>\r\n<p>\r\n   <span class=\"Italic\">Stk. 4.</span> Styrelsen kan i særlige tilfælde dispensere fra opgørelsen af egenindkomsten efter stk. 3, nr. 2, hvis den uddannelsessøgende ellers ville blive stillet urimeligt ringe.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>SU-lovens udgangspunkt er, at studerende skal tilbagebetale SU, hvis deres egenindkomst overstiger deres årsfribeløb, jf. § 30, stk. 2, jf. § 22 i SU-loven. Udgangspunktet fraviges dog i de tilfælde, hvor den studerende er startet på eller har afsluttet en uddannelse i løbet af året, og hvor en periodisering af egenindkomsten og fribeløbet er til den studerendes fordel, jf. § 43 i SU-bekendtgørelsen, jf. § 22a i SU-loven.</p>\r\n<p>Du opfylder betingelsen for periodisering af indkomsten, da du i 2012 har været uden for uddannelse i perioden januar til juli.</p>\r\n<p>Egenindkomsten er enhver positiv indkomst, der henføres til eller indgår i den personlige indkomst, jf. § 23, stk. 2 i SU-loven. Når der foretages en periodiseret opgørelse, jf. § 22a i SU-loven, beregnes egenindkomsten ved, at indkomst for en lønperiode, som de indberetningspligtige har indberettet til indkomstregisteret, og som ligger inden for uddannelsesperioden, medregnes i egenindkomsten, jf. § 43, stk. 3, nr. 1 i SU-bekendtgørelsen.</p>\r\n<p>Både beregningerne efter de almindelige regler, samt beregningerne efter reglerne for periodisering bevirker, at du skal tilbagebetale noget af den SU, som du har modtaget i 2012.</p>\r\n<p>I det konkrete tilfælde er den mest gunstige beregning for dig, når tilbagebetalingskravet beregnes på baggrund af din egenindkomst og dit årsfribeløb. Derfor skal denne beregningsmetode benyttes, jf. § 43 i SU-bekendtgørelsen, jf. § 22a i SU-loven.</p>\r\n<p>Ankenævnet bemærker, at SU-lovens tilbagebetalingsregler er objektive. Dine subjektive forhold kan derfor ikke ændre på, at du skal tilbagebetale SU efter SU-loven. Dvs. at selvom du har været i god tro, så skal du stadig tilbagebetale SU.</p>\r\n<p>Uddannelsesstøtte er en trangsbestemt ydelse, hvorfor der er fastsat regler for, hvor meget den studerende må tjene sideløbende med, at vedkommende modtager støtte.</p>\r\n<p>Udover de fradragsberettigede indtægter, der fremgår af SU-lovens § 23, stk. 3, nr. 1-4, kan der i enkelte konkrete tilfælde gives fradrag af andre indtægter i egenindkomsten, jf. SU-lovens § 23, stk. 4 Det fremgår således af bemærkningerne til lovforslaget, at bestemmelsen kan anvendes i enkelte konkrete tilfælde, hvor støttemodtageren efter en individuel vurdering ellers ville blive urimeligt ringe stillet. Ankenævnet finder, at din situation ikke kan berettige til dispensation efter SU-lovens § 23, stk. 4. Ankenævnet finder således, at du ikke bliver urimeligt ringe stillet sammenlignet med andre studerende i samme situation, samt at et fradrag i dette tilfælde ville havde karakter af en generel dispensation, hvilket ville stride imod bemærkningerne til SU-lovens § 23, stk. 4.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>I 2012 var du uden for uddannelse i perioden januar til juli og i uddannelse i perioden august til december. Du modtog SU i perioden september til november og havde fravalgt SU i august og december.</p>\r\n<p>Styrelsen har ved brev af 9. maj 2013 meddelt dig, at du skal tilbagebetale noget af den SU, som du modtog i 2012, da din egenindkomst oversteg dit årsfribeløb og din periodiserede egenindkomst oversteg dit uddannelsesfribeløb.</p>\r\n<p>Du har i brev modtaget den 12. juni 2013 klaget til Ankenævnet for Statens Uddannelsesstøtteordninger og bl.a. anført, at årsagen til, at du oversteg dit uddannelsesfribeløb var, at du fik en bonus fra din arbejdsgiver udbetalt i september. Bonussen var optjent i perioden 1. januar 2013 til 1. juli 2013, men som følge af forhold hos arbejdsgiveren, kunne udbetalingen først ske i september.</p>\r\n<p>Ved brev af 19. december 2013 har styrelsen fastholdt afgørelsen af 9. maj 2013 og blandt andet henvist til, at der i SU-reglerne ikke er mulighed for at dispensere for indkomst, der er indberettet til eIndkomst i en lønperiode, der ligger inden for uddannelsesperioden, uanset hvornår indkomsten er optjent. Det afgørende er således, i hvilken lønperiode arbejdsgiveren indberetter indkomsten til eIndkomst.</p>\r\n<p>Ved brev dateret december 2013 har du fastholdt din klage og i det væsentligste gentaget dine anbringender fra brevet fra juni 2013.</p>\r\n<p>Styrelsen har i brev af 21. januar 2014 videresendt sagen sammen med en udtalelse til ankenævnet og henvist til brevet af 19. december 2013.</p>\r\n<p>Ankenævnet har ved brev af 6. februar 2014 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Ved mail af 19. februar 2014 har du genfremsendt dit brev dateret december 2013 til Ankenævnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140986125"
        },
        {
            "displayName": "Entydig dokumentidentifikation",
            "displayValue": "CE000169"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9861"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "13/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/002389"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}