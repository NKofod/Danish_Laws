{
    "id": 175360,
    "title": "Bekendtgørelse om anerkendelse af erhvervsmæssige kvalifikationer inden for erhvervsmæssig handel med dyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1264 af 17/11/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om anerkendelse af erhvervsmæssige kvalifikationer inden for erhvervsmæssig handel med dyr<a class=\"FodnoteHenvisning\" name=\"Henvisning_id927821a9-ce8d-4d7f-8c41-fc4d44b9adbe\" href=\"#id927821a9-ce8d-4d7f-8c41-fc4d44b9adbe\">1)</a></p>\r\n<p class=\"Indledning2\">I medfør af § 4 a og § 28, stk. 5, i dyreværnsloven, jf. lovbekendtgørelse nr. 1150 af 12. september 2015, fastsættes efter bemyndigelse i henhold til § 7, nr. 6, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"Paragraf\" id=\"id588eacaf-5dd5-4576-9706-1aab1893853b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse for enhver statsborger i et EU/EØS-land eller et land, som EU har indgået aftale med om anerkendelse af erhvervsmæssige kvalifikationer, og som ønsker at arbejde med erhvervsmæssig handel med dyr.</p>\r\n<p class=\"Paragraf\" id=\"idd840254d-65af-4b7b-8941-47a8d29375b9\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse gælder definitionerne i Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer.</p>\r\n<p class=\"Stk2\">\r\n   <span class=\"StkNr\" id=\"id309aad05-b1f7-41c1-9f57-ed74ed791914\">Stk. 2.</span> Ved erhvervsmæssig handel med dyr forstås i denne bekendtgørelse erhvervsmæssig handel med dyr (dyrehandel) omfattet af bekendtgørelse om erhvervsmæssig handel med dyr.</p>\r\n<p class=\"Paragraf\" id=\"id7fd01a57-a3eb-4135-b568-f6a90021b103\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Fødevarestyrelsen kan give en person omfattet af § 1 tilladelse til at forestå driften af en dyrehandel, hvis personens erhvervsmæssige kvalifikationer kan anerkendes i medfør af lov om adgang til udøvelse af visse erhverv i Danmark.</p>\r\n<p class=\"Stk2\">\r\n   <span class=\"StkNr\" id=\"id4625d279-513a-478c-9bec-1cf1d2683f97\">Stk. 2.</span> Ansøgningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"idba8e3321-24ae-4175-b188-eca905daec2a\">1)</span> Ansøgerens fulde navn.</p>\r\n<p class=\"Liste1\">\r\n   <span class=\"Liste1Nr\" id=\"id17d97a15-c857-4e09-b4d2-35cf48becfe5\">2)</span> Ansøgerens bopælsadresse i hjemlandet.</p>\r\n<p class=\"Liste1\">\r\n   <span class=\"Liste1Nr\" id=\"id2fee80f3-96aa-46d3-9634-e0510a62954b\">3)</span> Ansøgerens eventuelle bopælsadresse/etableringsadresse i Danmark.</p>\r\n<p class=\"Liste1\">\r\n   <span class=\"Liste1Nr\" id=\"idc44af635-4954-48a4-acc5-58d36ac490b8\">4)</span> Ansøgerens kontaktoplysninger: telefonnummer, e-mailadresse.</p>\r\n<p class=\"Liste1\">\r\n   <span class=\"Liste1Nr\" id=\"id1c352036-62ac-4e31-8da0-7011d254c644\">5)</span> Dokumentation for ansøgerens nationalitet.</p>\r\n<p class=\"Liste1\">\r\n   <span class=\"Liste1Nr\" id=\"idcf21ff70-3b3a-428e-a3af-a3cab3412dd3\">6)</span> Dokumentation for ansøgerens faglige titel og hvilken medlemsstat der har udstedt titlen.</p>\r\n<p class=\"Liste1\">\r\n   <span class=\"Liste1Nr\" id=\"ida3b849c6-b810-46b3-b8ce-990bf42500eb\">7)</span> Dokumentation for ansøgerens forsikring med kontaktoplysninger på forsikringsselskab samt geografisk dækning.</p>\r\n<p class=\"Liste1\">\r\n   <span class=\"Liste1Nr\" id=\"idecebc5d1-73ea-43d0-ac79-860d01038c11\">8)</span> Attestation fra de kompetente myndigheder i etableringslandet om, at ansøgeren er lovligt etableret i landet til at forestå driften af en dyrehandel.</p>\r\n<p class=\"Liste1\">\r\n   <span class=\"Liste1Nr\" id=\"id5bd1e918-6847-45fa-9d3a-650eeed88650\">9)</span> Attestation fra den kompetente myndighed i etableringslandet om, at ansøgeren ikke har fået permanent eller midlertidigt forbud eller lignende mod at forestå driften af en dyrehandel.</p>\r\n<p class=\"Liste1\">\r\n   <span class=\"Liste1Nr\" id=\"id2e1757a6-9a00-45b3-8524-7eedeaa706bd\">10)</span> Bevis for erhvervsmæssige kvalifikationer.</p>\r\n<p class=\"Liste1\">\r\n   <span class=\"Liste1Nr\" id=\"id388879c4-b62e-4a70-b693-58f1e1fe6b09\">11)</span> Bevis for, at ansøgeren erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år, hvis erhvervet eller uddannelsen ikke er lovreguleret i etableringslandet.</p>\r\n<p class=\"Paragraf\" id=\"id2b181e13-7fab-4667-b007-3c9ed83ecdba\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Når Fødevarestyrelsen har modtaget en ansøgning om tilladelse efter § 3 og alle nødvendige dokumenter, sender styrelsen en kvittering til ansøgeren med oplysning om:</p>\r\n<p class=\"Liste1\">\r\n   <span class=\"Liste1Nr\" id=\"ide9b43ac5-9ac2-4f76-8a3e-9c5ae095fa44\">1)</span> sagsbehandlingstiden,</p>\r\n<p class=\"Liste1\">\r\n   <span class=\"Liste1Nr\" id=\"idc2108be8-d1e6-4068-9182-7b484a831ab2\">2)</span> at ansøgeren ikke må forestå driften af en dyrehandel, før vedkommende er godkendt hertil af Fødevarestyrelsen, og</p>\r\n<p class=\"Liste1\">\r\n   <span class=\"Liste1Nr\" id=\"id16debd78-bfc4-4b3e-a5a0-b1f8a0761b22\">3)</span> klagemuligheder.</p>\r\n<p class=\"Paragraf\" id=\"idd8a45eff-cef7-4405-8553-f41b08f335bf\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fødevarestyrelsen kan, ved en ansøgning om tilladelse efter § 3, kontrollere ansøgerens erhvervsmæssige kvalifikationer.</p>\r\n<p class=\"Stk2\">\r\n   <span class=\"StkNr\" id=\"id389306ec-994e-499a-9493-bdad56cf41d1\">Stk. 2.</span> Hvis der er væsentlige forskel mellem ansøgerens erhvervsmæssige kvalifikationer og den uddannelse, der kræves i medfør af bekendtgørelse om erhvervsmæssig handel med dyr, og den forskel kan skade den offentlige sundhed samt dyrenes sundhed eller velfærd, og ikke kan opvejes af ansøgerens erhvervserfaring eller af viden, færdigheder og kompetencer, der er opnået gennem livlang læring, der er formelt attesteret af relevant organ, giver Fødevarestyrelsen ansøgeren mulighed for enten, at:</p>\r\n<p class=\"Liste1\">\r\n   <span class=\"Liste1Nr\" id=\"idce61a91c-ebc9-49a7-895d-163752a0a71c\">1)</span> tage en egnethedsprøve for at bevise, at denne har erhvervet den manglende viden eller kompetence, eller</p>\r\n<p class=\"Liste1\">\r\n   <span class=\"Liste1Nr\" id=\"id4d45f8d9-db88-4061-80e7-03072e89cade\">2)</span> gennemgå en prøvetid, der ikke overstiger tre år, og som kan kræves at blive afsluttet med en bedømmelse.</p>\r\n<p class=\"Stk2\">\r\n   <span class=\"StkNr\" id=\"id932a7d57-c9a0-4966-8037-97d685f6d87f\">Stk. 3.</span> Fødevarestyrelsen kan under overholdelse af proportionalitetsprincippet fastsætte nærmere krav til en eventuel prøvetid og egnethedsprøve.</p>\r\n<p class=\"Stk2\">\r\n   <span class=\"StkNr\" id=\"id8f4024d8-770d-4bfb-a753-797b9fbaecef\">Stk. 4.</span> Fødevarestyrelsen sikrer, at ansøgeren har mulighed for at aflægge egnethedsprøven seneste seks måneder efter afgørelsen om at underlægge ansøgeren en egnethedsprøve.</p>\r\n<p class=\"Paragraf\" id=\"id5b123556-f42c-49c7-bbcd-f50731cdde2f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Personer fra i de § 1 nævnte lande kan midlertidigt eller lejlighedsvis forestå driften af en dyrehandel uden at skulle indhente tilladelse efter § 3.</p>\r\n<p class=\"Stk2\">\r\n   <span class=\"StkNr\" id=\"id4dc08718-ded3-4828-a37b-772bb99eec56\">Stk. 2.</span> Inden aktiviteten påbegyndes, skal personen indgive skriftlig anmeldelse til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id044d1f84-08d8-4274-86e9-7328541038b5\">Stk. 3.</span> Anmeldelsen gælder for et år og skal fornyes for hvert efterfølgende år, tjenesteyderen agter midlertidigt eller lejlighedsvist at forestå driften af en dyrehandel.</p>\r\n<p class=\"Stk2\">\r\n   <span class=\"StkNr\" id=\"idfe1b3b7d-0c8d-47d8-b069-f71c90e94cc5\">Stk. 4.</span> Anmeldelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"idae8bd106-899b-45c5-aa71-efdd4c62df17\">1)</span> Tjenesteyderens fulde navn.</p>\r\n<p class=\"Liste1\">\r\n   <span class=\"Liste1Nr\" id=\"id88e7acf8-e087-4a53-9699-ad92190086d6\">2)</span> Tjenesteyderens bopælsadresse i hjemlandet.</p>\r\n<p class=\"Liste1\">\r\n   <span class=\"Liste1Nr\" id=\"id87dac578-3bde-435c-919e-2a173d6a7f75\">3)</span> Tjenesteyderens eventuelle bopælsadresse i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id8703a307-75a9-4b2d-bfb2-4eb700d82ce1\">4)</span> Tjenesteyderens kontaktoplysninger: telefonnummer og e-mailadresse.</p>\r\n<p class=\"Stk2\">\r\n   <span class=\"StkNr\" id=\"id7ae4eb84-a63d-430a-88de-442fa4ea6062\">Stk. 5.</span> Anmeldelsen skal ved første henvendelse, eller hvis der ved en fornyelse er tale om ændring af de oplysninger, der tidligere er givet, ledsages af følgende dokumenter:</p>\r\n<p class=\"Liste1\">\r\n   <span class=\"Liste1Nr\" id=\"id71ab261f-e24a-4ff5-912f-8739a475a4ed\">1)</span> Dokumentation for tjenesteyderens nationalitet.</p>\r\n<p class=\"Liste1\">\r\n   <span class=\"Liste1Nr\" id=\"id3e6c3870-f008-4f10-bff1-84bf4486d73c\">2)</span> Dokumentation for tjenesteyderens faglige titel og hvilken medlemsstat der har udstedt titlen.</p>\r\n<p class=\"Liste1\">\r\n   <span class=\"Liste1Nr\" id=\"idd139aab0-0701-4479-91d8-cb6930362f61\">3)</span> Dokumentation for tjenesteyderens forsikring med kontaktoplysninger på forsikringsselskab samt geografisk dækning.</p>\r\n<p class=\"Liste1\">\r\n   <span class=\"Liste1Nr\" id=\"id50560d82-3efd-4cac-ae8a-4ca5b606858e\">4)</span> Attestation fra de kompetente myndigheder i etableringslandet om, at tjenesteyderens er lovligt etableret i landet til at forestå driften af en dyrehandel.</p>\r\n<p class=\"Liste1\">\r\n   <span class=\"Liste1Nr\" id=\"id3f597121-78bc-4e78-b4f3-58f55b0f6608\">5)</span> Attestation fra den kompetente myndighed i etableringslandet om, at tjenesteyderens ikke har fået permanent eller midlertidigt forbud eller lignende mod at forestå driften af en dyrehandel.</p>\r\n<p class=\"Liste1\">\r\n   <span class=\"Liste1Nr\" id=\"id09b5a0e4-ff3f-4f0b-b45c-3f8938cf658a\">6)</span> Bevis for erhvervsmæssige kvalifikationer.</p>\r\n<p class=\"Liste1\">\r\n   <span class=\"Liste1Nr\" id=\"idddeeb324-b8ec-4f5a-99f4-bc51dc31a468\">7)</span> Bevis for, at tjenesteyderen erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år, hvis erhvervet eller uddannelsen ikke er lovreguleret i etableringslandet.</p>\r\n<p class=\"Paragraf\" id=\"idda45428b-06e2-482a-92cb-21b206f83175\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Fødevarestyrelsen fører et offentligt register over personer, som er etablerede dyrehandler i et de i § 1 nævnte lande, og som har anmeldt til Fødevarestyrelsen, at de agter at midlertidigt eller lejlighedsvist at forestå driften af en dyrehandel i Danmark.</p>\r\n<p class=\"Stk2\">\r\n   <span class=\"StkNr\" id=\"id0eca8588-d691-46c2-a37c-6e9af2512623\">Stk. 2.</span> I registret optages oplysninger om anmeldernes navne, adresser og faglige titel.</p>\r\n<p class=\"Paragraf\" id=\"id67734562-6369-4e65-bd2c-08e9d0e2a871\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Tjenesteydere skal oplyse tjenestemodtageren om:</p>\r\n<p class=\"Liste1\">\r\n   <span class=\"Liste1Nr\" id=\"idc05b8f67-6385-4610-8d07-d0ed2cd7b764\">1)</span> deres faglige titel,</p>\r\n<p class=\"Liste1\">\r\n   <span class=\"Liste1Nr\" id=\"iddedab611-771b-4b66-8fcd-df07940b1456\">2)</span> navn og adresse på den kompetente tilsynsmyndighed i etableringslandet, hvis dyrehandlervirksomheden dér er omfattet af en godkendelsesordning, eller kontaktoplysninger på Fødevarestyrelsen,</p>\r\n<p class=\"Liste1\">\r\n   <span class=\"Liste1Nr\" id=\"id8ef58ed7-0869-4ddc-916f-94ade2e55cbd\">3)</span> eventuelt registreringsnummer eller identifikationskode i et offentligt register i etableringslandet, og</p>\r\n<p class=\"Liste1\">\r\n   <span class=\"Liste1Nr\" id=\"idcbcd64c2-a2ad-4488-9337-1a93075d2e82\">4)</span> eventuelle forsikringer til dækning af erhvervsansvar.</p>\r\n<p class=\"Stk2\">\r\n   <span class=\"StkNr\" id=\"id57bcc9b6-e6e1-42da-a803-4045a69174b2\">Stk. 2.</span> Hvis tjenestemodtageren anmoder tjenesteyderen om det, skal denne oplyse om de regler, der gælder for udførelsen af erhvervet, og hvordan tjenestemodtageren får adgang hertil.</p>\r\n<p class=\"Paragraf\" id=\"id8c196d23-c19f-451e-b344-c5cc901e2464\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Fødevarestyrelsen træffer afgørelse om tilladelse som dyrehandler senest 4 uger efter modtagelse af ansøgningen og de dokumenter, der er nævnt i § 6, stk. 4.</p>\r\n<p class=\"Stk2\">\r\n   <span class=\"StkNr\" id=\"idc87151f3-4418-445a-af9a-0f7336161d31\">Stk. 2.</span> Fristen i stk. 1 kan forlænges én gang med én måned, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n<p class=\"Stk2\">\r\n   <span class=\"StkNr\" id=\"id448e1583-2cc3-4df4-9595-c48185f3111a\">Stk. 3.</span> Ansøgeren, jf. § 3, må ikke udføre opgaver som dyrehandler, før vedkommende er godkendt hertil af Fødevarestyrelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf- og ikrafttrædelsesbestemmelser</span>\r\n   </span>\r\n</p>\r\n<p class=\"Paragraf\" id=\"id6b85df56-d747-425e-b69c-6697b4570ed6\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med bøde straffes den, som overtræder § 6, § 8 eller § 9, stk. 3.</p>\r\n<p class=\"Stk2\">\r\n   <span class=\"StkNr\" id=\"id49ea6a1a-1daa-4be8-9440-07f0bfd169f0\">Stk. 2.</span> Straffen kan stige til fængsel i indtil 4 måneder, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"idb4bb5205-4b6a-43f1-ade0-0ed8f6118157\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"id5eefa88b-9697-4ff7-83ed-00a69ce8a130\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"id6ea6f987-8a89-48e0-83f7-a79219f15cc7\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id6b5e721c-8c9c-401a-bc61-8c8c40c5cb36\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"id3fa98d9d-fd42-4330-849b-c7ab5763eed0\">Stk. 2.</span> Bekendtgørelse nr. 209 af 6. marts 2014 om anerkendelse af erhvervsmæssige kvalifikationer inden for erhvervsmæssig handel med dyr ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 17. november 2015</p><p class=\"Sign1\" align=\"center\">P.D.V. <br /> Per Henriksen</p><p class=\"Sign2\" align=\"right\">/ Marianne Marer</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id927821a9-ce8d-4d7f-8c41-fc4d44b9adbe\" href=\"#Henvisning_id927821a9-ce8d-4d7f-8c41-fc4d44b9adbe\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr. L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (IMI-forordningen), EU-Tidende 2013, nr. L 354, side 132, og dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, nr. L 376, side 36.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2015"
        },
        {
            "displayName": "Accession",
            "displayValue": "B20150126405"
        },
        {
            "displayName": "Entydig dokumentidentifikation",
            "displayValue": "CK000215"
        },
        {
            "displayName": "Dato for førstegangsindlæggelse",
            "displayValue": "19/11/2015"
        },
        {
            "displayName": "Dato for indlæggelse",
            "displayValue": "19/11/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1264"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/11/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin., <br /> Fødevarestyrelsen, j.nr. 2015-14-31-00169"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}