{
    "id": 37002,
    "title": "Leasing, driftmidler, værdiansættelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18474 af 30/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landsskatteretten stadfæstede de af Ligningsrådet foretagne  \r\n\r\n nedsættelser af værdien af aktiverne i et arrangement, hvor et andelsselskab  \r\n\r\n havde solgt driftsaktiver til en investorgruppe, der havde leaset aktiverne  \r\n\r\n tilbage til andelsselskabet med aftalt forkøbsret. Der fandtes således at  \r\n\r\n være retligt grundlag for ansættelserne, og vurderingsprincipperne blev  \r\n\r\n anerkendt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Leasing, driftmidler, værdiansættelse. (* 1)  \r\n\r\n</H1>  \r\n\r\n<P></P>  \r\n\r\n<P>A Andelsselskab klagede over, at Ligningsrådet havde ændret de af  \r\n\r\n selskabet for skatteårene 1984/85 - 1986/87, begge inkl., opgjorte  \r\n\r\n formuebeløb, der dannede grundlag for beregningen af den skattepligtige  \r\n\r\n indkomst. </P>  \r\n\r\n<P>Det var oplyst, at A med virkning fra den 1. juni 1983 havde solgt en  \r\n\r\n række driftsaktiver til Investorgruppen B, idet der samtidig var indgået  \r\n\r\n aftale om tilbageleasing af aktiverne til andelsselskabet. <BR>  \r\n\r\n</P>  \r\n\r\n<P>Klagen til Landsskatteretten vedrørte Ligningsrådets omvurdering af det  \r\n\r\n pågældende leasingarrangement. </P>  \r\n\r\n<P>Ligningsrådet havde således ændret den værdiansættelse af aktiverne, der  \r\n\r\n af parterne var lagt til grund ved overdragelsen, fra 50 mio. kr. til 25 mio.  \r\n\r\n kr., og havde antaget, at overdragelsessummen havde indeholdt en overpris,  \r\n\r\n der var anset som et finansielt mellemværende. Den foretagne omvurdering af  \r\n\r\n transaktionerne havde herefter medført ændring af skatteansættelserne for  \r\n\r\n andelsselskabet gennem ændret formuegrundlag for beregning af indkomst - og  \r\n\r\n for investorerne ændrede indkomstopgørelser ved påvirkning af  \r\n\r\n afskrivningsgrundlag, investeringsfradrag, leasing og renteydelser, ligesom  \r\n\r\n der var foretaget efterbeskatning af &#187;&#187;ubenyttede&#171;&#187;  \r\n\r\n investeringsfondshenlæggelser og indskud på etableringskonto. </P>  \r\n\r\n<P>Det fremgik af sagens oplysninger, at A/S C Bank i årene 1982 og 1983  \r\n\r\n havde været initiativtager til stiftelsen af en række  \r\n\r\n leasinginteressentskaber, der indgik aftale om køb og tilbageleasing af  \r\n\r\n aktiver hørende til en række andelsselskaber inden for landbrugssektoren.  \r\n\r\n</P>  \r\n\r\n<P>For så vidt angik Investorgruppen B omfattede aftalen i alt 257 aktiver  \r\n\r\n til aftalt værdi 50 mio. kr., hvoraf ca. 16,9 mio. kr. vedrørte køle- og  \r\n\r\n fryseanlæg, medens resten var slagterimaskiner o.lign. Kontant var betalt 20  \r\n\r\n mio. kr., medens restbeløbet på 30 mio. kr. skulle betales ved arrangementets  \r\n\r\n ophør efter 8 år i 1991. Samtidig var der indgået en aftale om  \r\n\r\n andelsselskabets betaling af leasingydelser i samme periode, ligesom der var  \r\n\r\n indgået en aftale om forkøbsret ved leasingarrangementets ophør til 7,5 mio.  \r\n\r\n kr. - formelt for D Garanti A/S. </P>  \r\n\r\n<P>Statsskattedirektoratet havde efter en kritisk gennemgang af arrangementet  \r\n\r\n fundet, at de aftalte vilkår savnede forretningsmæssig begrundelse, bl.a.  \r\n\r\n fordi aftaleparterne ikke havde haft modstridende interesser ved  \r\n\r\n fastsættelsen af overdragelsessummerne for de omhandlede aktiver.  \r\n\r\n Statsskattedirektoratet og Ligningsrådet havde dernæst fundet, at  \r\n\r\n skattemyndighederne ikke under de givne omstændigheder i skattemæssig  \r\n\r\n henseende var bundet af de aftalte overdragelsessummer. </P>  \r\n\r\n<P>Efter indhentede oplysninger om de omhandlede aktiver havde Ligningsrådet  \r\n\r\n foretaget en vurdering heraf for derved at fastlægge den optimale pris, der  \r\n\r\n kunne opnås ved salg af de enkelte driftsmidler eller grupper af driftsmidler  \r\n\r\n i fri handel mellem uafhængige parter. Selskabets advokat gjorde gældende, at  \r\n\r\n de gennemførte ændringer var i strid med den retstilstand og den praksis,  \r\n\r\n skattemyndighederne havde fastlagt i 1983 gennem behandling af tilsvarende  \r\n\r\n leasingarrangementer. Det blev gjort gældende, at der ikke var fornødent  \r\n\r\n retligt grundlag for at foretage en ændring af den omhandlede art, og dette  \r\n\r\n støttedes bl.a. på de tilkendegivelser om retstilstanden, der fremgik af  \r\n\r\n Folketingets forhandlinger vedrørende et i januar 1983 fremsat lovforslag (L  \r\n\r\n 130) om indgreb over for leasingarrangementer. Det var således advokatens  \r\n\r\n synspunkt, at der ikke tilkom skattemyndighederne en generel adgang til at  \r\n\r\n tilsidesætte de af uafhængige parter aftalte overdragelsessummer og erstatte  \r\n\r\n disse med beløb efter skattemyndighedernes skøn. </P>  \r\n\r\n<P>Vedrørende de i sagen faktisk udøvede skøn gjorde advokaten gældende, at  \r\n\r\n det var ukorrekt at tage udgangspunkt i de omhandlede aktivers værdi som  \r\n\r\n enkeltdele, men at vurderingen i det mindste burde foretages under  \r\n\r\n hensyntagen til, at aktiverne indgik i en bestående virksomhed. Det blev  \r\n\r\n endvidere påpeget, at skattemyndighedernes skøn ikke tog hensyn til  \r\n\r\n montageudgifter, og at der som helhed var regnet med en for kort levealder  \r\n\r\n for aktiverne. </P>  \r\n\r\n<P>Fra Statsskattedirektoratets side blev det bestridt, at Folketingets  \r\n\r\n forhandlinger vedrørende den lovændring, der ikke blev gennemført, kunne  \r\n\r\n tages til indtægt for det af klagerens advokat indtagne standpunkt, idet det  \r\n\r\n tværtimod blev gjort gældende, at skatteministerens tilkendegivelser under  \r\n\r\n forhandlingerne viste, at der efter dagældende praksis tilkom  \r\n\r\n ligningsmyndighederne adgang til at skride ind over for urealistiske  \r\n\r\n handelspriser i leasingarrangementer. </P>  \r\n\r\n<P>Vedrørende grundlaget for at tilsidesætte de i nærværende  \r\n\r\n leasingarrangement aftalte overdragelsessummer gjorde Statsskattedirektoratet  \r\n\r\n gældende, at udbudsmaterialet, aftalerne og vedtægtsbestemmelserne viste, at  \r\n\r\n der ikke havde foreligget sædvanlige forretningsmæssige overvejelser bag  \r\n\r\n arrangementet, og at der navnlig havde været tale om en sammenfaldende  \r\n\r\n interesse mellem andelsselskabet og investorerne i at nå frem til en høj  \r\n\r\n overdragelsessum. Det blev fremhævet, at den aftalte overdragelsessum på 50  \r\n\r\n mio. kr. i sig selv forekom urealistisk på baggrund af, at det var oplyst, at  \r\n\r\n alle de omhandlede leasingaktiver ved overdragelsen var værdiansat til  \r\n\r\n nyværdipriser pr. 1. juni 1983, inkl. bl.a. montage og elinstallationer,  \r\n\r\n medens de ved leasingperiodens udløb havde en aftalt restværdi på 7,5 mio.  \r\n\r\n kr. Vedrørende de anvendte vurderingsprincipper blev det anført, at der var  \r\n\r\n tale om brugt materiel, hvis værdi var knyttet til, hvad der ved salg af de  \r\n\r\n enkelte driftsmidler kunne opnås i fri handel. I en eventuel  \r\n\r\n misligholdelsessituation ville det være uden betydning for køberen, at  \r\n\r\n aktiverne benyttedes i en virksomhed i drift, ligesom montageudgifterne i en  \r\n\r\n sådan situation var uden interesse. </P>  \r\n\r\n<P>Landsskatteretten fandt ikke, at de af advokaten fremførte betragtninger  \r\n\r\n vedrørende det retlige grundlag for ansættelserne kunne begrunde, at der ikke  \r\n\r\n var tilstrækkelig lovmæssig hjemmel for ansættelserne. Retten fandt det  \r\n\r\n heller ikke godtgjort, at der havde foreligget en sådan skatteretlig praksis,  \r\n\r\n at skattemyndighederne havde været afskåret fra at foretage en skønsmæssig  \r\n\r\n ændring af de aftalte overdragelsessummer. </P>  \r\n\r\n<P>Vedrørende det anvendte vurderingsprincip fandt Landsskatteretten at måtte  \r\n\r\n hense til, at arrangementet alene havde omfattet driftsmidlerne og ikke  \r\n\r\n driftsbygningerne, hvorfor skønnet over værdien måtte tage udgangspunkt i den  \r\n\r\n pris, der kunne opnås ved salg af de enkelte aktiver, svarende til den  \r\n\r\n realisationsværdi, der i en misligholdelsessituation var knyttet til de  \r\n\r\n enkelte driftsmidler. </P>  \r\n\r\n<P>Landsskatteretten kunne således tiltræde det af Statsskattedirektoratet og  \r\n\r\n Ligningsrådet anvendte princip vedrørende værdiansættelsen, og da retten ikke  \r\n\r\n fandt grundlag for at ændre det i så henseende udøvede skøn, måtte det have  \r\n\r\n sit forblivende ved de for andelsselskabet foretagne skatteansættelser. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 8, side 478."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881847425"
        },
        {
            "displayName": "Entydig dokumentidentifikation",
            "displayValue": "CA004937"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18474"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/05/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-4-209"
        },
        {
            "displayName": "Stikord",
            "displayValue": "DRIFTSMIDLER, LEASING, VÆRDIANSÆTTELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}