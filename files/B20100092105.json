{
    "id": 130887,
    "title": "Bekendtgørelse om behandling af personoplysninger i Politiets Efterforskningsstøtte Database (PED)",
    "documentTypeId": "60",
    "isSagsforlobPeriodValid": true,
    "shortName": "BEK nr 921 af 02/07/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Navn og formål mv.</p>\n      <p class=\"Indholdsfortegnelse\"><a href=\"#K2\">Kapitel 2</a>   Indhold</p>\n      <p class=\"Indholdsfortegnelse\"><a href=\"#K3\">Kapitel 3</a>   Adgang til Politiets Efterforskningsstøtte Database</p>\n      <p class=\"Indholdsfortegnelse\"><a href=\"#K4\">Kapitel 4</a>   Indlæggelse og ajourføring af oplysninger</p>\n      <p class=\"Indholdsfortegnelse\"><a href=\"#KId_value_Could_Not_Be_Extracted_From_Explicatus\">Kapital 5</a>   Sletning af oplysninger</p>\n      <p class=\"Indholdsfortegnelse\"><a href=\"#K6\">Kapitel 6</a>   Undtagelse fra den registreredes indsigtsret</p>\n      <p class=\"Indholdsfortegnelse\"><a href=\"#K7\">Kapitel 7</a>   Videregivelse af oplysninger til private</p>\n      <p class=\"Indholdsfortegnelse\"><a href=\"#K8\">Kapitel 8</a>   Videregivelse af oplysninger til offentlige og udenlandske myndigheder</p>\n      <p class=\"Indholdsfortegnelse\"><a href=\"#K9\">Kapitel 9</a>   Videregivelse af oplysninger til forskningsbrug</p>\n      <p class=\"Indholdsfortegnelse\"><a href=\"#K10\">Kapitel 10</a>   Vilkår</p>\n      <p class=\"Indholdsfortegnelse\"><a href=\"#K11\">Kapitel 11</a>   Sikkerhedsforanstaltninger</p>\n      <p class=\"Indholdsfortegnelse\"><a href=\"#K12\">Kapitel 12</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om behandling af personoplysninger i Politiets Efterforskningsstøtte Database (PED)</p>\n      <p class=\"Indledning2\">I medfør af § 32, stk. 5, og § 72 i lov nr. 429 af 31. maj 2000 om behandling af personoplysninger fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Navn og formål mv.</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Efter reglerne i denne bekendtgørelse opbevarer og fører Rigspolitiet som dataansvarlig myndighed Politiets Efterforskningsstøtte Database, der tjener som internt arbejdsredskab for politiet.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Behandling af personoplysninger i Politiets Efterforskningsstøtte Database kan alene finde sted i det omfang, det er nødvendigt i forbindelse med løsningen af politimæssige opgaver, jf. lov om politiets virksomhed § 2, inden for de områder, som er undergivet systematisk, politimæssig monitering.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Indhold</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Politiets Efterforskningsstøtte Database består af en persondel og en hændelsesdel.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> I persondelen kan der, når det er nødvendigt, jf. § 1, stk. 2, optages relevante oplysninger om</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> personer, der er dømt, sigtet eller mistænkt for at have begået eller ville begå et strafbart forhold, og</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> meddelere, politiagenter og personer, der er undergivet vidnebeskyttelsesforanstaltninger.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Relevante oplysninger om personer, der er omfattet af stk. 1, kan også omfatte personoplysninger om andre personer, der på baggrund af familiemæssige, samlivsmæssige eller andre sociale relationer har en særlig tilknytning til personer omfattet af stk. 1.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> I hændelsesdelen kan der, når det er nødvendigt, jf. § 1, stk. 2, optages relevante oplysninger om hændelser.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Relevante oplysninger om hændelser, der er omfattet af stk. 1, kan omfatte personoplysninger.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Adgang til Politiets Efterforskningsstøtte Database</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Alene personer, som Rigspolitiet har autoriseret dertil, har adgang til Politiets Efterforskningsstøtte Database.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> De enkelte brugere må ikke autoriseres til behandlinger, som de ikke har behov for.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Indlæggelse og ajourføring af oplysninger</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Indlæggelse og ajourføring af oplysninger i Politiets Efterforskningsstøtte Database foretages af personer, der er autoriseret hertil, jf. § 5.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Rigspolitiet fører kontrol med, at der ikke behandles urigtige eller vildledende oplysninger eller oplysninger uden politimæssig interesse.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ved indlæggelse af nye oplysninger i Politiets Efterforskningsstøtte Database foretages i fornødent omfang ajourføring af tidligere indlagte oplysninger.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Oplysninger, der viser sig urigtige eller vildledende eller uden politimæssig interesse, skal snarest muligt berigtiges eller slettes.</p>\n      <p class=\"Kapitel\" id=\"KId_value_Could_Not_Be_Extracted_From_Explicatus\"><span id=\"KapId_value_Could_Not_Be_Extracted_From_Explicatus\">Kapital 5</span></p>\n      <p class=\"KapitelOverskrift2\">Sletning af oplysninger</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Sletning af oplysninger i Politiets Efterforskningsstøtte Database foretages af personer, der er autoriseret hertil, jf. § 5.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Medmindre andet følger af lov eller bestemmelser fastsat i medfør af lov, skal oplysninger, der behandles i Politiets Efterforskningsstøtte Database, slettes efter reglerne i §§ 10-12.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Oplysninger i persondelen om bestemte personer slettes, når der ikke er indlagt oplysninger om den pågældende inden for de seneste 10 år.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Oplysninger i persondelen om meddelere, politiagenter og personer, der er undergivet vidnebeskyttelsesforanstaltninger, slettes dog ikke, så længe de pågældende er i live.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Sletning af oplysninger om bestemte personer i persondelen sker senest 2 år efter den pågældendes død. Får Rigspolitiet først efterfølgende underretning om dødsfaldet, slettes oplysningerne om den pågældende på dette tidspunkt.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Oplysninger i hændelsesdelen om personer, der ikke tillige indgår i persondelen, slettes senest 2 år efter det tidspunkt, hvor oplysningerne er indlagt.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Oplysninger i hændelsesdelen om personer, der også indgår i persondelen, slettes samtidig med oplysningerne om de pågældende i persondelen.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Oplysninger i hændelsesdelen, der ikke vedrører personer, slettes senest 25 år efter det tidspunkt, hvor oplysningerne er indlagt.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Sletning af oplysninger efter § 10 eller § 11 kan undlades, hvis væsentlige hensyn til efterforskningen gør det nødvendigt at opretholde registreringen.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Undtagelse fra den registreredes indsigtsret</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> I medfør af § 32, stk. 5, i lov om behandling af personoplysninger finder den registreredes ret til at få oplysninger i medfør af § 31, stk. 1, i lov om behandling af personoplysninger ikke anvendelse i forhold til oplysninger behandlet i Politiets Efterforskningsstøtte Database.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Uanset stk. 1, kan Rigspolitiet, når særlige hensyn taler herfor, over for en person bekræfte, at der ikke behandles oplysninger om vedkommende i Politiets Efterforskningsstøtte Database.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Videregivelse af oplysninger til private</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Oplysninger, der kan henføres til bestemte personer, må ikke videregives til private, medmindre det følger af § 15.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Rigspolitiet kan videregive enkeltstående oplysninger fra Politiets Efterforskningsstøtte Database til private, hvis</p>\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> videregivelsen sker til varetagelse af private eller offentlige interesser, der klart overstiger hensynet til de interesser, der begrunder hemmeligholdelse, herunder hensynet til den, oplysningerne angår, eller</p>\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> videregivelsen er nødvendig for udførelsen af en persons eller virksomheds opgaver for det offentlige.</p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Videregivelse af oplysninger til offentlige og udenlandske myndigheder</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Oplysninger, der kan henføres til bestemte personer, må ikke videregives til anden offentlig myndighed, herunder udenlandske myndigheder eller internationale organisationer, medmindre det følger af § 17 eller § 18.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Rigspolitiet kan i fornødent omfang videregive oplysninger fra Politiets Efterforskningsstøtte Database til anden offentlig myndighed, hvis</p>\n      <p class=\"Liste1\"><span class=\"Liste1Nr\" id=\"Par17_Stk1_Num1\">1)</span> videregivelsen sker til varetagelse af private eller offentlige interesser, der klart overstiger hensynet til de interesser, der begrunder hemmeligholdelse, herunder hensynet til den, oplysningerne angår, eller</p>\n      <p class=\"Liste1\"><span class=\"Liste1Nr\" id=\"Par17_Stk1_Num2\">2)</span> videregivelsen er nødvendig for udførelsen af en myndigheds virksomhed eller påkrævet for en afgørelse, som myndigheden skal træffe.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Rigspolitiet kan i fornødent omfang videregive oplysninger fra Politiets Efterforskningsstøtte Database til udenlandske myndigheder samt Interpol og tilsvarende internationale organisationer, hvis</p>\n      <p class=\"Liste1\"><span class=\"Liste1Nr\" id=\"Par18_Stk1_Num1\">1)</span> videregivelsen sker til varetagelse af private eller offentlige interesser, der klart overstiger hensynet til de interesser, der begrunder hemmeligholdelse, herunder hensynet til den, oplysningerne angår, og</p>\n      <p class=\"Liste1\"><span class=\"Liste1Nr\" id=\"Par18_Stk1_Num2\">2)</span> videregivelsen er nødvendig af hensyn til forebyggelse, efterforskning eller forfølgning af strafbare forhold, straffuldbyrdelse eller beskyttelse af sigtede, vidner eller andre i sager om strafferetlig forfølgning.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Videregivelse af oplysninger fra Rigspolitiet til Europol sker efter reglerne i lov om Den Europæiske Politienhed (Europol).</p>\n      <p class=\"Kapitel\" id=\"K9\"><span id=\"Kap9\">Kapitel 9</span></p>\n      <p class=\"KapitelOverskrift2\">Videregivelse af oplysninger til forskningsbrug</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Rigspolitiet kan videregive oplysninger fra Politiets Efterforskningsstøtte Database på nærmere angivne vilkår, når videregivelsen er nødvendig for udførelsen af videnskabelige eller statistiske undersøgelser af væsentlig samfundsmæssig betydning, og videregivelsen findes ubetænkelig.</p>\n      <p class=\"Kapitel\" id=\"K10\"><span id=\"Kap10\">Kapitel 10</span></p>\n      <p class=\"KapitelOverskrift2\">Vilkår</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Rigspolitiet kan fastsætte vilkår for anvendelsen af de oplysninger, der er videregivet i medfør af kapitlerne 7-9.</p>\n      <p class=\"Kapitel\" id=\"K11\"><span id=\"Kap11\">Kapitel 11</span></p>\n      <p class=\"KapitelOverskrift2\">Sikkerhedsforanstaltninger</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Om behandlingssikkerheden gælder de regler, der er fastsat i lov om behandling af personoplysninger kapitel 11 og i bekendtgørelse nr. 528 af 15. juni 2000 om sikkerhedsforanstaltninger til beskyttelse af personoplysninger, som behandles for den offentlige forvaltning.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Rigspolitiet skal foretage logning af behandlinger af personoplysninger i Politiets Efterforskningsstøtte Database samt udføre stikprøvekontrol af disse logfiler.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Rigspolitiet fastsætter interne retningslinjer for adgangen til og behandlingen af oplysningerne i Politiets Efterforskningsstøtte Database, herunder manuel behandling af sådanne oplysninger, samt for logning af behandlinger af personoplysninger i Politiets Efterforskningsstøtte Database og foretagelse af stikprøvekontrol.</p>\n      <p class=\"Kapitel\" id=\"K12\"><span id=\"Kap12\">Kapitel 12</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Bekendtgørelsen træder i kraft den 1. september 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Justitsministeriet, den 2. juli 2010</P><P CLASS=SIGN1 ALIGN=\"CENTER\">Lars Barfoed</P><P CLASS=SIGN2 ALIGN=\"RIGHT\">/ Carsten Kristian Vollmer</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/2010"
        },
        {
            "displayName": "Accession",
            "displayValue": "B20100092105"
        },
        {
            "displayName": "Entydig dokumentidentifikation",
            "displayValue": "AA005403"
        },
        {
            "displayName": "Dato for førstegangsindlæggelse",
            "displayValue": "17/07/2010"
        },
        {
            "displayName": "Dato for indlæggelse",
            "displayValue": "17/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "921"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "02/07/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsministeriet, j.nr. 2005-1112-0002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}