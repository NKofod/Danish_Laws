{
    "id": 112385,
    "title": "1995 LSF 78   FORSLAG TIL LOV OM ÆNDRING AF LOV OM DYREFORSØG (FORSØGSDYR, DER SLIPPES   LØS) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 78 </P>  \r\n\r\n<P></P>  \r\n\r\n<P>Forslag til Lov om ændring af lov om dyreforsøg (Forsøgsdyr, der slippes  \r\n\r\n løs) </P>  \r\n\r\n<P></P>  \r\n\r\n<P>Fremsat af justitsministeren (Bjørn Westh) </P>  \r\n\r\n<P></P>  \r\n\r\n<P>den 22. november 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950108130\"> Lov nr. 1081 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om dyreforsøg, jf. lovbekendtgørelse nr. 726 af 9. september 1993,  \r\n\r\n foretages følgende ændring: </P>  \r\n\r\n<P> <B>1.</B> Efter § 1 indsættes: </P>  \r\n\r\n<P>&#187; <B>§ 1 a.</B> Dyreforsøgstilsynet kan uanset de øvrige bestemmelser  \r\n\r\n i denne lov tillade, at dyr, der anvendes i et forsøg, slippes løs, hvis  \r\n\r\n forsøgets formål kræver det. Tilladelse hertil kan dog kun meddeles, hvis  \r\n\r\n tilsynet finder det godtgjort, at der er gjort alt for at sikre dyrenes  \r\n\r\n velbefindende, og såfremt dyrenes sundhedstilstand tillader det og der ikke  \r\n\r\n er nogen fare for folkesundheden eller miljøet. </P>  \r\n\r\n<P> <I>Stk. 2.</I> Forsøg, der indebærer, at dyr slippes løs, kan ikke  \r\n\r\n tillades i rent undervisnings- eller uddannelsesmæssigt øjemed.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1996. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 382 af 10. juni 1987, jf. lovbekendtgørelse nr. 726 af 9.  \r\n\r\n september 1993, foretages følgende ændring : </P>  \r\n\r\n<P>1. Efter § 1 indsættes : </P>  \r\n\r\n<P> <B>§ 1 a.</B> Dyreforsøgstilsynet kan, uanset de øvrige bestemmelser i  \r\n\r\n denne lov, tillade, at dyr, der anvendes i et forsøg, slippes løs, hvis  \r\n\r\n forsøgets formål kræver det. Tilladelse hertil kan dog kun meddeles, hvis  \r\n\r\n tilsynet finder det godtgjort, at der er gjort alt for at sikre dyrenes  \r\n\r\n velbefindende, og såfremt dyrenes sundhedstilstand tillader det, og der ikke  \r\n\r\n er nogen fare for folkesundheden eller miljøet. </P>  \r\n\r\n<P> <I>Stk. 2.</I> Forsøg, der indebærer, at dyr slippes løs, kan ikke  \r\n\r\n tillades i rent undervisnings- eller uddannelsesmæssigt øjemed. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ved rådsdirektiv af 24. november 1986 (86/609/EØF) har EU fastsat regler  \r\n\r\n om dyreforsøg. Det er i direktivets artikel 11 bestemt, at myndighederne,  \r\n\r\n hvis et forsøgs formål kræver det, kan tillade, at forsøgsdyr slippes løs,  \r\n\r\n hvis det kan godtgøres, at der er gjort alt for at sikre dyrets  \r\n\r\n velbefindende, og dets sundhedstilstand tillader det, og der ikke er nogen  \r\n\r\n fare for folkesundheden eller miljøet. Samtidigt har repræsentanterne for  \r\n\r\n regeringerne for De Europæiske Fællesskabers medlemsstater, forsamlet i Rådet  \r\n\r\n den 24. november 1986, vedtaget en resolution om beskyttelse af dyr, der  \r\n\r\n anvendes til forsøg og andre videnskabelige formål (86/C331/02). Resolutionen  \r\n\r\n udvider på en række områder direktivets anvendelsesområde. Efter resolutionen  \r\n\r\n er medlemsstaterne enige om, at forsøg, der indebærer, at dyr slippes løs,  \r\n\r\n ikke bør tillades i rent undervisnings- eller uddannelsesmæssigt øjemed. </P>  \r\n\r\n<P>Direktivets regler er gennemført i dansk ret blandt andet ved bestemmelser  \r\n\r\n i dyreforsøgsloven samt ved udstedelse af en række bekendtgørelser. </P>  \r\n\r\n<P>Dyreforsøgstilsynet, som i Danmark administrerer loven og herunder  \r\n\r\n meddeler tilladelse i henhold til loven, har i sin praksis administreret i  \r\n\r\n overensstemmelse med direktivets regler. </P>  \r\n\r\n<P>På baggrund af drøftelser med Europa-Kommissionen finder  \r\n\r\n Justitsministeriet det imidlertid rigtigst, at reglerne i dyreforsøgsloven  \r\n\r\n præciseres, således at den ordning, der er fastlagt i den ovennævnte  \r\n\r\n bestemmelse i direktivet og i resolutionen, fremgår udtrykkeligt af  \r\n\r\n dyreforsøgsloven. </P>  \r\n\r\n<P>Lovforslaget skønnes ikke at indebære administrative eller økonomiske  \r\n\r\n konsekvenser for det offentlige af betydning. Forslaget vil heller ikke få  \r\n\r\n miljømæssige eller erhvervsøkonomiske konsekvenser. For så vidt angår  \r\n\r\n lovforslagets EU-retlige konsekvenser, henvises til det ovenfor nævnte. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Til § 1 </P>  \r\n\r\n<P>Stk. 1 gennemfører direktivets artikel 11 udtrykkeligt i dansk ret.  \r\n\r\n Justitsministeriet har endvidere fundet det hensigtsmæssigt, at det direkte  \r\n\r\n af loven i stk. 2 fremgår, at undtagelsen i direktivets artikel 11 ikke  \r\n\r\n finder anvendelse i rent undervisnings- eller uddannelsesmæssigt øjemed, jf.  \r\n\r\n resolutionen fra 1986. </P>  \r\n\r\n<P>Dyreforsøgstilsynet har over for Justitsministeriet oplyst, at tilfælde  \r\n\r\n som omtalt i direktivets artikel 11 er fåtallige. Bestemmelsen kan derfor  \r\n\r\n ikke forventes anvendt i mere end et begrænset antal tilfælde. </P>  \r\n\r\n<P>Som eksempel på et tilfælde, hvor et dyreforsøgs formål kræver, at  \r\n\r\n forsøgsdyrene slippes løs, kan fra Dyreforsøgstilsynets praksis nævnes et  \r\n\r\n forsøg, hvor formålet var at undersøge marsvins udbredelse, stedfasthed og  \r\n\r\n dykkefrekvenser i danske farvande. For at kunne opfylde dette formål tillod  \r\n\r\n Dyreforsøgstilsynet et forsøg gennemført, hvor der under lokalbedøvelse  \r\n\r\n påmonteredes en satellitsender på rygfinnen af indfangne dyr, hvorefter  \r\n\r\n dyrene blev sluppet fri igen. Forsøg af denne karakter vil efter loven  \r\n\r\n fortsat kunne gennemføres, medmindre formålet er rent undervisnings- eller  \r\n\r\n uddannelsesmæssigt. </P>  \r\n\r\n<P>Til § 2 </P>  \r\n\r\n<P>Det foreslås, at loven træder i kraft den 1. januar 1996. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1995"
        },
        {
            "displayName": "Accession",
            "displayValue": "199512K00078"
        },
        {
            "displayName": "Entydig dokumentidentifikation",
            "displayValue": "CL000300"
        },
        {
            "displayName": "Dato for førstegangsindlæggelse",
            "displayValue": "21/12/1995"
        },
        {
            "displayName": "Dato for indlæggelse",
            "displayValue": "21/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}