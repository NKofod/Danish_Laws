{
    "id": 37286,
    "title": "Lønmodtageres fradrag for EDB-udstyr (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18987 af 23/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En handelsskolelærer, der bl.a. underviste i elektronisk  \r\n\r\n tekstbehandling og kommunikation, blev ikke anset for berettiget til at  \r\n\r\n fradrage afskrivning på PC'er m.v. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lønmodtageres fradrag for EDB-udstyr (* 1) </H1>  \r\n\r\n<P></P>  \r\n\r\n<P>Handelsskolelærer A klagede for indkomståret 1984 over, at de stedlige  \r\n\r\n skattemyndigheder ikke havde godkendt hans fradrag på 992 kr. for udgifter  \r\n\r\n til reparation af EDB-anlæg (PC'er) og anskaffelse af et &#187;extended  \r\n\r\n basicprogram&#171; samt en lille båndoptager (datasette), og på 2.699 kr. i  \r\n\r\n afskrivning på en Commodore 64. </P>  \r\n\r\n<P>Klageren havde oplyst, at han bl.a. underviste i faget  \r\n\r\n &#187;Maskinskrivning med elektronisk tekstbehandling og kommunikation&#171;  \r\n\r\n på en handelsskole. Faget var indført i 1983, og han havde deltaget i  \r\n\r\n efteruddannelseskurser for at ajourføre sin kunnen i overensstemmelse med  \r\n\r\n dets nye indhold. Allerede i 1983 havde han købt en mindre PC'er til  \r\n\r\n hjemmebrug i anledning af de nugældende krav til hans  \r\n\r\n undervisningskompetence. Det lille anlæg måtte repareres i 1984, men var  \r\n\r\n derpå udgået af produktion, og der kunne ikke længere skaffes reservedele til  \r\n\r\n det. Klageren havde derfor i samme år anskaffet en Commodore 64 til  \r\n\r\n erstatning. Klageren havde valgt Commodore'n, fordi den var den billigste  \r\n\r\n PC'er, som kunne køre de programmer, der anvendtes på handelssko1en. </P>  \r\n\r\n<P>Til støtte for sin påstand om fradrag for de ovennævnte i alt 3.691 kr.  \r\n\r\n til EDB-udstyr henviste klageren til, at han stedse måtte have mulighed for  \r\n\r\n at vedligeholde/opøve sine færdigheder i brugen af PC'eren, herunder i  \r\n\r\n forbindelse med den pligtige forberedelse af undervisningen. Disse hensyn  \r\n\r\n kunne kun tilgodeses, såfremt han havde et hensigtsmæssigt EDB-anlæg til  \r\n\r\n rådighed hjemme. Øvelse og forberedelse kunne i realiteten ikke ske ved hjælp  \r\n\r\n af handelsskolens materiel, fordi dette var i brug i undervisningsøjemed fra  \r\n\r\n mandag til fredag ikke blot om dagen, men lige til kl. 21.00, hvor  \r\n\r\n aftenundervisningen ophørte. </P>  \r\n\r\n<P>Klageren, hvis fradrag for halvdelen af udgiften til den først købte PC'er  \r\n\r\n ikke var anfægtet ved hans skatteansættelse for 1983, nedlagde herefter  \r\n\r\n påstand om, at den påklagede ansættelse blev nedsat med 3.691 kr. </P>  \r\n\r\n<P>Seks retsmedlemmer, heriblandt retspræsidenten og vedkommende retsformand,  \r\n\r\n lagde vægt på, at skolen ikke havde pålagt klageren nogen pligt til selv at  \r\n\r\n anskaffe PC'eren, og bemærkede i denne forbindelse, at det måtte påhvile  \r\n\r\n skolen at skaffe klageren lejlighed til - i forberedelses- og øvelsesøjemed -  \r\n\r\n at kunne benytte dens eget EDB-materiel. Disse retsmedlemmer fandt det  \r\n\r\n overvejende betænkeligt at indrømme fradrag over den skattepligtige indkomst  \r\n\r\n for teknisk apparatur, der opstilles i hjemmet under henvisning til, at brug  \r\n\r\n af arbejdsgiverens tilsvarende udstyr var umulig eller dog ubekvem.  \r\n\r\n Anvendelsen af sådant apparatur i dels undervisningsmæssig, dels privat  \r\n\r\n sammenhæng måtte endvidere betragtes som flydende. </P>  \r\n\r\n<P>Disse retsmedlemmer voterede således - i overensstemmelse med en af  \r\n\r\n Statsskattedirektoratet afgivet erklæring i sagen - for at opretholde  \r\n\r\n ansættelsen på disse punkter. </P>  \r\n\r\n<P>To retsmedlemmer fandt klagerens henvisning til den besværlige adgang til  \r\n\r\n skolens materiel og til den nødvendige undervisningsforberedelse afgørende,  \r\n\r\n ligesom disse medlemmer mente, at der burde indrømmes fradrag som begæret af  \r\n\r\n klageren, fordi udgifterne kun vedrørte rent grundlæggende udstyr, der i  \r\n\r\n øvrigt ikke fandtes specielt brugbart i privat øjemed. </P>  \r\n\r\n<P>Der blev truffet afgørelse efter stemmeflertallet, og den påklagede  \r\n\r\n ansættelse blev derfor stadfæstet. </P>  \r\n\r\n<P>LV 1987, D 2.3. og L 5.3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 2, side 142 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881898725"
        },
        {
            "displayName": "Entydig dokumentidentifikation",
            "displayValue": "CA005221"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18987"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "23/12/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-6-619"
        },
        {
            "displayName": "Stikord",
            "displayValue": "EDB-UDSTYR, LØNMODTAGERFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}