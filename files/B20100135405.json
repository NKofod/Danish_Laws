{
    "id": 134418,
    "title": "Bekendtgørelse om ikke erhvervsmæssig jernbanedrift (veteranbanebekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 1354 af 02/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Bekendtgørelsens anvendelsesområde</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Fælles bestemmelser</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Veteranbaner</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Kørsel med veterantogskøretøjer på jernbanenettet</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Tilsyn</p>\r\n<p class=\"Indholdsfortegnelse\">\r\n   <a href=\"#K6\">Kapitel 6</a>   Dispensation, klageadgang og ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om ikke erhvervsmæssig jernbanedrift (veteranbanebekendtgørelsen)</p>\r\n<p class=\"Indledning2\">I medfør af § 5, stk. 2 og 3, § 21 h, stk. 1, 1. pkt., og § 24 c, stk. 2, i lov om jernbane, jf. lovbekendtgørelse nr. 1249 af 11. november 2010, fastsættes efter bemyndigelse i henhold til § 24 h, stk. 1, følgende:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> Bekendtgørelsen fastsætter bestemmelser om tilladelse til at udøve ikke erhvervsmæssig jernbanedrift og dokumentation for sikkerhedsstyring af ikke erhvervsmæssig jernbanedrift.</p>\r\n<p class=\"ParagrafGruppeOverskrift\">\r\n   <span id=\"Kap1_X2\">Definitioner</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Med <span class=\"Italic\">ikke erhvervsmæssig jernbanedrift</span> forstås kørsel med veterantogskøretøjer og drift af veteranbane, der fortrinsvis gennem en begrænset personbefordring drives for at tilgodese jernbanehistoriske og turistmæssige formål og ikke tilsigter at dække noget egentligt trafikalt behov.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Med <span class=\"Italic\">veterantogskøretøjer </span>forstås køretøjer, som udfører ikke erhvervsmæssig jernbanedrift på jernbanenettet, veteranbane, veteransporvej eller smalsporsbane.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Med <span class=\"Italic\">veteranbane</span> forstås infrastrukturdelen på veteranbaneområdet, der har en nominel sporvidde fra 1000 mm til og med 1435 mm, samt veteransporvej og smalsporsbane, der har en nominel sporvidde fra 500 mm til og med 1000 mm.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Med <span class=\"Italic\">prøvedrift </span>forstås en periode, hvor et veterantogskøretøj eller -bane er i drift, og hvor der indsamles erfaringer med teknik, betjening, drift og vedligehold.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Med <span class=\"Italic\">sikkerhedsstyring</span> forstås dokumentation for at den, der udøver kørsel med veterantogskøretøjer eller driver veteranbane er fagligt kvalificeret til at drive ikke erhvervsmæssig jernbanedrift på en sikkerhedsmæssig forsvarlig måde.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Fælles bestemmelser</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Tilladelse og dokumentation for sikkerhedsstyring</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3. </span> Ret til kørsel med veterantogskøretøjer og drift af veteranbane kræver en tilladelse fra Trafikstyrelsen og dokumentation for sikkerhedsstyring, som er godkendt af Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Tilladelse til kørsel med veterantogskøretøjer eller drift af veteranbane kan opnås af ansøgere, der</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> er registreret hos Erhvervs- og Selskabsstyrelsen,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> er i besiddelse af en gyldig ansvarsforsikring, jf. bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> har indgået en aftale med ejeren af infrastrukturen om brugsret til den pågældende veteranbane, medmindre ansøgeren også er ejer af infrastrukturen,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> anvender personer, der besidder de nødvendige faglige og helbredsmæssige kvalifikationer, til kørsel med veterantogskøretøjer eller drift af veteranbane, jf. §§ 11-12 og §§ 18-19,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num5\">5)</span> er fagligt kvalificerede til at drive ikke erhvervsmæssig jernbanedrift på en sikkerhedsmæssig forsvarlig måde, jf. §§ 5-10, § 13 og §§ 20-21, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num6\">6)</span> har fået godkendt veterantogskøretøjer eller veteranbane af Trafikstyrelsen, jf. §§ 14-15, § 17 og § 22.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ansøgning om tilladelse og dokumentation for sikkerhedsstyring indsendes til Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> En tilladelse er gyldig, så længe de i § 3, stk. 2, angivne vilkår er opfyldt. Trafikstyrelsen kan foretage en fornyet vurdering af, om vilkårene er opfyldt, hvis styrelsen finder anledning hertil.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Der skal dog foretages en fornyet vurdering senest 5 år efter udstedelsen af tilladelsen og hvert 5. år derefter.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Dokumentation til brug for en fornyet vurdering skal sendes til Trafikstyrelsen senest 6 måneder, før der skal foretages en fornyet vurdering.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Hvis de i § 3, stk. 2, nævnte vilkår ikke længere er opfyldt, skal den sikkerhedsansvarlige, jf. § 5, underrette Trafikstyrelsen omgående.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Den sikkerhedsansvarlige</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5. </span> Den, der udøver kørsel med veterantogskøretøjer eller driver veteranbane, skal udpege en sikkerhedsansvarlig, som skal godkendes af Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ansøgning om godkendelse af den sikkerhedsansvarlige skal sendes til Trafikstyrelsen sammen med ansøgningen om tilladelse til kørsel med veterantogskøretøjer eller drift af veteranbane. Ved tiltræden af en ny sikkerhedsansvarlig skal der sendes en ansøgning for den pågældende.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Den sikkerhedsansvarlige skal kunne dokumentere teoretisk viden og praktisk erfaring, der er relevant for de pågældende aktiviteter.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Den sikkerhedsansvarlige er ansvarlig for, at kravene fastsat i § 3 til enhver tid er overholdt.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Den sikkerhedsansvarlige skal have indgående kendskab til jernbaneklubben, foreningen m.v.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Den sikkerhedsansvarlige skal være medlem af jernbaneklubben, foreningen m.v., der udøver kørsel med veterantogskøretøjer eller driver veteranbane, eller have en tilknytning til jernbaneklubben, foreningen m.v., der tilsvarer et medlemskab.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> Den sikkerhedsansvarlige må ikke være idømt straf for alvorlige lovovertrædelser, herunder lovovertrædelser på transportområdet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6. </span> Den sikkerhedsansvarlige har ansvaret for, at:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> driften er sikker,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> føre kontrol med de risici, der kan opstå, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> iværksætte og gennemføre nødvendige risikostyringsforanstaltninger, og, hvor det er relevant, iværksætte og gennemføre de nødvendige risikostyringsforanstaltninger i samarbejde med de øvrige aktører på jernbaneområdet.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7. </span> Den sikkerhedsansvarlige skal:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> fastlægge opgaver, ansvar, beføjelser og nødvendige kompetencer i relation til jernbanesikkerhedsarbejdet,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> gennemføre en risikovurdering af de aktiviteter der udføres, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> sikre, at eksisterende, nye og ændrede krav i jernbanelovgivningen, tekniske og driftsmæssige standarder og andre normative krav bliver identificeret og overholdt.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8. </span> Den sikkerhedsansvarlige skal ved ændring af driftsvilkår, veterantogskøretøjer eller -bane sikre, at der er udarbejdet retningslinjer for:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> risikovurderinger og implementering af risikostyringsforanstaltninger, og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> formidling af tilstrækkelig information om farer og risikoreducerende tiltag.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Retningslinjerne i stk. 1 skal anvendes af dem, der udøver kørsel med veterantogskøretøjer eller driver veteranbane samt dem, der udfører opgaver på vegne af disse.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9. </span> Den sikkerhedsansvarlige skal sikre, at:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> der er overvågnings- eller vedligeholdelsesplaner som sikrer, at veterantogskøretøjer, teknisk udstyr og veteranbane vedligeholdes, og at disse til enhver tid er funktionsdygtige samt dokumentere vedligeholdelsen overfor den tilsynsførende, jf. § 23, stk. 3, og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> køb af ydelser med et sikkerhedsmæssigt indhold er fastsat i en skriftlig aftale mellem den, der udøver kørsel med veterantogskøretøjer eller driver veteranbane og leverandøren.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10. </span> Den sikkerhedsansvarlige skal udarbejde handlings-, beredskabs- og informationsplaner med henblik på ekstraordinære situationer.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Veteranbaner</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Krav til personer</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11. </span> Den sikkerhedsansvarlige skal sikre, at behov for uddannelse og træning bliver identificeret, og at personerne, som udfører opgaver med sikkerhedsmæssigt indhold, har de nødvendige færdigheder.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Den sikkerhedsansvarlige skal sikre, at de pågældende personer, jf. § 11, er fysisk og psykisk egnede til at udføre deres opgaver.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Krav til styring af sikkerhed</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13. </span> Den sikkerhedsansvarlige skal fastsætte sikkerhedsregler for driften, personer, veterantogskøretøjer og -baner samt sikre, at disse overholdes. Trafikstyrelsen skal godkende disse regler.</p>\r\n<p class=\"ParagrafGruppeOverskrift\">\r\n   <span id=\"Kap3_X3\">Godkendelse af veteranbane og veterantogskøretøjer</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14. </span> Trafikstyrelsen godkender nye, konstruktionsmæssigt ændrede, fornyede og opgraderede:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> veteranbaner, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> veterantogskøretøjer, der udelukkende kører på en veteranbane.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Sammen med ansøgningen om godkendelse skal følgende oplysninger fremsendes til Trafikstyrelsen:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> en beskrivelse af projektet, herunder tids-, aktivitets- og ressourceplan til brug for projektet,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> en beskrivelse af veteranbanen eller veterantogskøretøjet, herunder anvendelse, grænsefladerne og vekselvirkning med dets omgivelser og sikkerhedskrav, der er afledt af risikovurderingen, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num3\">3)</span> risikovurdering eller en foreløbig risikovurdering.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> For veterantogskøretøjer skal endvidere fremsendes:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk3_Num1\">1)</span> dokumentation for, at veterantogskøretøjet er kompatibelt med infrastrukturen, jf. § 15, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk3_Num2\">2)</span> vedligeholdelses- og betjeningsvejledning.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Oplysningerne skal være kvalitetssikret inden fremsendelse til Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par14_Stk5\">Stk. 5.</span> Før Trafikstyrelsen kan godkende de i stk. 1 nævnte veteranbaner eller veterantogskøretøjer, skal ansøgeren fremsende dokumentation for, at aktiviteterne i tids-, aktivitets- og ressourceplanen er gennemført, samt at resultatet opfylder specificerede sikkerhedskrav, som er relevante for projektet (sikkerhedsdokumentation).</p>\r\n<p class=\"Stk2\">\r\n   <span class=\"StkNr\" id=\"Par14_Stk6\">Stk. 6.</span> Trafikstyrelsen kan anmode ansøger om supplerende oplysninger til brug for behandling af ansøgningen.</p>\r\n<p class=\"Stk2\">\r\n   <span class=\"StkNr\" id=\"Par14_Stk7\">Stk. 7.</span> Den sikkerhedsansvarlige skal underrette Trafikstyrelsen om konstruktionsmæssige ændringer, fornyelser eller opgraderinger af de eksisterende veterantogskøretøjer eller baner før disse foretages.</p>\r\n<p class=\"Stk2\">\r\n   <span class=\"StkNr\" id=\"Par14_Stk8\">Stk. 8.</span> Trafikstyrelsen vurderer, hvorvidt den sikkerhedsansvarlige skal indsende de i stk. 2, nr. 1-3 og stk. 3, nr. 1-2 nævnte oplysninger i forbindelse med underretning om konstruktionsmæssige ændringer, fornyelser eller opgraderinger.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Dokumentation for kompatibilitet mellem veterantogskøretøjer og veteranbane skal som minimum indeholde følgende punkter:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> bremseevne,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> dynamisk og statisk samspil med sporet,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num3\">3)</span> dynamisk og statisk profil,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num4\">4)</span> kortslutningsevne og togkontrolanlæg, hvor det er relevant, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num5\">5)</span> elektromagnetisk kompatibilitet, hvor det er relevant.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16. </span> Trafikstyrelsen kan godkende de i § 14, stk. 1, nævnte veteranbaner eller veterantogskøretøjer med vilkår.</p>\r\n<p class=\"ParagrafGruppeOverskrift\">\r\n   <span id=\"Kap3_X4\">Godkendelse af prøvedrift</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17. </span> Den, der udøver kørsel med veterantogskøretøjer eller driver veteranbane, kan ansøge om tilladelse til prøvedrift. Ansøgningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num1\">1)</span> en beskrivelse af prøvedriftens omfang,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num2\">2)</span> en risikovurdering af de planlagte aktiviteter, og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num3\">3)</span> dokumentation for, hvordan de specifikke krav for prøvedriften opfyldes, således at prøvedriften kan ske på en sikkerhedsmæssig forsvarlig måde.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> For veterantogskøretøjer skal endvidere sendes:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num1\">1)</span> dokumentation for, at veterantogskøretøjet er kompatibelt med infrastrukturen, jf. § 15, med mindre dette er formålet med prøvedriften, og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num2\">2)</span> en beskrivelse af ansvarsfordeling mellem de involverede parter.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Trafikstyrelsen kan anmode ansøger om supplerende oplysninger til brug for behandling af ansøgningen.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kørsel med veterantogskøretøjer på jernbanenettet</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Krav til personer</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18. </span> Den sikkerhedsansvarlige skal:</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> udforme og vedligeholde procedure, der sikrer, at behov for uddannelse og træning bliver identificeret, og at personerne opnår de nødvendige færdigheder, der er hensigtsmæssige eller krævede for udførelsen af opgaver med sikkerhedsmæssigt indhold, og</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> beskrive de forskellige kategorier af personer.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Den sikkerhedsansvarlige skal sikre og dokumentere over for den tilsynsførende, jf. § 23, stk. 3, at personer, der udfører sikkerhedsklassificerede funktioner på jernbanenettet, opfylder de til enhver tid gældende regler om helbredsgodkendelse og certificering af lokomotivførere.</p>\r\n<p class=\"ParagrafGruppeOverskrift\">\r\n   <span id=\"Kap4_X2\">Krav til styring af sikkerhed</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20. </span> Den sikkerhedsansvarlige skal sikre, at overholdelsen af de i § 7, nr. 3, nævnte krav og standarder kan dokumenteres i den samlede levetid for veterantogskøretøjer.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Den sikkerhedsansvarlige skal fastsætte sikkerhedsregler for driften, personer og veterantogskøretøjer samt dokumentere over for den tilsynsførende, jf. § 23, stk. 3, hvordan overholdelsen af disse sikres. Trafikstyrelsen skal godkende disse regler.</p>\r\n<p class=\"ParagrafGruppeOverskrift\">\r\n   <span id=\"Kap4_X3\">Godkendelse af veterantogskøretøjer</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22. </span> Veterantogskøretøjer, der kører på jernbanenettet, skal opfylde de til enhver tid gældende regler om godkendelse af køretøjer.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilsyn</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23. </span> Trafikstyrelsen udpeger en eller flere fagligt kompetente tilsynsførende.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Den tilsynsførende skal være uafhængig af den, der udøver kørsel med veterantogskøretøjer eller driver veteranbane, som den pågældende tilsynsførende fører tilsyn med.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Den tilsynsførende, jf. stk. 1, fører tilsyn med at kravene i § 3, stk. 2, nr. 4-6, til enhver tid er opfyldt.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Den tilsynsførende fremsender en årlig tilsynsrapport om opfyldelsen af kravene i § 3, stk. 2, nr. 4-6 til den sikkerhedsansvarlige.</p>\r\n<p class=\"Stk2\">\r\n   <span class=\"StkNr\" id=\"Par23_Stk5\">Stk. 5.</span> Den sikkerhedsansvarlige fører tilsyn med at kravene i § 3, stk. 2, nr. 1-3, til enhver tid er opfyldt.</p>\r\n<p class=\"Stk2\">\r\n   <span class=\"StkNr\" id=\"Par23_Stk6\">Stk. 6.</span> Den sikkerhedsansvarlige skal senest den 1. marts hvert år sende en samlet rapport til Trafikstyrelsen om opfyldelse af kravene i § 3, stk. 2, i det foregående kalenderår.</p>\r\n<p class=\"Stk2\">\r\n   <span class=\"StkNr\" id=\"Par23_Stk7\">Stk. 7.</span> Den, der udøver kørsel med veterantogskøretøjer eller driver veteranbane skal afholde samtlige omkostninger i forbindelse med den sikkerhedsansvarliges og den tilsynsførendes aktiviteter.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Dispensation, klageadgang og ikrafttræden</p>\r\n<p class=\"ParagrafGruppeOverskrift\">\r\n   <span id=\"Kap6_X1\">Dispensation</span>\r\n</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24. </span> Trafikstyrelsen kan dispensere fra kravene i denne bekendtgørelse, når det i øvrigt er foreneligt med EU-regler på området.</p>\r\n<p class=\"ParagrafGruppeOverskrift\">\r\n   <span id=\"Kap6_X2\">Klageadgang</span>\r\n</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25. </span> Klage over Trafikstyrelsens afgørelser efter denne bekendtgørelse kan påklages til Jernbanenævnet. Jernbanenævnets afgørelser kan ikke påklages til anden administrativ myndighed.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Klager over Trafikstyrelsens afgørelser skal være indgivet til Jernbanenævnet senest 4 uger efter, at Trafikstyrelsens afgørelse er kommet frem til klager.</p>\r\n<p class=\"ParagrafGruppeOverskrift\">\r\n   <span id=\"Kap6_X3\">Ikrafttræden</span>\r\n</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27. </span> Bekendtgørelsen træder i kraft den 14. december 2010.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 2. december 2010</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Lise Aaen Kobberholm</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/2010"
        },
        {
            "displayName": "Accession",
            "displayValue": "B20100135405"
        },
        {
            "displayName": "Entydig dokumentidentifikation",
            "displayValue": "BL000432"
        },
        {
            "displayName": "Dato for førstegangsindlæggelse",
            "displayValue": "08/12/2010"
        },
        {
            "displayName": "Dato for indlæggelse",
            "displayValue": "08/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1354"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "02/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. T691-000146"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}