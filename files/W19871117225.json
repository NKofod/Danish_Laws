{
    "id": 35979,
    "title": "Adressesøgning ",
    "documentTypeId": "240",
    "isSagsforlobPeriodValid": false,
    "shortName": "KEN nr 11172 af 07/10/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at det vil være i strid med lovens § 12, stk. 4, at et  \r\n\r\n kreditoplysningsbureau ombryder sit med navn som søgenøgle baserede register,  \r\n\r\n således at hus nummeret bliver indgangsnøgle i stedet for gadenavn, ligesom  \r\n\r\n det vil stride mod bestemmelsen, hvis der på on-line terminaler kan foretages  \r\n\r\n søgning på en specifik adresse, såfremt der herved kan fremkomme oplysninger  \r\n\r\n om andre personer på samme adresse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Adressesøgning </H1>  \r\n\r\n<P></P>  \r\n\r\n<BR>  \r\n\r\n<P>Et kreditoplysningsbureau rejste spørgsmålet om, hvorvidt et register, der  \r\n\r\n har navn som søgenøgle, fortsat kan underopdeles efter adresse dog således,  \r\n\r\n at bureauet ikke udgiver det register, der er ordnet efter adresse, husnummer  \r\n\r\n og postnummer. </P>  \r\n\r\n<P>Kreditoplysningsbureauet foreslog i den forbindelse, at bureauet ombryder  \r\n\r\n adresseregisteret, således at husnummer bliver indgangsnøgle i stedet for  \r\n\r\n gadenavn. Der skulle derefter ske en systematisering med stigende husnumre  \r\n\r\n som første sorteringsnøgle og derefter gadenavn ordnet alfabetisk, eventuelt  \r\n\r\n opdelt i hovedpostområdenumre (de to første cifre). Bureauet oplyste, at der  \r\n\r\n ved adresseændring, både på microfiche og on-line terminaler ved  \r\n\r\n etageejendomme, i nogle tilfælde vil kunne ses flere, og for den pågældende  \r\n\r\n søgning uvedkommende debitorer. </P>  \r\n\r\n<P>Det fremgår imidlertid af lovens § 12, stk. 4, at videregivelse af  \r\n\r\n summariske oplysninger om enkeltpersoners skyldforhold kun må ske på en sådan  \r\n\r\n måde, at oplysningerne ikke kan danne grundlag for vurderinger af økonomisk  \r\n\r\n soliditet og kreditværdighed for andre end de pågældende enkeltpersoner. </P>  \r\n\r\n<P>I bemærkningerne til bestemmelsen er det bl.a. anført, at bureauets  \r\n\r\n publikationer - lister eller mikrofiche - skal indrettes således, at der  \r\n\r\n alene kan søges efter de registrerede personers navn, placeret i alfabetisk  \r\n\r\n rækkefølge. Derimod må de registrerede personer ikke placeres efter adresse,  \r\n\r\n postnummer, områdekode eller lignende. Det er endvidere anført, at  \r\n\r\n videregivelse af sådanne oplysninger via en edb-terminal, placeret hos  \r\n\r\n abonnenter med forbindelse til kreditoplysningsbureauets registre  \r\n\r\n forudsætter, at systemet teknisk indrettes således, at der alene kan søges på  \r\n\r\n navn og ikke på adresse, postnummer, områdekode og lignende. Program og  \r\n\r\n terminaler skal derfor være af en sådan beskaffenhed, at søgning på denne  \r\n\r\n måde heller ikke kan ske i terminalen. </P>  \r\n\r\n<P>Registertilsynet fandt på denne baggrund, at det med navn som søgenøgle  \r\n\r\n baserede register fortsat kan underopdeles efter gadenavn, husnummer og  \r\n\r\n postnummer, men at det vil være i strid med bestemmelsen, hvis  \r\n\r\n kreditoplysningsbureauet ombryder bureauets adresseregister, således at  \r\n\r\n husnummeret bliver indgangsnøgle i stedet for gadenavne. Det vil ligeledes  \r\n\r\n efter Registertilsynets opfattelse stride mod bestemmelsen, hvis der på  \r\n\r\n on-line terminaler kan foretages søgning på en specifik adresse, såfremt der  \r\n\r\n herved kan fremkomme oplysninger om andre personer på samme adresse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 88. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871117225"
        },
        {
            "displayName": "Entydig dokumentidentifikation",
            "displayValue": "CA003914"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11172"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "07/10/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1987-100-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}