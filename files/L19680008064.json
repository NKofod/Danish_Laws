{
    "id": 65323,
    "title": "Bekendtgørelse af overenskomst af 26. februar 1968 med Polen om bjærgningsarbejder i danske og polske territorialfarvande. ",
    "documentTypeId": "220",
    "isSagsforlobPeriodValid": false,
    "shortName": "BKI nr 80 af 23/07/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 26. februar  \r\n\r\n 1968 med Polen om bjærgningsarbejder i danske og polske territorialfarvande.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 26. februar 1968 er der i Warszawa indgået en overenskomst mellem  \r\n\r\n Danmark og Polen om bjærgningsarbejder og hævning af ejendom fra havet i  \r\n\r\n danske og polske indre og ydre territorialfarvande. </P>  \r\n\r\n<P>Overenskomsten og den dertil knyttede brevveksling har følgende ordlyd:  \r\n\r\n</P>  \r\n\r\n<P> <B>OVERENSKOMST </B></P>  \r\n\r\n<P>mellem Kongeriget Danmarks regering og Den polske Folkerepubliks regering  \r\n\r\n om bjærgningsarbejder og hævning af ejendom fra havet i danske og polske  \r\n\r\n indre og ydre territorialfarvande. </P>  \r\n\r\n<P>Kongeriget Danmarks regering og Den polske Folkerepubliks regering, </P>  \r\n\r\n<P>som tager hensyn til, at der under sejlads kan opstå situationer, hvor et  \r\n\r\n skib, der har lidt havari eller på anden måde er nødstedt, behøver hjælp,  \r\n\r\n</P>  \r\n\r\n<P>som tager i betragtning, at omgående hjælp kan være af afgørende betydning  \r\n\r\n for den heldige bjærgning af et skab i nød og dets ladning, </P>  \r\n\r\n<P>som har for øje at skabe mulighed for skibe i nød for at gøre brug af den  \r\n\r\n i hvert enkelt tilfælde mest hensigtsmæssige hjælp, </P>  \r\n\r\n<P>som ønsker at befæste det gode naboforhold mellem Kongeriget Danmark og  \r\n\r\n Den polske Folkerepublik, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Hvis et skib, der fører den ene af de kontraherende parters flag, under  \r\n\r\n sejlads eller ophold i den anden kontraherende parts indre eller ydre  \r\n\r\n territorialfarvand behøver hjælp, fordi det har lidt havari eller på anden  \r\n\r\n måde er i nød, skal det være skibets fører eller reder tilladt at hidfalde og  \r\n\r\n gøre brug af sådan bjærgningshjælp fra et skib, der fører hans eget lands  \r\n\r\n flag, eller fra et skib, der fører den anden kontraherende parts flag, som  \r\n\r\n efter hans eget skøn under de foreliggende forhold vil være nødvendig. </P>  \r\n\r\n<P>Artikel 2. </P>  \r\n\r\n<P CLASS=PUNKT> <B>1.</B> Den i artikel 1 forudsete ret til fri adgang til de  \r\n\r\n kontraherende parters territorialfarvande med henblik på at yde hjælp er  \r\n\r\n tilsikret på betingelse af, at oplysning om nødsituationens karakter og  \r\n\r\n navnede på den organisation og det eller de skibe, der skal udføre  \r\n\r\n bjærgningsarbejdet, meddeles til vedkommende myndigheder i det land, på hvis  \r\n\r\n indre eller ydre territorialfarvand det nødstedte skib befinder sig. </P>  \r\n\r\n<P CLASS=PUNKT> <B>2.</B> Sådan oplysning skal gives så snart som muligt og  \r\n\r\n ikke senere end i det øjeblik, da bjærgningsskibet sejler ind i den anden  \r\n\r\n kontraherende parts ydre territorialforvand. </P>  \r\n\r\n<P CLASS=PUNKT> <B>3.</B> Fremgangsmåden ved meddelelse af de i denne artikel  \r\n\r\n omhandlede oplysninger vil blive fastsat ved brevveksling. </P>  \r\n\r\n<P>Artikel 3. </P>  \r\n\r\n<P>Den hjælp, der omhandles i nærværende overenskomst, omfatter enhver form  \r\n\r\n for bjærgningsarbejder, bugsering eller bistand, der ydre fra søen til  \r\n\r\n havarerede skibe eller andet flydende materiel eller ombordværende ladning.  \r\n\r\n</P>  \r\n\r\n<P>Artikel 4. </P>  \r\n\r\n<P>Nærværende overenskomst finder anvendelse på orlogsfartøjer i det omfang,  \r\n\r\n det er foreneligt med de regler, der til enhver tid er i kraft i hvert af de  \r\n\r\n kontraherende lande om udenlandske orlogsfartøjers adgang til dets indre og  \r\n\r\n ydre territorialfarvand. </P>  \r\n\r\n<P>Artikel 5. </P>  \r\n\r\n<P CLASS=PUNKT> <B>1.</B> Nærværende overenskomst finder anvendelse på polsk  \r\n\r\n indre og ydre territorialfarvand med undtagelse af områder, i hvilke  \r\n\r\n besejling og opankring er forbudt, eller i hvilke polske statsborgere ikke må  \r\n\r\n drive fiskeri, således som bekendtgjort i &#187;Wiadomosci Zeglarskie&#171;.  \r\n\r\n</P>  \r\n\r\n<P CLASS=PUNKT> <B>2.</B> Nærværende overenskomst finder anvendelse på dansk  \r\n\r\n indre og ydre territorialfarvand i Østersøen, i Kattegat og Skagerrak, i  \r\n\r\n Nordsøen, ved Færøerne og i de danske sunde og bælter med undtagelse af  \r\n\r\n områder, i hvilke besejling og opankring er forbundt, eller i hvilke danske  \r\n\r\n statsborgere ikke må drive fiskeri, således som bekendtgjort i  \r\n\r\n &#187;Efterretninger for Søfarende&#171;. </P>  \r\n\r\n<P CLASS=PUNKT> <B>3.</B> Andragender om tilladelse til at foretage  \r\n\r\n bjærgningsarbejder i de ovennævnte områder, hvor bjærgning ifølge stk. 1 og 2  \r\n\r\n er forbudt, vil blive underkastet velvillig og omgående overvejelse. </P>  \r\n\r\n<P>Artikel 6. </P>  \r\n\r\n<P CLASS=PUNKT> <B>1.</B> Hvis et skib er sunket eller forlist i en af de  \r\n\r\n kontraherende parters indre eller ydre territorialfarvand eller i udenfor  \r\n\r\n liggende farvande, hvor den kontraherende parts myndigheder er ansvarlige for  \r\n\r\n sejladsens sikkerhed, og hvis vraget udgør fare eller i betydelig grad  \r\n\r\n hindrer sejlads eller fiskeri, kan vedkommende myndigheder anmode skibets  \r\n\r\n ejer om inden for en rimelig tidsfrist at fjerne vraget eller at  \r\n\r\n tilvejebringe sådan vanddybde over vraget, som under de foreliggende forhold  \r\n\r\n er nødvendig. </P>  \r\n\r\n<P CLASS=PUNKT> <B>2.</B> I tilfælde, hvor det ikke er muligt for de  \r\n\r\n ovennævnte myndigheder at konstatere, hvem der er ejer eller på anden måde  \r\n\r\n berettiget til vraget, eller hvis ejeren nægter at fjerne vraget inden for  \r\n\r\n den af ovennævnte myndigheder foreskrevne tidsfrist, eller hvis vraget ikke  \r\n\r\n er fjernet inden for den angivne tidsfrist, kan vedkommende myndigheder selv  \r\n\r\n foranstalte vraget fjernet for ejerens regning, forudsat at udgiften ikke  \r\n\r\n overstiger den for skibe, der fører vedkommende lands flag, gældende  \r\n\r\n ansvarsbegrænsning. </P>  \r\n\r\n<P CLASS=PUNKT> <B>3.</B> Hvis fjernelsen af vraget er påtrængende nødvendig  \r\n\r\n på grund af fare for sejladsens sikkerhed, er de kontraherende parters  \r\n\r\n myndigheder berettigede til øjeblikkeligt at foranstalte vraget fjernet eller  \r\n\r\n at tilvejebringe den nødvendige vanddybde over vraget for ejerens regning,  \r\n\r\n forudsat at udgiften ikke overstiger den for skibe, der fører vedkommende  \r\n\r\n lands flag, gældende ansvarsbegrænsning. </P>  \r\n\r\n<P>Artikel 7. </P>  \r\n\r\n<P CLASS=PUNKT> <B>1.</B> Adgang med henblik på at yde hjælp eller udføre  \r\n\r\n andre arbejder, der omhandles i denne overenskomst, for skibe, der fører  \r\n\r\n andet flag end de kontraherende parters flag, kræver særskilt tilladelse fra  \r\n\r\n den kontraherende part, i hvis indre eller ydre territorialfarvand overnævnte  \r\n\r\n arbejder skal finde sted. </P>  \r\n\r\n<P CLASS=PUNKT> <B>2.</B> Hvis ikke det er muligt for den kontraherende part  \r\n\r\n at udføre bjærgningsarbejder eller andre arbejder, der omhandles i denne  \r\n\r\n overenskomst, ved skibe, der fører dens eget flag, bør den i stk. 1 omtalte  \r\n\r\n tilladelse gives i løbet af kortest mulig tid, medmindre der foreliger nogen  \r\n\r\n vægtig grund til afslag. </P>  \r\n\r\n<P>Artikel 8. </P>  \r\n\r\n<P>Skibe fra en kontraherende part, der befinder sig på den anden  \r\n\r\n kontraherende parts indre eller ydre territorialfarvand, er forpligtet til  \r\n\r\n med skyldig hensyntagen til bestemmelserne i nærværende overenskomst at  \r\n\r\n iagttage den anden kontraherende parts love og regler om udenlandske skibes  \r\n\r\n og statsborgeres ophold samt om bjærgningsarbejder. </P>  \r\n\r\n<P>Artikel 9. </P>  \r\n\r\n<P>Nærværende overenskomsts bestemmelser begrænser ikke kaptajnens ret til at  \r\n\r\n tilkalde hjælp i overensstemmelse med reglerne i den internationale  \r\n\r\n konvention om sikkerhed for menneskeliv på søen. </P>  \r\n\r\n<P>Artikel 10. </P>  \r\n\r\n<P>Nærværende overenskomst skal godkendes af begge regeringer og træder i  \r\n\r\n kraft på datoen for udveksling af noter, der giver underretning om dens  \r\n\r\n godkendelse. </P>  \r\n\r\n<P>Nærværende overenskomst er afsluttet for et tidsrum af tre år og forlænges  \r\n\r\n for hvert følgende år, medmindre en af de kontraherende parter opsiger den  \r\n\r\n ved notifikation ikke senere end seks måneder før udløbet af  \r\n\r\n gyldighedsperioden. </P>  \r\n\r\n<P>Til bekræftelse heraf har undertegnede, der er behørigt befuldmægtigede,  \r\n\r\n underskrevet nærværende overenskomst og forsynet den med deres segl. </P>  \r\n\r\n<P>Udfærdiget i Warszawa den 26. februar 1968 i to eksemplarer på engelsk.  \r\n\r\n</P>  \r\n\r\n<P>For Kongeriget Danmarks regering. </P>  \r\n\r\n<P> <B>A. Moltke-Huitfeldt</B>  </P>  \r\n\r\n<P>For Den polske Folkerepubliks regering. </P>  \r\n\r\n<P> <B>Stefan Perkowicz</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Warszawa, den 26. februar 1968. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Hr. formand, </P>  \r\n\r\n<P>Under henvisning til den i dag undertegnede overenskomst mellem Kongeriget  \r\n\r\n Danmarks regering og Den polske Folkerepubliks regering om bjærgningsarbejder  \r\n\r\n og hævning af ejendom fra havet i danske og polske indre og ydre  \r\n\r\n territorialfarvande har jeg den ære at bekræfte, at den i overenskomstens  \r\n\r\n artikel 2 omhandlede fremgangsmåde ved afgivelse af meddelelser skal være som  \r\n\r\n følger: </P>  \r\n\r\n<P>Fra dansk side vil notifikation blive afgivet til det polske  \r\n\r\n søfartsministerium direkte til telex nr. 81439 (svar: mizegl a wa) eller nr.  \r\n\r\n 81480 (svar: mizegl b wa) eller pr. Gdynia radio, Szczecin radio eller Witowo  \r\n\r\n radio (telegramadresse: Zegmor Warszawa). </P>  \r\n\r\n<P>Fra polske side vil notifikation blive afgivet direkte til telex nr. 2373  \r\n\r\n (svar: søfart kh) eller pr. radio til Danmarks handelsministerium via en af  \r\n\r\n følgende offentlige kystradiostationer: Blåvand, Lyngby, Skagen, Rønne og  \r\n\r\n Thorshavn (telegramadresse: Søfart København). </P>  \r\n\r\n<P>Notifikationer, der afgives pr. radio, bør betegnes &#187;urgent&#171;  \r\n\r\n (XXX). </P>  \r\n\r\n<P>Modtag, hr. formand, forsikringerne om min mest udmærkede højagtelse. </P>  \r\n\r\n<P> <B>A. Moltke-Huitfeldt</B>  </P>  \r\n\r\n<P>Formand for den danske delegation, ambassadør Adam greve </P>  \r\n\r\n<P>Moltke-Huitfeldt </P>  \r\n\r\n<P>Formanden for den polske delegation </P>  \r\n\r\n<P>Hans Excellence viceminister i søfartsministeriet </P>  \r\n\r\n<P>Stefan Perkowicz. </P>  \r\n\r\n<P> <I>Warszawa, den 26. februar 1968</I>  </P>  \r\n\r\n<P>Hr. formand, </P>  \r\n\r\n<P>Under henvisning til den i dag undertegnede overenskomst mellem Den polske  \r\n\r\n Folkerepubliks regering og Kongeriget Danmarks regering om bjærgningsarbejder  \r\n\r\n og hævning af ejendom fra havet i polske og danske indre og ydre  \r\n\r\n territorialfarvande har jeg den ære at bekræfte, at den i overenskomstens  \r\n\r\n artikel 2 omhandlede fremgangsmåde ved afgivelse af meddelelser skal være som  \r\n\r\n følger: </P>  \r\n\r\n<P>Fra polsk side vil notifikation blive afgivet direkte til telex nr. 2373  \r\n\r\n (svar: søfart kh) eller pr. radio til Danmarks handelsministerium via en af  \r\n\r\n følgende offentligt kystradiostationer: Blåvand, Lyngby, Skagen, Rønne og  \r\n\r\n Thorshavn (telegramadresse: Søfart København). </P>  \r\n\r\n<P>Fra dansk side vil notifikation blive afgivet til det polske  \r\n\r\n søfartsministerium direkte til telex nr. 81439 (svar: mizegl a wa) eller nr.  \r\n\r\n 81480 (svar: mizegl b wa) eller pr. Gdynia radio, Szczecin radio eller Witowo  \r\n\r\n radio (telegramadresse: Zegmor Warzawa). </P>  \r\n\r\n<P>Notifikationer, der afgives pr. radio, bør betegnes &#187;urgent&#171;  \r\n\r\n (XXX). </P>  \r\n\r\n<P>Modtag, hr. formand, forsikringerne om min mest udmærkede højagtelse. </P>  \r\n\r\n<P> <B>Stefan Perkowiez</B>  </P>  \r\n\r\n<P>Formand for den polske delegation, viceminister i søfartministeriet </P>  \r\n\r\n<P>Formanden for den danske delegation </P>  \r\n\r\n<P>Hans Excellence ambassadør </P>  \r\n\r\n<P>Adam greve Moltke-Huitfeldt. </P>  \r\n\r\n<P>Overenskomsten trådte i kraft den 10. juni 1968. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 23. juli 1968.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1968"
        },
        {
            "displayName": "Accession",
            "displayValue": "L19680008064"
        },
        {
            "displayName": "Entydig dokumentidentifikation",
            "displayValue": "CM024422"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "23/07/1968"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Industriministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.56.D.48."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}