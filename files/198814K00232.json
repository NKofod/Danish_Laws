{
    "id": 107769,
    "title": "1988 BTL 232   BETÆNKNING OVER FORSLAG TIL LOV OM ANVENDELSE AF CHRISTIANIAOMRÅDET    NR L 232 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 232",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 232 </P>  \r\n\r\n<P></P>  \r\n\r\n<P>Betænkning over Forslag til lov om anvendelse af Christianiaområdet <BR>  \r\n\r\n Nr L 232 1988-89, 1. samling </P>  \r\n\r\n<P></P>  \r\n\r\n<P>Afgivet af Christianiaudvalget </P>  \r\n\r\n<P></P>  \r\n\r\n<P>Afgivet: 19890524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til forsvarsministeren, som denne har besvaret </P>  \r\n\r\n<P>skriftligt. Nogle af udvalgets spørgsmål til forsvarsministeren og </P>  \r\n\r\n<P>dennes svar herpå er optrykt som bilag til denne betænkning. </P>  \r\n\r\n<P>Udvalget har modtaget mundtlige og/eller skriftlige henvendelser fra en  \r\n\r\n række lokale partiorganisationer på Christianshavn, lokalrådet for  \r\n\r\n Christianshavn og Christiania. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres og Det Radikale  \r\n\r\n Venstres medlemmer af udvalget) lovforslaget til <I>vedtagelse uændret,</I>  \r\n\r\n idet flertallet ønsker at bemærke følgende: </P>  \r\n\r\n<P>Lovforslaget skaber mulighed for at bringe 17 års usikkerhed og juridisk  \r\n\r\n tovtrækkeri omkring Christiania til ophør. De nærmere rammer for den  \r\n\r\n fremtidige anvendelse af Christianias arealer og bygninger vil blive fastlagt  \r\n\r\n i en lokalplan. </P>  \r\n\r\n<P>Lovforslaget sikrer, at lokalplanen, som flertallet forudsætter udsendt af  \r\n\r\n miljøministeren inden oktober 1989, bliver fulgt. </P>  \r\n\r\n<P>Efter lovens ikrafttræden vil forsvarsministeren med respekt for den  \r\n\r\n kommende lokalplan og områdets særpræg kunne give de fornødne dispensationer  \r\n\r\n til anvendelse af arealer og bygninger. Der lægges vægt på, at de  \r\n\r\n aktiviteter, som herefter vil foregå på Christiania, er lovlige. </P>  \r\n\r\n<P>Det er en forudsætning for administrationen af loven og dens  \r\n\r\n dispensationsordning, at beboerne på Christiania deltager aktivt i udførelsen  \r\n\r\n af lovens og lokalplanens intentioner. Herunder også, at beboerne betaler de  \r\n\r\n beløb, som pålægges dem i forbindelse med deres anvendelse af området. </P>  \r\n\r\n<P>Flertallet finder, at Christianias særlige forhold tilsiger, at der  \r\n\r\n nedsættes et særligt styringsråd, hvis medlemmer har specielle forudsætninger  \r\n\r\n for at kunne bistå Forsvarsministeriet med at administrere loven. </P>  \r\n\r\n<P>For at opnå et varigt og for alle parter tilfredsstillende resultat er det  \r\n\r\n for flertallet en forudsætning, at der nedsættes et beboerråd. Herved sikres,  \r\n\r\n at der vil være en fortsat dialog mellem Forsvarsministeriet, Styringsrådet  \r\n\r\n og beboerne, således at beboerne får ansvaret for og medindflydelse på egen  \r\n\r\n situation. </P>  \r\n\r\n<P>Udvalget har bemærket, at den bemyndigelse, forsvarsministeren får ifølge  \r\n\r\n § 6, stk. 4, er snævert afgrænset i lovforslaget, der alene omhandler  \r\n\r\n situationen vedrørende beboernes anvendelse af bygningerne. </P>  \r\n\r\n<P>Flertallet ønsker, at der årligt skal anvendes 10 mio. kr. til særlige  \r\n\r\n formål på Christiania, på tilsvarende måde som der i 1988 blev afsat midler  \r\n\r\n på finansloven. Flertallet skal henvise til forsvarsministerens besvarelse af  \r\n\r\n udvalgets spørgsmål 13. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) skal udtale følgende: </P>  \r\n\r\n<P>Der foregår i Christiania mange spændende og kreative ting vedrørende  \r\n\r\n etablering af en anderledes form for hverdagsliv, end det er almindeligt i  \r\n\r\n Danmark. I og med, at Christiania nu får lov til at bestå, er det vigtigt, at  \r\n\r\n disse ting får mulighed for at udvikle sig på en måde, der kan virke  \r\n\r\n inspirerende også i andre dele af Danmark. </P>  \r\n\r\n<P>Det er mindretallets ønske, at den lovgivning, der nu gennemføres, kommer  \r\n\r\n til at danne begyndelsen til en anerkendelse fra statens side af Christiania  \r\n\r\n som et egentligt selvforvaltningsområde. Som et selvforvaltningsområde med  \r\n\r\n nødvendige, bl.a. økonomiske, aftaler med staten vil Christiania fortsat  \r\n\r\n kunne udvikle sine særpræg til inspiration både her i landet og i udlandet.  \r\n\r\n</P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, idet mindretallet ikke  \r\n\r\n finder, at lovforslaget giver mulighed for, at Christianiaområdet kan  \r\n\r\n anvendes inden for lovens rammer. Forsvarsministeren kan efter lovforslaget  \r\n\r\n give tilladelse til, at bygninger og arealer kan anvendes til blandede bolig-  \r\n\r\n og værkstedsformål, til, at bygninger opføres, ombygges eller nedrives, og  \r\n\r\n til, at vogne og skure af forskellig karakter kan placeres uden for  \r\n\r\n bygningerne. Dette ændrer imidlertid ikke ved det forhold, der er afgørende  \r\n\r\n for Christiania, nemlig at Christiania er et kriminelt miljø uden sidestykke  \r\n\r\n i Danmark. Mord, vold, våben- og narkotikahandel, tyveri og hæleri, tilholds-  \r\n\r\n og flugtsted for kriminelle elementer, for udlændinge uden opholdstilladelse  \r\n\r\n og for kriminelle udlændinge samt systematiseret vold mod politibetjente i  \r\n\r\n funktion har karakteriseret området, siden det fik betegnelsen &#187;socialt  \r\n\r\n eksperiment&#171;. Dette forhold har ikke ændret sig til det bedre med tiden;  \r\n\r\n tværtimod er kriminaliteten eskaleret til det uudholdelige for det omgivende  \r\n\r\n samfund. Lovforslaget vil ikke ændre dette forhold til det bedre; tværtimod  \r\n\r\n vil de imødekommelser og indrømmelser, der gives gennem lovforslaget, befæste  \r\n\r\n kriminaliteten. Lovforslaget giver i sin nuværende udformning ikke mulighed  \r\n\r\n for kontrol med området; tværtimod vil det afstedkomme mange flere tragiske  \r\n\r\n tilfælde af tilskadekomne politifolk. </P>  \r\n\r\n<P>Lovforslaget er karakteristisk for regeringens dobelmoral. Den tidligere  \r\n\r\n regering har fremsat lovforslag om, at området skal ryddes, og flere af de  \r\n\r\n nuværende regeringspartier har givet deres tilslutning hertil. Lovforslaget  \r\n\r\n vil medføre ubodelig skade i forholdet til vore nordiske nabolande, andre  \r\n\r\n nabolande og i øvrigt andre lande, der som Danmark lider under den  \r\n\r\n kriminalitet, der blomstrer på området. </P>  \r\n\r\n<P>I øvrigt finder Fremskridtspartiet det overordentlig betænkeligt, at  \r\n\r\n forsvarsministeren fremsætter et lovforslag, der er i modstrid med en  \r\n\r\n højesteretsdom. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Et <I>tredje mindretal</I> (Kristeligt Folkepartis medlem af udvalget) vil  \r\n\r\n redegøre for sine synspunkter ved 2. behandling af lovforslaget. </P>  \r\n\r\n<P>Connie Hedegaard (KF) Karen Højte Jensen (KF) Fischer (KF) Hanne  \r\n\r\n Severinsen (V) Jørgen Winther (V) Knud Lind (FP) Kirsten Lee (RV) Nør  \r\n\r\n Christensen (CD) Kofod-Svendsen (KRF) fmd. <I>Qvist Jørgensen (S)</I> nfmd.  \r\n\r\n<I>Erik B. Smith (S) Pia Gjellerup (S) Frank Jensen (S) Ingrid Rasmussen (S)  \r\n\r\n Jytte Andersen (S) Ebba Strange (SF) Carsten Andersen (SF) </I></P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til forsvarsministeren og dennes besvarelse  \r\n\r\n heraf </P>  \r\n\r\n<P>Spørgsmål 12: </P>  \r\n\r\n<P>Ministeren bedes oplyse, i hvilket omfang man vil udnytte den erfaring,  \r\n\r\n den særlige styringsgruppe for Christiania er i besiddelse af, herunder om  \r\n\r\n styringsgruppens medlemmer vil blive anmodet om at indtræde i det nye  \r\n\r\n styringsråd. </P>  \r\n\r\n<P>Svar: </P>  \r\n\r\n<P>Som det fremgår af lovforslaget, vil der blive nedsat et særligt  \r\n\r\n styringsråd, som tænkes sammensat efter tilsvarende principper, som Den  \r\n\r\n Særlige Styringsgruppe vedrørende Christiania er sammensat efter.  \r\n\r\n Styringsrådet kan tillige suppleres med juridisk sagkyndige medlemmer. </P>  \r\n\r\n<P>For så vidt angår spørgsmålet om, hvilke personer der skal indtræde som  \r\n\r\n medlemmer af Styringsrådet, har jeg endnu ikke taget stilling hertil. </P>  \r\n\r\n<P>Spørgsmål 13: </P>  \r\n\r\n<P>Har ministeren gjort sig overvejelser om, hvorledes det 5-9 medlemmers  \r\n\r\n beboerråd kan sammensættes? </P>  \r\n\r\n<P>Svar: </P>  \r\n\r\n<P>Det fremgår af lovforslaget, at forsvarsministeren kan fastsætte nærmere  \r\n\r\n bestemmelser om beboernes repræsentation over for myndighederne. Det er  \r\n\r\n hensigten, at der udstedes regler om, at der blandt de fastboende på  \r\n\r\n Christiania vælges et beboerråd på 5-9 medlemmer for minimum et år ad gangen.  \r\n\r\n</P>  \r\n\r\n<P>Det er naturligvis hensigten, at reglernes nærmere udformning efter  \r\n\r\n lovforslagets vedtagelse skal drøftes med repræsentative personer blandt  \r\n\r\n Christianias beboere, således at reglerne i videst muligt omfang kan  \r\n\r\n anerkendes af christianitterne. </P>  \r\n\r\n<P>Spørgsmål 14: </P>  \r\n\r\n<P>Ministeren bedes redegøre for, om den af ministeren bemyndigede direkte  \r\n\r\n skal kunne få adgang til private boliger, samt i givet fald, hvilke  \r\n\r\n betingelser der skal være opfyldt herfor. </P>  \r\n\r\n<P>Svar: </P>  \r\n\r\n<P>Adgang til private boliger på Christiania kan alene ske i de tilfælde, som  \r\n\r\n loven nævner. Der kan således alene blive tale om adgang til private boliger  \r\n\r\n i tilfælde, hvor det er nødvendigt af hensyn til bygningsmæssige  \r\n\r\n foranstaltninger. </P>  \r\n\r\n<P>Spørgsmål 19: </P>  \r\n\r\n<P>Hvem skal bestemme, om bygninger skal anvendes til beboelse, institution  \r\n\r\n eller andet? </P>  \r\n\r\n<P>Svar: </P>  \r\n\r\n<P>Forsvarsministeren træffer i overensstemmelse med lokalplanen beslutning  \r\n\r\n om, hvorvidt bygninger skal anvendes til beboelse, institution eller andet.  \r\n\r\n</P>  \r\n\r\n<P>Styringsrådet og beboerrådet kan i sådanne tilfælde, forinden beslutning  \r\n\r\n træffes, rådgive forsvarsministeren. </P>  \r\n\r\n<P>Spørgsmål 23: </P>  \r\n\r\n<P>Kan ministeren nærmere redegøre for § 6, stk. 4's forhold til grundlovens  \r\n\r\n bestemmelse om boligens ukrænkelighed? </P>  \r\n\r\n<P>Svar: </P>  \r\n\r\n<P>Justitsministeriet har til brug for besvarelsen af spørgsmålet oplyst:  \r\n\r\n</P>  \r\n\r\n<P>&#187;Grundlovens § 72 om boligens ukrænkelighed har følgende ordlyd: </P>  \r\n\r\n<P>&#187;  <B>§ 72.</B> Boligen er ukrænkelig. Husundersøgelse,  \r\n\r\n beslaglæggelse og undersøgelse af breve og andre papirer samt brud på post-,  \r\n\r\n telegraf- og telefonhemmeligheden må, hvor ingen lov hjemler en særegen  \r\n\r\n undtagelse, alene ske efter en retskendelse.&#171; </P>  \r\n\r\n<P>Grundlovens § 72 giver således mulighed for ved lov at ophæve kravet om,  \r\n\r\n at en husundersøgelse m.v. alene kan ske efter en retskendelse.' </P>  \r\n\r\n<P>Spørgsmål 26: </P>  \r\n\r\n<P>Hvilket kommissorium forestiller ministeren sig som grundlag for det  \r\n\r\n kommende styringsråds virksomhed? Udvalget skal anmode om at få tilsendt et  \r\n\r\n udkast hertil. </P>  \r\n\r\n<P>Svar: </P>  \r\n\r\n<P>Jeg vedlægger som bilag et udkast til kommissorium for Styringsrådet for  \r\n\r\n Christiania. </P>  \r\n\r\n<P>Jeg henleder opmærksomheden på, at det er et udkast, der ikke har været  \r\n\r\n drøftet med de berørte ministerier og den nuværende styringsgruppe. Forud for  \r\n\r\n den endelige fastlæggelse af kommissoriet vil sådanne drøftelser finde sted.  \r\n\r\n</P>  \r\n\r\n<P>Bilag til forsvarsministerens besvarelse af spørgsmål 26 fra Folketingets  \r\n\r\n Christianiaudvalg </P>  \r\n\r\n<P>(L 232 - bilag 4) af 28. april 1989 </P>  \r\n\r\n<P>Udkast til kommissorium for Styringsrådet for Christiania Styringsrådet  \r\n\r\n afgiver indstillinger til Forsvarsministeriet om planlægningen af anvendelsen  \r\n\r\n af Christianiaområdet, herunder om meddelelse af tilladelser og påbud i  \r\n\r\n medfør af lov om anvendelse af Christianiaområdet. Styringsrådets arbejde  \r\n\r\n foregår inden for lokalplanens rammer. </P>  \r\n\r\n<P>Styringsrådet skal til stadighed holde Forsvarsministeriet orienteret om  \r\n\r\n den aktuelle situation på Christiania, herunder orientere om aktiviteter på  \r\n\r\n Christiania. </P>  \r\n\r\n<P>Styringsrådet skal medvirke til formidling af samarbejde mellem  \r\n\r\n forsvarsministeren og Christianias beboere og kan efter Forsvarsministeriets  \r\n\r\n nærmere bemyndigelse føre forhandlinger med beboerne om spørgsmål vedrørende  \r\n\r\n Christiania. </P>  \r\n\r\n<P>I det omfang der gives særlige bevillinger til sociale og bygningsmæssige  \r\n\r\n aktiviteter, rådgiver Styringsrådet Forsvarsministeriet om disse midlers  \r\n\r\n anvendelse. Forsvarsministeriet kan bemyndige Styringsrådet til at medvirke  \r\n\r\n til administrationen. </P>  \r\n\r\n<P>Styringsrådet nedsættes af Forsvarsministeriet og er i sit virke direkte  \r\n\r\n ansvarligt over for Forsvarsministeriet. </P>  \r\n\r\n<P>Spørgsmål nr. 28: </P>  \r\n\r\n<P>Hvad er lovligt og hvad er ulovligt byggeri i Christiania i perioden fra  \r\n\r\n lovens vedtagelse, til lokalplanen foreligger? </P>  \r\n\r\n<P>Svar: </P>  \r\n\r\n<P>I medfør af lovforslagets § 8 fastsætter forsvarsministeren efter  \r\n\r\n indhentet udtalelse fra de berørte sagkyndige myndigheder, hvilke opbygninger  \r\n\r\n der er lovlige efter lovens ikrafttræden. </P>  \r\n\r\n<P>Der vil i perioden fra lovens vedtagelse, til der foreligger lokalplan,  \r\n\r\n ikke blive truffet afgørelser, som ville kunne foregribe lokalplanen. </P>  \r\n\r\n<P>Spørgsmål 33: </P>  \r\n\r\n<P>Ministeren bedes tilstille udvalget forslag til tekstanmærkning til  \r\n\r\n finansloven vedrørende anvendelse af 10 mio. kr. til særlige formål på  \r\n\r\n Christiania p.a. fra finansåret 1990. </P>  \r\n\r\n<P>De foreslåede 10 mio. kr. p.a. er tænkt som afløsning for de i finansåret  \r\n\r\n 1988 afsatte ca. 17,5 mio. kr., hvoraf en del overflyttedes til finansåret  \r\n\r\n 1989. </P>  \r\n\r\n<P>Bl.a. mødet med Christiania-styringsgruppen den 16. maj 1989 har klart  \r\n\r\n illustreret, at uden en central bevilling til bl.a. ekstraordinær  \r\n\r\n bygningsrenovering og -sikring samt til især ekstraordinære sociale  \r\n\r\n foranstaltninger har det ingen mening at nedsætte et styringsråd. </P>  \r\n\r\n<P>Svar: </P>  \r\n\r\n<P>Såfremt det fra udvalgets side ønskes tilkendegivet, at der årligt skal  \r\n\r\n anvendes 10 mio. kr. til særlige formål på Christiania, må der ligesom i 1988  \r\n\r\n afsættes midler på finansloven. </P>  \r\n\r\n<P>De midler, som blev afsat i 1988 til lovliggørelsesarbejder og sociale og  \r\n\r\n sundhedsmæssige formål, blev opført på § 22.03.84. Standardkonto 22.  \r\n\r\n Reparations- og vedligeholdelsesarbejder. </P>  \r\n\r\n<P>Ud af disse midler blev 2,5 mio. kr., som skulle anvendes til sociale  \r\n\r\n formål, på tillægsbevillingsloven 1988 overført til en tilskudskonto. </P>  \r\n\r\n<P>Eventuel afsættelse af midler til Christiania opføres således på den  \r\n\r\n relevante konto under driftsudgifter eller på en tilskudskonto, alt efter  \r\n\r\n formålet. </P>  \r\n\r\n<P>På finansloven for 1990 vil der blive optaget bygningsdriftsudgifter på  \r\n\r\n ca. 8 mio. kr., der forudsættes modsvaret af tilsvarende indtægter hidrørende  \r\n\r\n fortrinsvis fra beboernes og restaurationernes betaling for brugen af  \r\n\r\n bygninger, arealer, vand, el osv. Disse beløb vil således ikke berøre  \r\n\r\n forsvarsbudgettet. </P>  \r\n\r\n<P>Herudover kan der optages en tilskudskonto på ca. 10 mio. kr. til  \r\n\r\n bygningsforanstaltninger og sociale aktiviteter m.m., således at kun en  \r\n\r\n mindre del - skønsmæssigt 3 mio. kr. - der vedrører istandsættelse af  \r\n\r\n forsvarets egne bygninger, afholdes inden for de ordinære  \r\n\r\n bygningsbevillinger, medens resten, ca. 7 mio. kr., afholdes uden for  \r\n\r\n forsvarsbudgettet. </P>  \r\n\r\n<P>Hvorledes eventuelle midler forudsættes brugt, beskrives i Anmærkninger  \r\n\r\n II. </P>  \r\n\r\n<P>En tekstanmærkning på finansloven er således ikke nødvendig. </P>  \r\n\r\n<P>Forsvarsministeriet </P>  \r\n\r\n<P>Den 2. maj 1989 </P>  \r\n\r\n<P>Notat til brug ved berammet samråd i Folketingets Christianiaudvalg den 3.  \r\n\r\n maj 1989 med forsvarsministeren </P>  \r\n\r\n<P>Spørgsmål: </P>  \r\n\r\n<P>Ministeren bedes redegøre for, hvorledes ministeren vil administrere  \r\n\r\n lovforslagets bemyndigelsesbestemmelser indtil lokalplanforslagets  \r\n\r\n vedtagelse. </P>  \r\n\r\n<P>Svar: </P>  \r\n\r\n<P>Når regeringen har valgt på nuværende tidspunkt at fremsætte forslag til  \r\n\r\n lov om anvendelse af Christianiaområdet, er det af hensyn til rækkefølgen  \r\n\r\n mellem landsplandirektiv, lov og lokalplan. </P>  \r\n\r\n<P>Landsplandirektivet har nu givet de overordnede rammer for områdets  \r\n\r\n anvendelse. </P>  \r\n\r\n<P>Med lovforslaget tilsigtes at tilvejebringe det retlige grundlag for at  \r\n\r\n stoppe det ulovlige byggeri og for, at intentionerne i lokalplanen, som  \r\n\r\n naturligt må følge efter landsplandirektivet, kan gennemføres i praksis. </P>  \r\n\r\n<P>Lokalplanen skal således fastlægge den detaljerede plan for områdets  \r\n\r\n fremtidige brug. </P>  \r\n\r\n<P>Det er vigtigt, at det retlige grundlag foreligger, inden lokalplanen  \r\n\r\n træder i kraft, således at vi kan komme i gang med at få etableret det  \r\n\r\n administrative apparat og at kortlægge de bygningsmæssige og sociale forhold  \r\n\r\n på området. Derfor agter jeg efter lovens vedtagelse at nedsætte det  \r\n\r\n styringsråd, som omtales i lovforslaget, at etablere forsvarsministerens  \r\n\r\n Christianiasekretariat og at udarbejde regler for beboerrådet. </P>  \r\n\r\n<P>Det vil sige, at perioden fra lovens ikrafttræden til lokalplanens  \r\n\r\n endelige vedtagelse og godkendelse bl.a. vil blive udnyttet til at etablere  \r\n\r\n grundlaget for administrationen af området efter lokalplanens vedtagelse.  \r\n\r\n</P>  \r\n\r\n<P>Det må i øvrigt forventes, at disse forberedelser i det mindste vil vare  \r\n\r\n de måneder, som det forventes at der vil gå fra lovens ikrafttræden til  \r\n\r\n lokalplanens vedtagelse. </P>  \r\n\r\n<P>I denne periode vil der for så vidt angår administrationen af bygningernes  \r\n\r\n og arealernes anvendelse m.m. ikke blive foretaget andet, end hvad der er  \r\n\r\n nødvendigt for at undgå fare for menneskeliv, tab af væsentlige værdier eller  \r\n\r\n lignende. </P>  \r\n\r\n<P>Dog vil der fra lovens ikrafttræden blive etableret et stop for ulovligt  \r\n\r\n byggeri, således at området ikke derved forandres til skade for eventuelle  \r\n\r\n intentioner i den kommende lokalplan. </P>  \r\n\r\n<P>Jeg kan således bekræfte, at det ikke er hensigten at anvende perioden til  \r\n\r\n at foretage handlinger, der vil kunne foregribe lokalplanens indhold. </P>  \r\n\r\n<P>Dette fremgår da også af bemærkningerne til lovforslaget. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. Udvalget </P>  \r\n\r\n<P>har herunder stillet spørgsmål til forsvarsministeren og </P>  \r\n\r\n<P>justitsministeren, som disse har besvaret i samråd. </P>  \r\n\r\n<P>Herefter indstiller et <I>flertal</I> (Socaldemokratiets, Det Konservative  \r\n\r\n Folkepartis, Socialistisk Folkepartis, Venstres og Det Radikale Venstres  \r\n\r\n medlemmer af udvalget) lovforslaget til <I>vedtagelse uændret. </I></P>  \r\n\r\n<P>Et mindretal (Fremskridtspartiets, Centrum-Demokraternes og Kristeligt  \r\n\r\n Folkepartis medlemmer af udvalget) indstiller lovforslaget til  \r\n\r\n<I>forkastelse. </I></P>  \r\n\r\n<P>Connie Hedegaard (KF) Karen Højte Jensen (KF) Fischer (KF) Hanne  \r\n\r\n Severinsen (V) Jørgen Winther (V) Knud Lind (FP) Kirsten Lee (RV) Nør  \r\n\r\n Christensen (CD) Kofod-Svendsen (KRF) fmd. <I>Qvist Jørgensen (S)</I> nfmd.  \r\n\r\n<I>Erik B. Smith (S) Pia Gjellerup (S) Frank Jensen (S) Ingrid Rasmussen (S)  \r\n\r\n Jytte Andersen (S) Ebba Strange (SF) Carsten Andersen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/07/1989"
        },
        {
            "displayName": "Accession",
            "displayValue": "198814K00232"
        },
        {
            "displayName": "Entydig dokumentidentifikation",
            "displayValue": "CL004117"
        },
        {
            "displayName": "Dato for førstegangsindlæggelse",
            "displayValue": "14/07/1989"
        },
        {
            "displayName": "Dato for indlæggelse",
            "displayValue": "14/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}