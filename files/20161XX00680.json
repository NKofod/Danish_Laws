{
    "id": 188428,
    "title": "Skriftlig fremsættelse (29. marts 2017) - L 183",
    "documentTypeId": "380",
    "isSagsforlobPeriodValid": true,
    "shortName": "2016/1 SF.L L 183",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (29. marts 2017)</p>\r\n<p class=\"Fremsaetter\">\r\n   <span class=\"Bold\">Skatteministeren</span> (Karsten Lauritzen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af boafgiftsloven og forskellige andre love (Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)</p>\r\n<p class=\"ForslagsNummer\">(Lovforslag nr. L 183)</p>\r\n<p class=\"TekstGenerel\">Lovforslaget udmønter aftalen om nedsættelse af bo- og gaveafgiften ved generationsskifte indgået af V-regeringen med Dansk Folkeparti, Liberal Alliance og Det Konservative Folkeparti som led i aftalen om finansloven for 2016. Der afsættes 200 mio. kr. i 2016 og 2017 til en nedsættelse af bo- og gaveafgiften ved overdragelse af en erhvervsvirksomhed. For at styrke rammevilkårene yderligere fra 2018 og frem øges denne ramme til 800 mio. kr. i 2018, 900 mio. kr. i 2019 og 1.000 mio. kr. i 2020 og frem.</p>\r\n<p class=\"TekstGenerel\">Regeringens mål er at understøtte vækst, udvikling og beskæftigelse i hele Danmark. Det er derfor afgørende at sikre bedre vilkår for de ca. 23.000 små, mellemstore og store familieejede virksomheder, der står overfor et generationsskifte i de kommende år. Det ønsker regeringen at sikre ved at nedsætte generationsskiftebeskatningen væsentligt.</p>\r\n<p class=\"TekstGenerel\">Med lovforslaget sænkes bo- og gaveafgiften gradvist fra de nuværende 15 pct. til 5 pct. frem mod 2020 i forbindelse med generationsskifte af familieejede erhvervsvirksomheder.</p>\r\n<p class=\"TekstGenerel\">Den foreslåede nedsættelse af bo- og gaveafgiften vil reducere det ofte betydelige likviditetstab, som betalingen af bo- og gaveafgiften medfører i forbindelse med et generationsskifte, og dermed sikre en markant forbedring af vilkårene ved generationsskifte af familieejede virksomheder – pengene bliver dermed i virksomhederne, hvor de kan investeres i virksomhedernes fremtidige vækst og arbejdspladser. Det vil bidrage til at sikre de ca. 300.000 arbejdspladser i de familieejede virksomheder i Danmark, der i de kommende år vil blive berørt af generationsskifte.</p>\r\n<p class=\"TekstGenerel\">Det er regeringens ambition frem mod 2025 at tage det sidste skridt, så der ved overdragelse af en virksomhed slet ikke skal betales bo- og gaveafgift eller overdragelsesafgift. Det vil give de danske familieejede virksomheder samme gode rammevilkår som i eksempelvis Sverige, hvor der ikke skal betales bo- og gaveafgift.</p>\r\n<p class=\"TekstGenerel\">Ud over selve nedsættelsen af bo- og gaveafgiften er det samtidig væsentligt, at der er gennemsigtighed og forudberegnelighed for virksomhederne i forhold til principperne og retningslinjerne for værdiansættelsen af virksomheden, af hensyn til at generationsskifte kan gennemføres så enkelt som muligt.</p>\r\n<p class=\"TekstGenerel\">Det foreslås derfor, at den frist på 6-måneder, der gælder for SKATs behandling af gaveanmeldelser, ændres, så den faktiske sagsbehandlingstid i SKAT maksimalt kan udgøre 6 måneder. Regeringen vil desuden i sammenhæng med lovforslaget sikre, at det fremover påhviler SKAT at godtgøre, at en værdiansættelse efter de såkaldte aktie- og goodwillcirkulærer ikke giver et retvisende udtryk for handelsværdien. Det vil ske ved ændring af Den juridiske vejledning.</p>\r\n<p class=\"TekstGenerel\">Desuden vil regeringen som en del af den samlede plan for bedre vilkår ved generationsskifte indføre adgang til at overdrage en virksomhed med skattemæssig succession til en erhvervsdrivende fond. Der er derfor nedsat en arbejdsgruppe med ekstern deltagelse, der skal komme med forslag til den konkrete model herfor.</p>\r\n<p class=\"TekstGenerel\">Endelig vil forslagene om adgang til succession for ejendomsselskaber, der er indkommet under høringen, indgå i det videre arbejde med at sikre bedre vilkår ved generationsskifte.</p>\r\n<p class=\"TekstGenerel\">Herudover foreslås det at ændre reglerne om genoptagelse af skatteansættelsen for lagerbeskattede værdipapirer m.v. Denne del af med lovforslaget skal sikre, at reglerne ikke fremover kan resultere i, at der kan ske dobbeltbeskatning henholdsvis dobbeltfradrag.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2016/1 LF 183",
            "stateLabel": "Vedtaget",
            "references": [
                {
                    "shortName": "2016/1 SF.L L 183",
                    "title": "Skriftlig fremsættelse (29. marts 2017) - L 183",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 188428,
                    "eliUri": "/eli/ft/20161XX00680",
                    "externalLink": ""
                },
                {
                    "shortName": "2016/1 LSF 183",
                    "title": "Forslag til Lov om ændring af boafgiftsloven og forskellige andre love (Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 188395,
                    "eliUri": "/eli/ft/201612L00183",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/lovforslag/l183/index.htm"
                },
                {
                    "shortName": "2016/1 BTL 183",
                    "title": "Betænkning over Forslag til lov om ændring af boafgiftsloven og forskellige andre love\n(Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 191511,
                    "eliUri": "/eli/ft/201614L00996",
                    "externalLink": ""
                },
                {
                    "shortName": "2016/1 ÆF3 183",
                    "title": "Ændringsforslag til 3. behandling af Forslag til lov om ændring af boafgiftsloven og forskellige andre love\n(Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 191799,
                    "eliUri": "/eli/ft/201618L01088",
                    "externalLink": ""
                },
                {
                    "shortName": "2016/1 LSV 183",
                    "title": "Forslag til Lov om ændring af boafgiftsloven og forskellige andre love (Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 191751,
                    "eliUri": "/eli/ft/201613L00183",
                    "externalLink": ""
                },
                {
                    "shortName": "LOV nr 683 af 08/06/2017",
                    "title": "Lov om ændring af boafgiftsloven og forskellige andre love (Nedsættelse af bo- og gaveafgiften ved generationsskifte af erhvervsvirksomheder og genoptagelse af skatteansættelsen for værdipapirer m.v.)",
                    "presentationName": "Ændringslov",
                    "documentTypeId": 20,
                    "documentId": 191811,
                    "eliUri": "/eli/lta/2017/683",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/2017"
        },
        {
            "displayName": "Accession",
            "displayValue": "20161XX00680"
        },
        {
            "displayName": "Entydig dokumentidentifikation",
            "displayValue": "AN012938"
        },
        {
            "displayName": "Dato for førstegangsindlæggelse",
            "displayValue": "30/03/2017"
        },
        {
            "displayName": "Dato for indlæggelse",
            "displayValue": "30/03/2017"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 183"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}