{
    "id": 222218,
    "title": "Ligebehandlingsnævnets afgørelse om handicap - adgangsbegrænsning - uanset handicap - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9212 af 26/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - adgangsbegrænsning - uanset handicap - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 20-51840</span>\r\n   </p>\r\n   <p class=\"TekstGenerel\">En mand ønskede at opholde sig i den indklagede vinbar, men blev nægtet dette, da han ikke ville tage et mundbind på. Mundbindskravet var indført som følge af den globale Covid-19 pandemi.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Manden er efter det oplyste undtaget fra kravet om at bære mundbind. På trods af flere opfordringer fra Ligebehandlingsnævnet indsendte manden ikke dokumentation for sit handicap. Manden havde derfor ikke påvist faktiske omstændigheder, der tydede på, at han havde været udsat for forskelsbehandling på grund af handicap.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet afviste at behandle klagen, da det var åbenbart, at manden ikke kunne få medhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af nævnets formand.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Klagen angår påstået forskelsbehandling på grund af handicap i forbindelse med anvendelsen af mundbind.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet afviser at behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager ønskede den 13. november 2020 at besøge den indklagede vinbar sammen med nogle venner. Klager og hans venner blev imidlertid nægtet adgang til vinbaren, da de ikke ville bære mundbind.</p>\r\n<p>\r\n</p>\r\n<p>Klager og hans venner er efter det oplyste undtaget fra kravet om at bære mundbind som følge af ubehag og vejrtrækningsbesvær.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 17. november 2020.</p>\r\n<p>\r\n</p>\r\n<p>Klager fremsatte i klagen en påstand om betaling af en godtgørelse på 5.000 kr.</p>\r\n<p>\r\n</p>\r\n<p>Sekretariatet for Ligebehandlingsnævnet anmodede i brev af 1. december 2020 klager om at fremsende dokumentation for sit handicap eksempelvis i form af lægelige oplysninger, der beskriver handicappet og de begrænsninger, det medfører.</p>\r\n<p>\r\n</p>\r\n<p>Klager reagerede ikke på brevet af 1. december 2020.</p>\r\n<p>\r\n</p>\r\n<p>Ved brev af 13. januar 2021 rykkede sekretariatet klager for dokumentation. Klager fik en ny frist til den 20. januar 2021. Klager blev i brevet oplyst om, at Ligebehandlingsnævnet kan træffe afgørelse på det foreliggende grundlag, hvis nævnet ikke modtager svar inden for den fastsatte frist.</p>\r\n<p>\r\n</p>\r\n<p>Ved e-mail af 20. januar 2021 oplyste klager, at han er fritaget fra at bære mundbind som følge af vejrtrækningsbesvær, angst, hovedpine, ubehag og eksem. Klager er af den opfattelse, at han ikke lægeligt skal dokumentere, hvorfor han er fritaget fra at bære mundbind. Klager har også oplyst, at hans gener er nye, og at generne derfor endnu ikke er registreret i hans lægejournal.</p>\r\n<p>\r\n</p>\r\n<p>Under henvisning til sagens karakter og omstændigheder har Ligebehandlingsnævnet ikke fundet anledning til at foretage høring af den indklagede vinbar.</p>\r\n<p>\r\n</p>\r\n<p>Sagen er behandlet sammen med sagerne 20-51965 og 20-51970, der også angår klager over den indklagede vinbar. Klagerne er indgivet af venner, som klager var i selskab med.</p>\r\n<p>\r\n</p>\r\n<p>\r\n   <span class=\"Bold\">Klagers bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at hans gener ved at bære mundbind udgør et handicap, da han ikke kan deltage i samfundslivet på lige fod med andre borgere.</p>\r\n<p>\r\n</p>\r\n<p>Klager har ingen gener, når han ikke bærer mundbind. Der er derfor tale om fysiske og mentale gener relateret til at bære mundbind.</p>\r\n<p>\r\n</p>\r\n<p>Klager blev i forbindelse med kravet om mundbind og bortvisningen fra vinbaren udsat for ulovlig og ydmygende behandling.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>Det fremgår af handicapdiskriminationsloven, at ingen må udsætte en anden person for direkte eller indirekte forskelsbehandling på grund af dennes handicap. Forbuddet mod forskelsbehandling gælder for al offentlig og privat virksomhed på alle områder i samfundet. Forbuddet gælder dog ikke for udøvelse af aktiviteter af rent privat karakter.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af dennes handicap behandles ringere, end en anden person bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer med handicap ringere end andre personer.</p>\r\n<p>Ligebehandlingsnævnet kan afvise at behandle en klage, hvis det er åbenbart, at der ikke kan gives klageren medhold i klagen.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet forskelsbehandling, påhviler det modparten at bevise, at der ikke er sket ulovlig forskelsbehandling.</p>\r\n<p>\r\n</p>\r\n<p>Klager har anført, at den indklagede vinbar udsatte ham for forskelsbehandling på grund af handicap, da vinbaren stillede krav om, at han bar mundbind.</p>\r\n<p>\r\n</p>\r\n<p>Det er klager, der har bevisbyrden for, at han på tidspunktet for den påståede forskelsbehandling havde et handicap i lovens forstand.</p>\r\n<p>\r\n</p>\r\n<p>Derudover påhviler det klager at påvise faktiske omstændigheder, som giver anledning til at formode, at der er udøvet forskelsbehandling på grund af handicap.</p>\r\n<p>\r\n</p>\r\n<p>Klager har trods opfordringer fra nævnet ikke indsendt oplysninger til dokumentation for sit handicap.</p>\r\n<p>\r\n</p>\r\n<p>Efter oplysningerne i sagen er der ikke påvist faktiske omstændigheder, der tyder på, at den indklagede vinbar udsatte klager for forskelsbehandling på grund af handicap.</p>\r\n<p>\r\n</p>\r\n<p>Efter nævnets faste praksis er det herefter åbenbart, at klager ikke kan få medhold i klagen.</p>\r\n<p>\r\n</p>\r\n<p>Ligebehandlingsnævnet afviser derfor at behandle klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">–</span> § 8, nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p>Handicapdiskriminationsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 5, stk. 1, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 10, om delt bevisbyrde</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Afgørelsens retsregler er blevet opdateret den 13. juli 2021, således at det fremgår, at der er truffet afgørelse efter Lov om Ligebehandlingsnævnet § 1, stk. 1 og stk. 5, om nævnets kompetence."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/04/2021"
        },
        {
            "displayName": "Accession",
            "displayValue": "W20210921225"
        },
        {
            "displayName": "Entydig dokumentidentifikation",
            "displayValue": "DH000126"
        },
        {
            "displayName": "Dato for indlæggelse",
            "displayValue": "14/07/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9212"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "26/03/2021"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "20-51840"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}