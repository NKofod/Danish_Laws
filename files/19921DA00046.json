{
    "id": 107271,
    "title": "1992 BTB 46   BETÆNKNING OVER FORSLAG TIL FOLKETINGSBESLUTNING OM OPFORDRING TIL AT   TRÆKKE AKTSTYKKE NR. 96 OM JUSTITSMINISTERIETS ERHVERVELSE AF EJENDOMMEN   MATR. NR. 6 E AVNSTRUP OVERDREV, SÆRLØSE, TIL BRUG FOR ETABLERING AF   ASYLCENTER M.V. TILBAGE FRA FINANSUDVALGET    NR B 46 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 46 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om opfordring til at  \r\n\r\n trække aktstykke nr. 96 om Justitsministeriets erhvervelse af ejendommen  \r\n\r\n matr. nr. 6 E Avnstrup Overdrev, Særløse, til brug for etablering af  \r\n\r\n asylcenter m.v. tilbage fra Finansudvalget <BR>  \r\n\r\n Nr B 46 1992-93, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19921217 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i et møde og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Nogle af udvalgets spørgsmål til justitsministeren og dennes besvarelse  \r\n\r\n heraf er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>forkastelse.</I>  \r\n\r\n</P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>vedtagelse uændret. </I></P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Holger Graversen (S) Karen Jespersen (S) Ebba Strange (SF) nfmd. <I>Gert  \r\n\r\n Petersen (SF) Sonja Albrink (CD) Grove (KF)</I> fmd. <I>Helge Adam Møller  \r\n\r\n (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  \r\n\r\n Tom Behnke (FP) Niels Helveg Petersen (RV) Inger Stilling Pedersen (KRF)</I>  \r\n\r\n</P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til justitsministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 3</I>  </P>  \r\n\r\n<P>&#187;Hvorledes vil politiet i Roskilde løse opgaven med over 1.000  \r\n\r\n asylanter i konstant flow gennem modtagecentret?&#187; </P>  \r\n\r\n<P> <I>Svar:</I>  </P>  \r\n\r\n<P>Det kan oplyses, at opgaverne med relation til et kommende modtage- og  \r\n\r\n registreringscenter vil blive varetaget som led i politiets øvrige  \r\n\r\n arbejdsopgaver. </P>  \r\n\r\n<P>Rigspolitiet har oplyst, at man efter en nærmere vurdering af behovet vil  \r\n\r\n være indstillet på i givet fald at tilføre Roskilde Politi de nødvendige  \r\n\r\n yderligere ressourcer. </P>  \r\n\r\n<P> <I>Spørgsmål nr. 4:</I>  </P>  \r\n\r\n<P>&#187;Kan det bekræftes, at Avnstrup Plejehospital aldrig har huset over  \r\n\r\n 300 personer inkl. personale, og hvordan er det muligt at huse 1.200  \r\n\r\n mennesker på samme plads?&#187; </P>  \r\n\r\n<P> <I>Spørgsmål nr. 6:</I>  </P>  \r\n\r\n<P>&#187;Kan centret huse 1.200 asylanter eller 800 som oplyst dels på  \r\n\r\n borgermøde om sagen og dels i svar på spørgsmål S 224?&#187; </P>  \r\n\r\n<P> <I>Svar:</I>  </P>  \r\n\r\n<P>Københavns Kommune har over for Justitsministeriet oplyst, at det af  \r\n\r\n Københavns Borgerrepræsentations forhandlinger fra 1936 fremgår, at  \r\n\r\n hospitalet blev opført med henblik på at huse 310 patienter. Herudover er der  \r\n\r\n indrettet boliger til 115-120 funktionærer. </P>  \r\n\r\n<P>Det er Direktoratet for Udlændinges og Dansk Røde Kors&#171; vurdering, at  \r\n\r\n centret vil kunne huse 800-1.000 asylansøgere. </P>  \r\n\r\n<P>Det kan i den forbindelse oplyses, at ejendommens bruttoetageareal er på  \r\n\r\n godt 20.000 kvm, hvilket vil sige mere end 20 kvm pr. person ved fuld  \r\n\r\n belægning. </P>  \r\n\r\n<P> <I>Spørgsmål nr. 7:</I>  </P>  \r\n\r\n<P>&#187;Hvilke omkostninger vil det medføre hvert år, at man skal  \r\n\r\n transportere asylanter mellem Avnstrup Centret og Sandholmlejren?&#187; </P>  \r\n\r\n<P> <I>Svar:</I>  </P>  \r\n\r\n<P>Beslutningen om, at sagsbehandlingsfunktionerne skal fastholdes samlet i  \r\n\r\n Sandholmlejren, er blandt andet truffet på grundlag af en vurdering af  \r\n\r\n udgifterne ved at transportere asylansøgere til Sandholm. </P>  \r\n\r\n<P>Udgifterne til transport, der skønnes at være forholdsvis begrænsede, skal  \r\n\r\n i den forbindelse sammenholdes med de skønnede udgifter ved at udstationere  \r\n\r\n sagsbehandlende personale 2 forskellige steder samt udgifterne til etablering  \r\n\r\n af kontorfaciliteter. </P>  \r\n\r\n<P> <I>Spørgsmål nr. 10:</I>  </P>  \r\n\r\n<P>&#187;På hvilken måde vil lokalbefolkningen blive beskyttet mod tyveri  \r\n\r\n m.v. udført af asylanter fra Avnstrup Centret?&#187; </P>  \r\n\r\n<P> <I>Svar:</I>  </P>  \r\n\r\n<P>Det kan helt generelt oplyses, at politiet ifølge retsplejelovens § 108  \r\n\r\n har til opgave at opretholde sikkerhed, fred og orden, at påse overholdelsen  \r\n\r\n af love og vedtægter samt at foretage det fornødne til forhindring af  \r\n\r\n forbrydelser og til efterforskning og forfølgning af sådanne. </P>  \r\n\r\n<P>Særligt for så vidt angår kriminalitet forøvet af asylansøgere bemærkes,  \r\n\r\n at Justitsministeriet på baggrund af den seneste tids debat herom har rettet  \r\n\r\n henvendelse til en række politikredse for at søge problemets omfang nærmere  \r\n\r\n belyst. </P>  \r\n\r\n<P>Justitsministeriet har i den forbindelse fået det indtryk, at den udøvede  \r\n\r\n kriminalitet er koncentreret om butikstyverier, og at en intensiveret og  \r\n\r\n målrettet kriminalpræventiv indsats kan medvirke til at begrænse antallet af  \r\n\r\n butikstyverier, der begås af asylansøgere. </P>  \r\n\r\n<P>Justitsministeriet har herefter i november måned i år anmodet de enkelte  \r\n\r\n politikredse om at iværksætte en sådan øget kriminalpræventiv indsats over  \r\n\r\n for asylansøgere, der opholder sig på asylcentre i kredsen. </P>  \r\n\r\n<P>Justitsministeriet har endvidere anmodet om pr. 1. marts 1993 at modtage  \r\n\r\n en redegørelse for de initiativer, politikredsene har iværksat, samt for  \r\n\r\n effekten heraf. </P>  \r\n\r\n<P>Det kan supplerende oplyses, at asylsagsbehandlingen så vidt muligt  \r\n\r\n fremskyndes i de tilfælde, hvor asylansøgeren har begået kriminalitet.  \r\n\r\n Direktoratet for Udlændinge hastebehandler således sager, hvori der sker  \r\n\r\n indberetning om, at asylansøgeren har overtrådt straffeloven, og hvor der  \r\n\r\n efter de asylretlige regler kan meddeles afslag. </P>  \r\n\r\n<P> <I>Spørgsmål nr. 11:</I>  </P>  \r\n\r\n<P>&#187;Hvorledes vil centrets naboer blive kompenseret for det værditab, de  \r\n\r\n vil opleve som følge af oprettelsen af centret?&#187; </P>  \r\n\r\n<P> <I>Svar:</I>  </P>  \r\n\r\n<P>Det kan oplyses, at der ikke er forudsat kompensation for et eventuelt  \r\n\r\n værditab, der i givet fald ville kunne henføres til oprettelse af et modtage-  \r\n\r\n og registreringscenter i det tidligere plejehospital. </P>  \r\n\r\n<P> <I>Spørgsmål nr. 12:</I>  </P>  \r\n\r\n<P>&#187;Hvor meget og hvilket personale skal stationeres på Avnstrup  \r\n\r\n Centret?&#187; </P>  \r\n\r\n<P> <I>Svar:</I>  </P>  \r\n\r\n<P>Efter retningslinierne i den rammeoverenskomst, der er indgået mellem  \r\n\r\n Justitsministeriet og Dansk Røde Kors, skal der til et center med kapacitet  \r\n\r\n på 1.000 personer udmeldes 134 årsværk. De 134 årsværk omfatter stillinger  \r\n\r\n som centerleder, administrativt personale, lærere, sygeplejersker,  \r\n\r\n centermedarbejdere og praktiske medarbejdere. Hertil kommer yderligere 25  \r\n\r\n årsværk til drift af centralkøkkenet. </P>  \r\n\r\n<P>Som følge af stordriftsfordele i centret forventes behovet for  \r\n\r\n køkkenpersonale dog at være noget lavere end 25 årsværk. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "19921DA00046"
        },
        {
            "displayName": "Entydig dokumentidentifikation",
            "displayValue": "CL001805"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}