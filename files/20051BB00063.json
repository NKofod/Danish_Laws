{
    "id": 90869,
    "title": "Forslag til folketingsbeslutning om fortsat dansk bidrag til en multinational sikringsstyrke i Irak",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 63",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 12. januar 2006 af  \r\n\r\n udenrigsministeren (Per Stig Møller)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n fortsat dansk bidrag til  \r\n\r\n<BR>  \r\n\r\n en multinational sikringsstyrke i Irak  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst1Sp\" style='margin-top:24.0pt'>  \r\n\r\n Folketinget meddeler sit samtykke  \r\n\r\n til, at danske militære styrker fortsat stilles til rådighed for en  \r\n\r\n multinational sikringsstyrke i Irak, herunder fortsat stilles til rådighed  \r\n\r\n for  \r\n\r\n beskyttelsen af civilt dansk personel og ejendom i landet samt fortsat  \r\n\r\n bidrager  \r\n\r\n til NATO&#146;s træningsindsats i Irak, således at træning og uddannelse af  \r\n\r\n irakiske  \r\n\r\n sikkerhedsstyrker samt understøttelse af den civile genopbygningsindsats vil  \r\n\r\n blive tillagt stadig større vægt.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til beslutningsforslaget  \r\n\r\n</P>  \r\n\r\n<P class=\"Paragraftekst\">  \r\n\r\n I. Det internationale samfund yder på grundlag af FN&#146;s  \r\n\r\n Sikkerhedsrådsresolution 1546 af 8. juni 2004 og efter anmodning fra den  \r\n\r\n midlertidige irakiske regering støtte til de politiske og økonomiske reformer  \r\n\r\n i  \r\n\r\n Irak og til opretholdelse af sikkerhed i landet. I resolution 1546 bekræfter  \r\n\r\n Sikkerhedsrådet sin bemyndigelse til den multinationale sikringsstyrke i Irak  \r\n\r\n og fastlægger styrkens mandat, som udløber, når den politiske overgangsproces  \r\n\r\n afsluttes med afholdelse af parlamentsvalg den 15. december 2005 og  \r\n\r\n efterfølgende dannelse af en regering. Der vil imidlertid også fremover være  \r\n\r\n behov  \r\n\r\n for at støtte den politiske proces, herunder den irakiske regeringsdannelse,  \r\n\r\n konsolideringen af det politiske system og den nationale forsoning.  \r\n\r\n</P>  \r\n\r\n<P class=\"Paragraftekst\">  \r\n\r\n Resolution 1546 indeholder en appel til FN&#146;s  \r\n\r\n medlemsstater om at yde bidrag til sikringsstyrken, herunder med militære  \r\n\r\n styrker, for at imødekomme det irakiske folks behov for stabilitet og  \r\n\r\n sikkerhed,  \r\n\r\n humanitær assistance og genopbygning samt støtte til FN&#146;s  \r\n\r\n tilstedeværelse i  \r\n\r\n landet. For at imødekomme FN&#146;s appel til medlemsstaterne består Danmarks  \r\n\r\n indsats  \r\n\r\n i Irak af en række elementer fra bidrag til den multinationale sikringsstyrke  \r\n\r\n til humanitær hjælp og genopbygningsbistand samt støtte til FN&#146;s  \r\n\r\n aktiviteter.  \r\n\r\n</P>  \r\n\r\n<P class=\"Paragraftekst\">  \r\n\r\n FN&#146;s Sikkerhedsråd vedtog den 8. november 2005  \r\n\r\n resolution 1637, der er en såkaldt &#148;roll over&#148; resolution.  \r\n\r\n Betydningen er, at  \r\n\r\n de dele af en tidligere resolution, som ikke udtrykkeligt ændres i den nye  \r\n\r\n resolution, fortsat er gældende. Dermed er den multinationale sikringsstyrkes  \r\n\r\n mandat og opfordringen til FN&#146;s medlemsstater til at bidrage til styrken  \r\n\r\n fortsat gældende. Knyttet til resolution 1637 er breve fra den irakiske  \r\n\r\n premierminister Ja&#146;afari og USA&#146;s udenrigsminister Rice til  \r\n\r\n formanden for  \r\n\r\n Sikkerhedsrådet. I brevet fra den irakiske premierminister anmoder denne om  \r\n\r\n den  \r\n\r\n multilaterale sikringsstyrkes fortsatte tilstedeværelse i Irak. Det fastslås  \r\n\r\n i  \r\n\r\n resolution 1637, at mandatet for den multinationale sikringsstyrke skal  \r\n\r\n evalueres senest 15. juni 2006 eller på anmodning fra den irakiske regering,  \r\n\r\n at  \r\n\r\n mandatet udløber ved udgangen af 2006, samt at mandatet vil ophøre tidligere,  \r\n\r\n hvis den irakiske regering anmoder herom.  \r\n\r\n</P>  \r\n\r\n<P class=\"Paragraftekst\">  \r\n\r\n Det er et klart mål for irakerne og det internationale  \r\n\r\n samfund, at Irak selv skal kunne overtage ansvaret for opretholdelse af  \r\n\r\n sikkerhed og stabilitet i landet. Helt i overensstemmelse med regeringens  \r\n\r\n Irak-analyse fra april 2005 arbejdes der målrettet mod at overdrage mere  \r\n\r\n ansvar  \r\n\r\n til de irakiske sikkerhedsstyrker. Sikkerhedssituationen i Irak er fortsat  \r\n\r\n alvorlig, men opbygningen af irakiske sikkerhedsstyrker og politi spiller en  \r\n\r\n stadig større rolle for varetagelsen af sikkerheden i landet.  \r\n\r\n</P>  \r\n\r\n<P class=\"Paragraftekst\">  \r\n\r\n Målet er, at de multinationale sikringsstyrker gradvist  \r\n\r\n i løbet af 2006 kan indtage en mere tilbagetrukket rolle i varetagelsen af  \r\n\r\n direkte sikkerhedsopgaver såsom patruljering og i stedet primært fungere som  \r\n\r\n støtte for de irakiske sikkerhedsstyrker og i planlægnings- og  \r\n\r\n rådgivningsfunktioner.  \r\n\r\n Opbygningen af de irakiske sikkerhedsstyrker og efterfølgende overdragelse af  \r\n\r\n det formelle ansvar for sikkerhedsopgaverne vil medføre, at behovet for de  \r\n\r\n multinationale sikkerhedsstyrker bliver gradvist mindre for til sidst at  \r\n\r\n falde  \r\n\r\n helt bort. I takt med udviklingen af de irakiske sikkerhedsstyrkers mulighed  \r\n\r\n for i højere grad at overtage sikkerhedsopgaver kan fokus for indsatsen  \r\n\r\n yderligere rettes mod trænings- og genopbygningsindsatsen. Evt. reduktioner i  \r\n\r\n den multinationale sikringsstyrke vil kunne ske gradvist i faser, hvor  \r\n\r\n styrken  \r\n\r\n løbende indtager en mere tilbagetrukket rolle og flytter fokus til rådgivning  \r\n\r\n og overvågning af de irakiske sikkerhedsstyrker.  \r\n\r\n</P>  \r\n\r\n<P class=\"Paragraftekst\">  \r\n\r\n Den danske styrke i Irak har ved folketingsbeslutning B  \r\n\r\n 89 af 31. maj 2005 mandat indtil den 2. februar 2006. Det er regeringens  \r\n\r\n holdning, at den danske militære indsats bør fortsætte så længe FN og de  \r\n\r\n irakiske myndigheder ønsker det, og så længe det gør nytte.  \r\n\r\n Henset til a) anmodningen fra FN&#146;s  \r\n\r\n Sikkerhedsråd og den irakiske regering, b) vigtigheden af støtte til den  \r\n\r\n fortsatte politiske proces i Irak, herunder regeringsdannelsen og  \r\n\r\n forsoningsprocessen, c) ønsket om at etablere et fredeligt og stabilt Irak,  \r\n\r\n d)  \r\n\r\n vigtigheden af støtte til den civile genopbygning samt e) vigtigheden af  \r\n\r\n fortsat støtte til opbygning af de irakiske sikkerhedsstyrker foreslår  \r\n\r\n regeringen, at der træffes beslutning om forlængelse af det danske militære  \r\n\r\n bidrag til bl.a. den multinationale sikringsstyrke i Irak  \r\n\r\n frem til 1. juli 2006.  \r\n\r\n</P>  \r\n\r\n<P class=\"Paragraftekst\">  \r\n\r\n Regeringen lægger stor vægt på fortsat opprioritering af  \r\n\r\n træning og uddannelse af irakiske sikkerhedsstyrker, herunder inden for  \r\n\r\n rammen  \r\n\r\n af NATO&#146;s træningsmission i Irak, samt fortsat opprioritering af støtten  \r\n\r\n til  \r\n\r\n den civile genopbygningsindsats, herunder FN&#146;s aktiviteter. De danske  \r\n\r\n styrker  \r\n\r\n stilles endvidere fortsat til rådighed for beskyttelsen af civilt dansk  \r\n\r\n personel og ejendom i landet. Overdragelse af ansvaret for sikkerheden til  \r\n\r\n irakerne og mulighed for reduktioner i den multinationale sikringsstyrke vil  \r\n\r\n indgå som del af en ny Irak-analyse, som regeringen vil udarbejde i foråret  \r\n\r\n 2006. En ny Irak-analyse efter regeringsdannelsen i Irak vil kunne danne  \r\n\r\n grundlag for at træffe beslutninger om evt. ændringer i sammensætningen af  \r\n\r\n det  \r\n\r\n danske bidrag i Irak. Gradvis reduktion i mandatperioden kan derudover komme  \r\n\r\n på  \r\n\r\n tale, såfremt der sker en væsentlig forbedring af sikkerhedssituationen.  \r\n\r\n</P>  \r\n\r\n<P class=\"Paragraftekst\">  \r\n\r\n II. Den samlede internationale militære tilstedeværelse  \r\n\r\n i Irak finder sted på grundlag af samtykke fra den irakiske regering. Det  \r\n\r\n folkeretlige grundlag for den multinationale sikringsstyrkes tilstedeværelse  \r\n\r\n i  \r\n\r\n Irak udgøres således af den irakiske regerings anmodning og bemyndigelsen i  \r\n\r\n FN&#146;s Sikkerhedsråds resolution 1546 af 8. juni 2004 som forlænget ved  \r\n\r\n resolution 1637 af 8. november 2005. Grundlaget for NATO&#146;s  \r\n\r\n træningsmission i  \r\n\r\n Irak er en anmodning fra den irakiske regering.  \r\n\r\n</P>  \r\n\r\n<P class=\"Paragraftekst\">  \r\n\r\n Det danske bidrag til den multinationale sikringsstyrke  \r\n\r\n i Irak vil &#150; som alle øvrige udenlandske tropper &#150; være undergivet  \r\n\r\n folkeretten,  \r\n\r\n herunder den humanitære folkeret.  \r\n\r\n</P>  \r\n\r\n<P class=\"Paragraftekst\">  \r\n\r\n III. Den multinationale sikringsstyrkes opgaver er  \r\n\r\n uændrede, jf. FN&#146;s Sikkerhedsråds resolution 1546 og de dertilhørende  \r\n\r\n breve fra  \r\n\r\n den daværende irakiske premierminister og USA&#146;s daværende  \r\n\r\n udenrigsminister til  \r\n\r\n formanden for Sikkerhedsrådet, ligesom Sikkerhedsrådets bemyndigelse til at  \r\n\r\n anvende alle nødvendige foranstaltninger, herunder brug af væbnet magt, til  \r\n\r\n at  \r\n\r\n bistå med opretholdelse af stabilitet og sikkerhed i landet, herunder  \r\n\r\n bekæmpelse af terrorisme, står ved magt.  \r\n\r\n</P>  \r\n\r\n<P class=\"Paragraftekst\">  \r\n\r\n Den  \r\n\r\n multinationale sikringsstyrke har p.t. deltagelse af  \r\n\r\n Albanien, Armenien,  \r\n\r\n Australien, Azerbajdjan, Bosnien, Danmark, El Salvador, Estland, Georgien,  \r\n\r\n Italien, Japan, Kasakhstan, Letland, Litauen, Makedonien, Mongoliet, Polen,  \r\n\r\n Rumænien, Slovakiet, Storbritannien, Sydkorea, Tjekkiet og USA.  \r\n\r\n</P>  \r\n\r\n<P class=\"Paragraftekst\">  \r\n\r\n Det danske styrkebidrag er sammensat i overensstemmelse  \r\n\r\n med målsætningen om at overdrage ansvaret for sikkerhedsvaretagelsen til  \r\n\r\n irakerne i takt med, at de er i stand til at påtage sig denne opgave og har  \r\n\r\n derfor en indbygget fleksibilitet mellem udnyttelse af ressourcer til direkte  \r\n\r\n sikkerhedsopgaver, monitoreringsopgaver, støtte til træning og uddannelse af  \r\n\r\n irakiske sikkerhedsstyrker samt støtte til den civile genopbygningsindsats.  \r\n\r\n</P>  \r\n\r\n<P class=\"Paragraftekst\">  \r\n\r\n Det samlede danske militære bidrag til Irak omfatter i  \r\n\r\n alt ca. 530 personer. Fokus for den danske styrke vil i stigende grad rettes  \r\n\r\n mod træning og uddannelse af irakiske sikkerhedsstyrker og støtte til den  \r\n\r\n civile genopbygningsindsats. Styrken vil fortsat kunne indsættes mod  \r\n\r\n sikkerhedsmæssige trusler. Behovet for en selvstændig dansk bataljonsstruktur  \r\n\r\n i  \r\n\r\n det sydlige Irak vil løbende blive vurderet i koordination med irakerne og de  \r\n\r\n øvrige koalitionspartnere og udviklingen i den overordnede struktur for den  \r\n\r\n internationale militære tilstedeværelse.  \r\n\r\n</P>  \r\n\r\n<P class=\"Paragraftekst\">  \r\n\r\n Det nuværende danske styrkebidrag til den multinationale  \r\n\r\n styrke i Irak består af en bataljon på ca. 490 personer. Bataljonen indgår i  \r\n\r\n den britiske brigade, som er underlagt den britisk-ledede division i det  \r\n\r\n sydøstlige Irak. Bataljonen er sammensat af et panserinfanterikompagni, en  \r\n\r\n spejdereskadron,  \r\n\r\n et stabs- og logistikkompagni, et ingeniørdetachement, et  \r\n\r\n militærpolitidetachement, en sanitetsdeling, en støtte- og samtænkningsenhed  \r\n\r\n vedrørende militær støtte til genopbygningsindsatsen, et nationalt  \r\n\r\n støtteelement  \r\n\r\n samt stab og stabsofficerer, herunder et mindre antal officerer ved den  \r\n\r\n britiske brigade og division. Et bidrag fra Litauen på ca. 55 personer  \r\n\r\n forventes fortsat tilknyttet den danske bataljon. Endvidere forventes et  \r\n\r\n britisk kompagni fortsat underlagt den danske bataljon. Yderligere bidrages  \r\n\r\n med  \r\n\r\n op til fem stabsofficerer til den multinationale division i det centralt  \r\n\r\n sydlige Irak.  \r\n\r\n</P>  \r\n\r\n<P class=\"Paragraftekst\">  \r\n\r\n Den danske bataljons træningsindsats omfatter dels  \r\n\r\n træning af de irakiske sikkerhedsstyrker, dels træning af det irakiske politi  \r\n\r\n og monitorering af de specielle enheder til beskyttelse af særlige  \r\n\r\n installationer  \r\n\r\n inden for det danske område. Det er målsætningen at opbygge en brigade med  \r\n\r\n tre  \r\n\r\n irakiske bataljoner i Basra-provinsen. Den danske styrke har  \r\n\r\n uddannelsesansvaret  \r\n\r\n for en af bataljonerne og støtter briterne i uddannelsen af de øvrige  \r\n\r\n bataljoner. Endelig har Danmark imødekommet en anmodning om at udsende to  \r\n\r\n personer som hhv. næstkommanderende og assistent til koalitionens militære  \r\n\r\n uddannelsesenhed  \r\n\r\n i Irak.  \r\n\r\n</P>  \r\n\r\n<P class=\"Paragraftekst\">  \r\n\r\n For yderligere at styrke bataljonens dedikerede støtte  \r\n\r\n til genopbygningsindsatsen forstærkes den særlige støtteenhed, der pt.  \r\n\r\n omfatter  \r\n\r\n ca. 10 soldater, med ca. 35 personer, idet dette ikke forøger den samlede  \r\n\r\n størrelse af bataljonen. Herudover vil andre dele af bataljonen fortsat  \r\n\r\n situationsbestemt kunne støtte de civile rådgivere i Basra i gennemførslen af  \r\n\r\n civile genopbygningsaktiviteter, herunder ikke mindst i form af logistik og  \r\n\r\n beskyttelse.  \r\n\r\n</P>  \r\n\r\n<P class=\"Paragraftekst\">  \r\n\r\n Et mindre antal soldater, pt. 10, specielt uddannede i  \r\n\r\n personbeskyttelse, er udsendt mhp. beskyttelse af den danske repræsentation i  \r\n\r\n Bagdad. Forsvaret bidrager desuden med den nødvendige beskyttelse af den  \r\n\r\n danske  \r\n\r\n styringsenhed i Basra, pt. 10 personer.  \r\n\r\n</P>  \r\n\r\n<P class=\"Paragraftekst\">  \r\n\r\n I forbindelse med udsendelse af danske politifolk til  \r\n\r\n det sydlige Irak for at bistå med træning af det irakiske politi samt i takt  \r\n\r\n med  \r\n\r\n udsendelse af civile rådgivere til støtte for genopbygningsindsatsen vil  \r\n\r\n indkvartering,  \r\n\r\n logistik og beskyttelse blive koordineret med det danske styrkebidrag.  \r\n\r\n</P>  \r\n\r\n<P class=\"Paragraftekst\">  \r\n\r\n Den irakiske premierminister har anmodet NATO om hjælp  \r\n\r\n vedrørende træning af irakiske sikkerhedsstyrker. En sådan træningsindsats er  \r\n\r\n nu iværksat. Regeringen agter at fortsætte, og hvor muligt, at øge støtten  \r\n\r\n til  \r\n\r\n NATO&#146;s træningsmission, i det omfang NATO har behov herfor og i lyset af  \r\n\r\n Danmarks  \r\n\r\n øvrige indsats i Irak. Pt. bidrager Danmark med ca. 20 personer, hvilket pt.  \r\n\r\n svarer til godt 10 pct. af træningsmissionen.  \r\n\r\n</P>  \r\n\r\n<P class=\"Paragraftekst\">  \r\n\r\n FN&#146;s Sikkerhedsråds resolution 1637 vedtaget den 8.  \r\n\r\n november 2005 bekræfter FN&#146;s bistandsmission til Irak (UNAMI).  \r\n\r\n Regeringen har  \r\n\r\n imødekommet FN&#146;s anmodning om at besætte posten som assisterende  \r\n\r\n militærrådgiver ved UNAMI for en periode på 12 måneder med udsendelse 23.  \r\n\r\n november  \r\n\r\n 2005. Regeringen vil søge at identificere yderligere relevant støtte til  \r\n\r\n UNAMI.  \r\n\r\n</P>  \r\n\r\n<P class=\"Paragraftekst\">  \r\n\r\n Som led i de løbende overvejelser vedr. den  \r\n\r\n internationale tilstedeværelse i Irak er USA og Storbritannien ved at  \r\n\r\n etablere  \r\n\r\n Provincial Reconstructions Teams (PRT&#146;er) i Irak. Der er ikke tale om et  \r\n\r\n fast  \r\n\r\n koncept, og PRT&#146;erne vil i hvert tilfælde skulle tilpasses situationen i  \r\n\r\n de  \r\n\r\n enkelte provinser i Irak. USA er ved at opbygge PRT&#146;er i det nordlige  \r\n\r\n Irak,  \r\n\r\n mens Storbritannien har besluttet at oprette PRT&#146;er i det sydlige Irak i  \r\n\r\n 2006.  \r\n\r\n Der er tale om civile-militære teams, der bl.a. skal bistå med at oparbejde  \r\n\r\n administrativ kapacitet i de enkelte provinser.  \r\n\r\n</P>  \r\n\r\n<P class=\"Paragraftekst\">  \r\n\r\n IV. Regeringen finder, at der er behov for et stærkt  \r\n\r\n internationalt engagement i støtten til opbygningen af et demokratisk,  \r\n\r\n økonomisk og socialt levedygtigt irakisk samfund. Regeringen ønsker derfor at  \r\n\r\n fortsætte støtten til en styrket FN, EU og NATO indsats, hvor det er muligt.  \r\n\r\n</P>  \r\n\r\n<P class=\"Paragraftekst\">  \r\n\r\n FN&#146;s bistandsmission til Irak (UNAMI) har fortsat en  \r\n\r\n ledende rolle med hensyn til økonomisk udvikling og den politiske proces,  \r\n\r\n herunder gennemførelse af valg, sikring af menneskerettighederne og bidrag  \r\n\r\n til  \r\n\r\n koordination af genopbygningsbistanden. UNAMI&#146;s provinskontor i Basra er  \r\n\r\n oprettet  \r\n\r\n med 12 permanente FN-ansatte og vil gradvis blive styrket.  \r\n\r\n For at sikre UNAMI den nødvendige mobilitet i  \r\n\r\n operationsområdet, vil der kunne være behov for at bistå med transport og  \r\n\r\n beskyttelse efter anmodning fra FN. Den danske styrke vil i muligt omfang  \r\n\r\n kunne  \r\n\r\n bidrage til løsningen af sådanne opgaver. Danmark har desuden bidraget til  \r\n\r\n FN&#146;s  \r\n\r\n arbejde i Irak gennem FN&#146;s Irak-fond, hvortil et bidrag på 20 mio. kr.  \r\n\r\n er blevet  \r\n\r\n givet til støtte til folkeafstemningen i oktober og parlamentsvalget i  \r\n\r\n december  \r\n\r\n 2005. Et yderligere bidrag på 15 mio. kr. er planlagt til FN&#146;s  \r\n\r\n Højkommissariat  \r\n\r\n for Flygtninges (UNHCR) arbejde med flygtninge og internt fordrevne. Danmark  \r\n\r\n har med disse bidrag samt tidligere FN-bidrag opnået medlemskab af Den  \r\n\r\n Internationale  \r\n\r\n Udviklingsfond for Irak.  \r\n\r\n</P>  \r\n\r\n<P class=\"Paragraftekst\">  \r\n\r\n EU&#146;s samlede engagement i Irak er under udbygning. Den  \r\n\r\n 21. september 2005 vedtog EU og den irakiske regering en fælles erklæring om  \r\n\r\n gennemførelse af en politisk dialog, hvor bl.a. menneskerettighedsaspektet er  \r\n\r\n indeholdt. EU er ved at etablere et repræsentationskontor i Bagdad med åbning  \r\n\r\n i  \r\n\r\n første halvdel af 2006. EU har via fællesskabsbistanden ydet mere end 500  \r\n\r\n mio.  \r\n\r\n euro til genopbygningsindsatsen i Irak, hvoraf størstedelen af midlerne er  \r\n\r\n givet som bidrag til fonde administreret af FN og Verdensbanken. Den 1. juni  \r\n\r\n 2005 iværksattes EU&#146;s polititræningsprojekt for Irak (EUJUST LEX).  \r\n\r\n Projektet  \r\n\r\n støtter opbygningen af retsvæsenet i Irak og styrker det tværfaglige  \r\n\r\n samarbejde  \r\n\r\n mellem dommere, politi og kriminalforsorg. Missionens mandat udløber den 31.  \r\n\r\n maj  \r\n\r\n 2006, men ventes at blive forlænget på baggrund af anmodning fra de irakiske  \r\n\r\n myndigheder. Danmark gennemfører i samarbejde med de nordisk-baltiske lande  \r\n\r\n to  \r\n\r\n kurser og vil fortsat spille en aktiv rolle i forbindelse med gennemførelsen  \r\n\r\n af  \r\n\r\n EUJUST LEX.  \r\n\r\n</P>  \r\n\r\n<P class=\"Paragraftekst\">  \r\n\r\n V. Den 15. juni 2005 tiltrådte Folketingets finansudvalg  \r\n\r\n en bevilling på 250 mio. kr. til anden fase af den danske bistand til Irak i  \r\n\r\n perioden 2005-2008. Den fremtidige indsats vil bygge videre på de  \r\n\r\n aktiviteter,  \r\n\r\n som trods de vanskelige forhold er blevet igangsat i løbet af de foregående  \r\n\r\n to  \r\n\r\n år, bl.a. med fokus på  \r\n\r\n fremme af  \r\n\r\n menneskerettigheder og demokrati,  \r\n\r\n retssektorreformer,  \r\n\r\n mindre  \r\n\r\n infrastrukturprojekter, samt  \r\n\r\n humanitær  \r\n\r\n bistand. Derudover er støtten til  \r\n\r\n landbrugssektoren  \r\n\r\n og  \r\n\r\n nærområdeindsatsen  \r\n\r\n til hjemvendende flygtninge og internt fordrevne blevet opprioriteret.  \r\n\r\n Tilrettelæggelsen  \r\n\r\n af den danske bistandsindsats sker i samarbejde med de irakiske myndigheder,  \r\n\r\n og  \r\n\r\n Danmark arbejder aktivt på at styrke de nationale koordinationsmekanismer  \r\n\r\n under  \r\n\r\n irakisk ledelse. Den irakiske regering fremlagde i oktober 2004 den første  \r\n\r\n nationale udviklingsstrategi, som løbende er blevet revideret. I den  \r\n\r\n praktiske  \r\n\r\n gennemførelse af den danske bistand tilstræbes størst mulig brug af irakiske  \r\n\r\n strukturer og samarbejdspartnere bl.a. for at sikre den nødvendige  \r\n\r\n bæredygtighed af projekterne, også selvom det kan være med til at nedsætte  \r\n\r\n gennemførelseshastigheden.  \r\n\r\n</P>  \r\n\r\n<P class=\"Paragraftekst\">  \r\n\r\n Den anden fase af bistandsindsatsen fokuserer på  \r\n\r\n projekter i Basra-området, som kommer lokalbefolkningen til gavn og styrker  \r\n\r\n det  \r\n\r\n økonomiske grundlag. Blandt aktiviteterne kan fremhæves den opprioriterede  \r\n\r\n landbrugsindsats, som er koncentreret om tre større kunstvandingsprojekter  \r\n\r\n med  \r\n\r\n henblik på at øge dyrkningsarealerne for indbyggerne i flere af de største  \r\n\r\n byer  \r\n\r\n i Basra-provinsen. Samtidig støtter Danmark en bred vifte af mindre  \r\n\r\n projekter,  \r\n\r\n som er udvalgt af de demokratisk valgte distriktsråd i provinsen. På  \r\n\r\n menneskerettighedsområdet gennemfører bl.a. Dansk Institut for  \r\n\r\n Menneskerettigheder  \r\n\r\n og Det Internationale Torturrehabiliteringscenter (IRCT) konkrete  \r\n\r\n projektaktiviteter i Basra. De humanitære indsatser vil bl.a. omfatte  \r\n\r\n reintegration  \r\n\r\n af flygtninge og internt fordrevne, mine- og ammunitionsrydning, samt  \r\n\r\n rehabilitering af infrastruktur f.eks. drikkevandsforsyning.  \r\n\r\n</P>  \r\n\r\n<P class=\"Paragraftekst\">  \r\n\r\n Danmark vil endvidere bidrage med ca. 250 mio. kr. til  \r\n\r\n gældslettelse til Irak i medfør af den aftale Danmark har indgået i  \r\n\r\n Paris-klubben sammen med de øvrige vestlige kreditorer i 2004.  \r\n\r\n</P>  \r\n\r\n<P class=\"Paragraftekst\">  \r\n\r\n Gennem fortsatte nærområdeindsatser er det målet at  \r\n\r\n styrke muligheden for flygtninge og internt fordrevnes mulighed for at vende  \r\n\r\n hjem, samt hjælpe de lokalsamfund, hvor de er bosat. På kort sigt vægtes det  \r\n\r\n at  \r\n\r\n dække akutte behov for assistance, f.eks. modtagelse og rådgivning i  \r\n\r\n forbindelse med fundamentale hygiejne- og sanitetsforhold. Regeringen har  \r\n\r\n foreslået  \r\n\r\n de kompetente irakiske myndigheder at der indgås en aftale om tilbagetagelse  \r\n\r\n af  \r\n\r\n irakiske statsborgere. Den danske udlændingeattaché i Bagdad er i løbende  \r\n\r\n kontakt med de irakiske myndigheder med henblik på at opnå en aftale. Der  \r\n\r\n arbejdes endvidere på en række projekter, der kan fremme mulighederne for en  \r\n\r\n tilbagetagelsesaftale. Danmark har således fremsat en række tilbud, der  \r\n\r\n sigter  \r\n\r\n mod at bidrage til genopbygningen af det irakiske samfund, og som vil kunne  \r\n\r\n iværksættes i forbindelse med indgåelse af en tilbagetagelsesaftale.  \r\n\r\n Tilbudene  \r\n\r\n omfatter bl.a. rådgivning, repatrieringsstøtte og opkvalificering m.v. af  \r\n\r\n herboende irakere, der er i udsendelsesposition, og nærområdeindsats til de  \r\n\r\n områder, hvortil der repatrieres.  \r\n\r\n</P>  \r\n\r\n<P class=\"Paragraftekst\">  \r\n\r\n Danmark styrker sin polititræningsindsats i 2006 som et  \r\n\r\n vigtigt bidrag til den civile genopbygningsproces. Bl.a. øges støtten til  \r\n\r\n træning af det irakiske politi i menneskerettigheder, og der laves forsøg med  \r\n\r\n mønsterpolitistationer. Projektmonitoreringen styrkes, ligesom den danske  \r\n\r\n træningsindsats vil blive flyttet fra træningsakademiet til de enkelte  \r\n\r\n politistationer, herunder som en mentorordning. Sikkerhedsrisikoen for de  \r\n\r\n udsendte rådgivere minimeres gennem den militære understøttelse af projektet  \r\n\r\n i  \r\n\r\n form af den logistik og beskyttelse, som ydes af styrkebidraget.  \r\n\r\n</P>  \r\n\r\n<P class=\"Paragraftekst\">  \r\n\r\n Som en integreret del af politiprojektet udsendes en  \r\n\r\n højtstående dansk polititjenestemand som rådgiver til koalitionens centrale  \r\n\r\n koordinationsenhed vedr. polititræning i Bagdad for at gøre tjeneste i det  \r\n\r\n irakiske indenrigsministerium. Der er desuden udsigt til, at en dansk  \r\n\r\n polititjenestemand vil kunne indsættes som leder af træningen i Basra Nord og  \r\n\r\n dermed indgå i den koordinationsgruppe, der leder polititræningen i  \r\n\r\n Basra-provinsen. Aktiviteterne er samstemt med det britiske  \r\n\r\n polititræningsprojekt  \r\n\r\n og aftalt med de irakiske myndigheder.  \r\n\r\n</P>  \r\n\r\n<P class=\"Paragraftekst\">  \r\n\r\n Polititræningsprojektet vil blive gennemgået i  \r\n\r\n forbindelse med den Irak-analyse, der forudses gennemført i foråret 2006.  \r\n\r\n</P>  \r\n\r\n<P class=\"Paragraftekst\">  \r\n\r\n VI. Samtænkning mellem civile og militære indsatser vil  \r\n\r\n fortsat blive opprioriteret i den sydlige del af Irak.  \r\n\r\n</P>  \r\n\r\n<P class=\"Paragraftekst\">  \r\n\r\n Samtænkningsindsatsen består grundlæggende af to dele.  \r\n\r\n Den ene del vil fortsat være militærets understøttelse af den civile danske  \r\n\r\n genopbygningsindsats. Denne understøttelse har afgørende betydning for  \r\n\r\n gennemførslen af de danske bistandsaktiviteter. Blandt de centrale  \r\n\r\n støttefunktioner kan fremhæves (i) tilstedeværelsen af beskyttelse til  \r\n\r\n styringsenheden i Basra by, (ii) indkvartering, beskyttelse og transport af  \r\n\r\n korttidsrådgivere ved bataljonen, (iii) indkvartering, beskyttelse og  \r\n\r\n transport  \r\n\r\n af langtidsrådgivere ved bataljonen henset til sikkerhedsforholdene i Basra  \r\n\r\n by,  \r\n\r\n (iv) bidrag til dataindsamling til brug for bistandsprojekter, (v) bidrag til  \r\n\r\n monitorering af civile projekter. Den anden del af samtænkningsindsatsen vil  \r\n\r\n fortsat være bataljonens facilitering af projekter. Forsvaret har siden 2003  \r\n\r\n brugt ca. 10 mio. kr. til bl.a. genoprettelse af vand og elforsyning,  \r\n\r\n sundheds-  \r\n\r\n og uddannelsesprojekter samt mindre infrastrukturarbejder. Samlet har  \r\n\r\n Forsvaret  \r\n\r\n fået tildelt ca. 14,5 mio. kr. fra Udenrigsministeriet samt en yderligere  \r\n\r\n ramme  \r\n\r\n for 2006 på 5 mio. kr. Flere midler kan overføres ved anmodning herom.  \r\n\r\n</P>  \r\n\r\n<P class=\"Paragraftekst\">  \r\n\r\n For at styrke samtænkning mellem den civile og militære  \r\n\r\n indsats er der etableret en særlig støtte- og samtænkningsenhed under den  \r\n\r\n danske  \r\n\r\n bataljon med henblik på at understøtte den danske genopbygningsindsats.  \r\n\r\n Enheden  \r\n\r\n er en nydannelse i relation til forsvarets normale kerneopgaver. Enheden er  \r\n\r\n dedikeret til planlægning og gennemførelse af samtænkningsindsatsen i området  \r\n\r\n og omfatter pt. ca. 10 personer. Som led i opprioriteringen af samtænkningen  \r\n\r\n af  \r\n\r\n militære og civile indsatser forstærkes den særlige støtte- og  \r\n\r\n samtænkningsenhed fra februar 2006 med yderligere kapacitet til at facilitere  \r\n\r\n genopbygningsprojekter samt dedikerede sikrings-, eskorte- og  \r\n\r\n transportelementer. I alt forstærkes støtte- og samtænkningsenheden med ca.  \r\n\r\n 35  \r\n\r\n personer til i alt ca. 45 personer, idet dette ikke forøger den samlede  \r\n\r\n størrelse af bataljonen. Herudover vil andre dele af bataljonen fortsat  \r\n\r\n situationsbestemt  \r\n\r\n kunne støtte den danske genopbygningsindsats i det sydlige Irak, herunder  \r\n\r\n ikke  \r\n\r\n mindst i form af logistik og beskyttelse. Der vil fortsat være udsendt en  \r\n\r\n civil  \r\n\r\n rådgiver fra Udenrigsministeriet til bataljonen for at bistå med rådgivning  \r\n\r\n om  \r\n\r\n samtænkningsprojekter.  \r\n\r\n</P>  \r\n\r\n<P class=\"Paragraftekst\">  \r\n\r\n Regeringen vil fortsat bistå danske NGO&#146;er, som  \r\n\r\n vurderer, at det er muligt for dem at arbejde i Irak. Regeringen vil  \r\n\r\n ligeledes  \r\n\r\n undersøge mulighederne for at bistå dansk erhvervsliv, i takt med at  \r\n\r\n sikkerhedssituationen måtte tillade det og under hensyntagen til en effektiv  \r\n\r\n anvendelse af danske ressourcer.  \r\n\r\n</P>  \r\n\r\n<P class=\"Paragraftekst\">  \r\n\r\n VII. Indsættelsen af de danske militære bidrag i Irak er  \r\n\r\n forbundet med risiko. Forsvarets Efterretningstjeneste har afgivet følgende  \r\n\r\n vurdering af situationen i Irak:  \r\n\r\n</P>  \r\n\r\n<P class=\"Paragraftekst\">  \r\n\r\n &#148;Truslen for angreb mod danske styrker, herunder  \r\n\r\n terrortruslen vurderes som høj i det sydlige Irak og meget høj i det centrale  \r\n\r\n Irak. Truslen fra civile uroligheder og sabotage mod danske styrker vurderes  \r\n\r\n som middel. Den landmilitære minefare og faren fra ueksploderet ammunition  \r\n\r\n vurderes som middel til høj alt efter område. Truslen mod lufttransport af  \r\n\r\n danske styrker i irakisk luftrum varierer fra lav til høj, afhængig af  \r\n\r\n flyvehøjde og område. Modstandsgrupper angriber hyppigt med improviserede  \r\n\r\n sprængladninger, fortrinsvis i form af vejsidebomber. Truslen fra denne type  \r\n\r\n angreb vil fortsætte og er ligesom for øvrige angreb høj i det sydlige Irak  \r\n\r\n og  \r\n\r\n meget høj i det centrale Irak. En række grupperinger og organisationer i Irak  \r\n\r\n gennemfører omfattende spionage mod den multinationale styrke, herunder den  \r\n\r\n danske  \r\n\r\n styrke i Basra-provinsen. Spionagen foretages primært af irakiske  \r\n\r\n oprørsgrupper,  \r\n\r\n kriminelle organisationer, visse militser og stammer samt udenlandske  \r\n\r\n efterretningstjenester. Truslen fra spionage mod de danske styrker i Irak  \r\n\r\n vurderes derfor som høj. Truslen fra biologiske og kemiske kampstoffer  \r\n\r\n vurderes  \r\n\r\n som lav, mens truslen fra terrorgruppers egenfremstillede biologiske og  \r\n\r\n kemiske  \r\n\r\n giftstoffer vurderes som middel. Truslen mod danske enheder i form af  \r\n\r\n organiseret kriminalitet, der også kan omfatte gidseltagning, vold og brug af  \r\n\r\n håndvåben, vurderes at være middel.&#148;  \r\n\r\n</P>  \r\n\r\n<P class=\"Paragraftekst\">  \r\n\r\n VIII.  \r\n\r\n Forsvarets personel vil under udsendelsen  \r\n\r\n være omfattet af forsvarets særlige erstatnings- og godtgørelsesordning.  \r\n\r\n Forsvarets personel vil under udseendelsen være omfattet af den reviderede  \r\n\r\n &#148;Coalition Provisional Authority Order number 17 (revised)&#148; af 27.  \r\n\r\n juni 2004  \r\n\r\n vedrørende statusforhold.  \r\n\r\n</P>  \r\n\r\n<P class=\"Paragraftekst\">  \r\n\r\n IX. Da dele af det danske militære bidrag vil indgå i en  \r\n\r\n indsats, hvor der kan blive tale om anvendelse af militære magtmidler anmodes  \r\n\r\n om Folketingets samtykke under henvisning til grundlovens §&nbsp;19,  \r\n\r\n stk.&nbsp;2.  \r\n\r\n</P>  \r\n\r\n<P class=\"Paragraftekst\">  \r\n\r\n Henset til a) anmodningen fra FN&#146;s Sikkerhedsråd og den  \r\n\r\n irakiske regering, b) vigtigheden af støtte til den fortsatte politiske  \r\n\r\n proces  \r\n\r\n i Irak, herunder regeringsdannelsen og forsoningsprocessen, c) ønsket om at  \r\n\r\n etablere et fredeligt og stabilt Irak, d) vigtigheden af fortsat støtte til  \r\n\r\n den  \r\n\r\n civile genopbygning samt e) vigtigheden af støtte til opbygning af de  \r\n\r\n irakiske  \r\n\r\n sikkerhedsstyrker foreslår regeringen, at der træffes beslutning om  \r\n\r\n forlængelse  \r\n\r\n af det danske militære bidrag til bl.a. en multinational sikringsstyrke i  \r\n\r\n Irak  \r\n\r\n frem til 1. juli 2006. Såfremt det skulle vise sig hensigtsmæssigt at  \r\n\r\n forlænge  \r\n\r\n bidraget yderligere, agter regeringen at forelægge sagen for Folketinget.  \r\n\r\n Såfremt det i øvrigt skulle vise sig hensigtsmæssigt at justere bidraget,  \r\n\r\n herunder ansvarsområdet væsentligt, eller såfremt der i øvrigt skulle ske en  \r\n\r\n væsentlig ændring i opgavernes karakter eller det folkeretlige grundlag for  \r\n\r\n sikringsstyrkens tilstedeværelse, vil regeringen rådføre sig med Det  \r\n\r\n Udenrigspolitiske Nævn herom eller om nødvendigt på ny forelægge sagen for  \r\n\r\n Folketinget.  \r\n\r\n</P>  \r\n\r\n<P class=\"Paragraftekst\">  \r\n\r\n X. Merudgiften ved fortsat udsendelse af det danske  \r\n\r\n militære bidrag til Irak vurderes samlet at udgøre ca. 175 mio. kr. for en  \r\n\r\n fem  \r\n\r\n måneders periode, der afholdes over finanslovens §&nbsp;35.11.26.10., reserve  \r\n\r\n til merudgifter forbundet med forsvarets internationale operationer.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2005/1 BF 63",
            "stateLabel": "Vedtaget",
            "references": [
                {
                    "shortName": "2005/1 SF. B 63",
                    "title": "Skriftlig fremsættelse (12. januar 2006) - B 63",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 90871,
                    "eliUri": "/eli/ft/20051XX00201",
                    "externalLink": ""
                },
                {
                    "shortName": "2005/1 BSF 63",
                    "title": "Forslag til folketingsbeslutning om fortsat dansk bidrag til en multinational sikringsstyrke i Irak",
                    "presentationName": "Beslutningsforslag som fremsat",
                    "documentTypeId": 480,
                    "documentId": 90869,
                    "eliUri": "/eli/ft/20051BB00063",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b63/index.htm"
                },
                {
                    "shortName": "2005/1 BTB 63",
                    "title": "Betænkning over Forslag til folketingsbeslutning om fortsat dansk bidrag til en multinational sikringsstyrke i Irak",
                    "presentationName": "Betænkning over beslutningsforslag",
                    "documentTypeId": 500,
                    "documentId": 98835,
                    "eliUri": "/eli/ft/20051DB00272",
                    "externalLink": ""
                },
                {
                    "shortName": "2005/1 BSV 63",
                    "title": "Folketingsbeslutning om fortsat dansk bidrag til en multinational sikringsstyrke i Irak",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 98837,
                    "eliUri": "/eli/ft/20051CB00063",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/2006"
        },
        {
            "displayName": "Accession",
            "displayValue": "20051BB00063"
        },
        {
            "displayName": "Entydig dokumentidentifikation",
            "displayValue": "AS000781"
        },
        {
            "displayName": "Dato for førstegangsindlæggelse",
            "displayValue": "12/01/2006"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}