{
    "id": 36776,
    "title": "Afskrivning - bygning - ibrugtagning. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18150 af 30/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I 1985 var opført en åben maskinhal, der i 1986 og 1987 dels blev  \r\n\r\n lukket, dels forsynet med vippeport og støbt gulv. De til byggeriet i 1985  \r\n\r\n indleverede tegninger svarede til hallen, som den fremtrådte i 1987. I  \r\n\r\n relation til afskrivningslovens § 22, stk. 1, blev hallen først anset for  \r\n\r\n fuldført til ibrugtagen i 1987. Anvendelse af investeringsfondsmidler til  \r\n\r\n forlods afskrivning i 1985 og straksafskrivning i 1986 og 1987 blev derfor  \r\n\r\n ikke godkendt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afskrivning - bygning - ibrugtagning. (* 1)  \r\n\r\n</H1>  \r\n\r\n<P></P>  \r\n\r\n<P>A klagede over, at de stedlige skattemyndigheder havde forhøjet hans  \r\n\r\n selvangivne indkomst for indkomstårene 1985, 1986 og 1987, idet en i årene  \r\n\r\n 1985-1987 opført maskinhal var anset for at udgøre et samlet byggeri, færdig  \r\n\r\n og ibrugtaget i 1987. </P>  \r\n\r\n<P>For indkomståret 1985 var der derfor ikke godkendt forlods afskrivning med  \r\n\r\n investeringsfondsmidler, medens der for indkomstårene 1986 og 1987 ikke var  \r\n\r\n godkendt straksafskrivning. For indkomståret 1987 var alene godkendt ordinær  \r\n\r\n afskrivning med 6%. </P>  \r\n\r\n<P>Det fremgik af sagens oplysninger, at klageren i 1985 havde opført en  \r\n\r\n maskinhal. Det var en åben hal, der ifølge klageren blev taget i brug til  \r\n\r\n opbevaring af halm og maskiner. Klageren havde endvidere oplyst, at der på  \r\n\r\n dette tidspunkt ikke var planlagt yderligere forbedringer af hallen. </P>  \r\n\r\n<P>Allerede i 1986 var hallen imidlertid forbedret derved, at hallens sider  \r\n\r\n var blevet lukket. I 1987 var hallen yderligere forsynet med en vippeport,  \r\n\r\n ligesom halvdelen af gulvet yderligere var blevet støbt. Den anden halvdel af  \r\n\r\n gulvet var blevet støbt i 1988. </P>  \r\n\r\n<P>De stedlige skattemyndigheder havde bl.a. henvist til, at der i 1985 var  \r\n\r\n indleveret bygningstegning og beskrivelse af byggeriet til kommunens tekniske  \r\n\r\n forvaltning. Da tegning og beskrivelse af byggeriet indeholdt samtlige de  \r\n\r\n udgifter, der var anvendt i årene 1985, 1986 og 1987, måtte hallen anses for  \r\n\r\n udført i etaper og således, at den først kunne anses for fuldført i 1987.  \r\n\r\n</P>  \r\n\r\n<P>Klagerens repræsentant protesterede mod de foretagne ansættelser, og  \r\n\r\n henviste bl.a. til, at hallen blev opført og taget i brug til  \r\n\r\n afskrivningsberettiget formål allerede i indkomståret 1985. </P>  \r\n\r\n<P>For så vidt angik indkomstårene 1986 og 1987 forklarede repræsentanten, at  \r\n\r\n der allerede i 1986 var opstået gode konjunkturer for svineproduktionen,  \r\n\r\n hvorfor der blev mulighed for at forbedre hallen, så den kunne bruges til  \r\n\r\n andre forhold. De forbedringer, der var foretaget i disse 2 indkomstår måtte  \r\n\r\n derfor efter repræsentantens opfattelse berettige til straksfradrag. </P>  \r\n\r\n<P>Med hensyn til den indleverede tegning anførte repræsentanten, at denne  \r\n\r\n var fremlagt efter klagerens henvendelse hos en ingeniør på kommunens  \r\n\r\n tekniske kontor. Herefter var det anbefalet klageren at anvende en  \r\n\r\n standardtegning for det tilfælde, at klageren ville bygge videre på hallen på  \r\n\r\n et senere tidspunkt. Den på tegningen viste hal var således ikke den hal, der  \r\n\r\n blev opført, men dimensionerne passede. </P>  \r\n\r\n<P>Landsskatteretten bemærkede, at afskrivning på en bygning efter  \r\n\r\n bestemmelsen i afskrivningslovens § 22, stk. 1, kan påbegyndes i  \r\n\r\n anskaffelsesåret. Af bestemmelsens sidste punktum fremgår, at der ved  \r\n\r\n anskaffelsesåret forstås det indkomstår, hvori bygningen erhverves eller  \r\n\r\n fuldføres og tages i brug til formål, der berettiger til skattemæssig  \r\n\r\n afskrivning. </P>  \r\n\r\n<P>Landsskatteretten fandt, at betingelsen om, at bygningen skulle være  \r\n\r\n fuldført, måtte betyde, at der først kunne afskrives på et byggeri, der  \r\n\r\n gennemførtes i flere etaper, når byggeriet var færdiggjort. Dette måtte  \r\n\r\n gælde, selv om det endnu ikke færdiggjorte byggeri anvendtes i et vist  \r\n\r\n omfang. </P>  \r\n\r\n<P>Efter det om byggeriet oplyste måtte Landsskatteretten herefter være enig  \r\n\r\n med de stedlige skattemyndigheder i, at der forelå et samlet byggeri, der var  \r\n\r\n gennemført i etaper, og som således først kunne anses for fuldført i 1987.  \r\n\r\n</P>  \r\n\r\n<P>Der var herved henset til, at tegningen og beskrivelsen af byggeriet  \r\n\r\n indeholdt samtlige de udgifter, der var anvendt i årene 1985, 1986 og 1987.  \r\n\r\n Det var derfor med rette, at der ikke for 1985 var godkendt forlods  \r\n\r\n afskrivning med investeringsfondsmidler, og at der for 1986 og 1987 ikke var  \r\n\r\n godkendt straksafskrivning, idet adgangen til straksafskrivning ikke omfatter  \r\n\r\n nybygninger. De påklagede ansættelser blev herefter stadfæstet. </P>  \r\n\r\n<P>LV 1990, G 6.1.11. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 15, side 846."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911815025"
        },
        {
            "displayName": "Entydig dokumentidentifikation",
            "displayValue": "CA004711"
        },
        {
            "displayName": "Dato for indlæggelse",
            "displayValue": "17/08/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18150"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "30/04/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-6-96."
        },
        {
            "displayName": "Stikord",
            "displayValue": "AFSKRIVNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}