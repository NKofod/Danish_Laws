{
    "id": 120559,
    "title": "Vejledning om revision af målbeskrivelser i speciallægeuddannelsen",
    "documentTypeId": "180",
    "isSagsforlobPeriodValid": true,
    "shortName": "VEJ nr 9288 af 30/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om revision af målbeskrivelser i speciallægeuddannelsen</p>\r\n      <p class=\"TekstV\"><span class=\"Bold\">1 Indledning</span></p>\r\n      <p class=\"TekstV\">I henhold til § 2 i Sundhedsstyrelsens bekendtgørelse nr. 1257 af 25. oktober 2007 om uddannelse af speciallæger godkender Sundhedsstyrelsen målbeskrivelserne for de lægelige specialer.</p>\r\n      <p class=\"TekstV\">Målbeskrivelserne præciserer de kompetencer, som uddannelsessøgende læger skal opnå under deres uddannelse til speciallæger og udarbejdes af de videnskabelige selskaber.</p>\r\n      <p class=\"TekstV\">De videnskabelige selskaber er fagligt forpligtigede til at sikre, at målene i målbeskrivelserne er opdaterede, dels i henhold til den faglige udvikling i specialerne og dels i henhold til den erfaring, der opnås i praksis med uddannelsesforløbene.</p>\r\n      <p class=\"TekstV\"><span class=\"Bold\">2 Indstilling af ændringsforslag til Sundhedsstyrelsen</span></p>\r\n      <p class=\"TekstV\">Ændringsforslag til målbeskrivelse udarbejdes af det videnskabelige selskab, og indsendes elektronisk til Sundhedsstyrelsen.</p>\r\n      <p class=\"TekstV\">De videnskabelige selskaber kan løbende indsende ændringsforslag til Sundhedsstyrelsen. Forslaget skal indeholde hele den nye målbeskrivelse med tydelig angivelse af alle ændringer. Begrundelse for ændringsforslagene skal desuden fremgå af følgebrev.</p>\r\n      <p class=\"TekstV\">Ændringsforslag for den fælles introduktionsuddannelse og den fælles grunduddannelse i de intern medicinske specialer og i de kirurgiske specialer indsendes af henholdsvis Dansk Selskab for Intern Medicin og Dansk Kirurgisk Selskab efter forudgående inddragelse af alle berørte videnskabelige selskaber.</p>\r\n      <p class=\"TekstV\">Sundhedsstyrelsen kan anmode det videnskabelige selskab om at revidere målbeskrivelsen, hvis Sundhedsstyrelsen vurderer, at revision er nødvendig.</p>\r\n      <p class=\"TekstV\">Ved evt. uenighed mellem det videnskabelige selskab og den, der har stillet ændringsforslag, kan ændringsforslag fremsendes direkte til Sundhedsstyrelsen.</p>\r\n      <p class=\"TekstV\"><span class=\"Bold\">3 Konsekvens af ændring af målbeskrivelse</span></p>\r\n      <p class=\"TekstV\"><span class=\"Bold\">Fjernelse af mål:</span> Hvis et mål fjernes fra målbeskrivelsen, udgår målet for alle uddannelsessøgende læger som endnu ikke har opnået dette mål. Målet er således ikke mere et krav for at opnå tilladelse til at betegne sig som speciallæge i pågældende speciale.</p>\r\n      <p class=\"TekstV\"><span class=\"Bold\">Tilføjelse af mål:</span> Hvis et mål tilføjes i introduktionsuddannelsen gælder det nye mål for læger, der endnu ikke har påbegyndt introduktionsuddannelsen. Det nye mål skal ikke opnås af læger, der allerede er påbegyndt introduktionsuddannelsen. Tilsvarende gælder for tilføjede mål i hoveduddannelsen. Uddannelsessøgende læger som påbegynder introduktions- eller hoveduddannelsesforløb efter målet er tilføjet skal opnå målet.</p>\r\n      <p class=\"TekstV\">Ved tilføjelse af mål skal det videnskabelige selskab vurdere om det tidsmæssigt er muligt at opnå det tilføjede mål. Hvis det ikke er muligt, skal det videnskabelige selskab foreslå reduktion af mål et andet sted i målbeskrivelsen.</p>\r\n      <p class=\"TekstV\"><span class=\"Bold\">Ændring af mål:</span> Ændres et mål skal det videnskabelige selskab ved indstilling til Sundhedsstyrelsen angive om det anbefales, at alle der allerede er i gang med det pågældende uddannelsesforløb, skal opnå det ændrede mål eller de skal opnå det mål, der var gældende før. Anbefalingen skal ske på baggrund af dels faglig vurdering dels af hvad der er praktisk og tidsmæssigt muligt.</p>\r\n      <p class=\"TekstV\"><span class=\"Bold\">4 Konsekvens af ændring af kurser i målbeskrivelse</span></p>\r\n      <p class=\"TekstV\"><span class=\"Bold\">Nedlæggelse af kursus:</span> Hvis et kursus fjernes fra målbeskrivelsen, så udgår kurset for alle uddannelsessøgende læger, som endnu ikke har været på dette kursus. Kurset er således ikke mere et krav for at opnå tilladelse til at betegne sig som speciallæge i pågældende speciale.</p>\r\n      <p class=\"TekstV\"><span class=\"Bold\">Oprettelse af nyt kursus:</span> Uddannelsessøgende læger som påbegynder hoveduddannelsesforløb efter kurset er oprettet, skal gennemføre kurset. Et nyt kursus skal ikke gennemføres af uddannelsessøgende læger, der allerede er påbegyndt hoveduddannelse, hvor kurset tilføjes.</p>\r\n      <p class=\"TekstV\"><span class=\"Bold\">Ændring af kursus:</span> Ændres et kursus skal alle, der er i gang med hoveduddannelsen og som endnu ikke har været på kurset, deltage i det ændrede kursus. Dette forudsætter dog, at både kursets placering i hoveduddannelsen og længden af kurset forbliver uændret. Ændres placering eller længde af kursus, så skal det videnskabelige selskab ved indstilling til Sundhedsstyrelsen angive om det anbefales, at alle der allerede er i gang med det uddannelsesforløb hvor kurset ændres, skal gennemføre det ændrede eller det oprindelige kursus. Anbefalingen skal ske på baggrund af dels faglig vurdering og dels af hvad der er praktisk og tidsmæssigt muligt.</p>\r\n      <p class=\"TekstV\">Varighed af specialespecifikke kurser er for alle uddannelsessøgende i hoveduddannelsesforløb højest 210 timer (svarende til 30 hele kursusdage).</p>\r\n      <p class=\"TekstV\"><span class=\"Bold\">5 Ikrafttrædelse af ændringsforslag godkendt af Sundhedsstyrelsen</span></p>\r\n      <p class=\"TekstV\">Ved godkendelse af ændringsforslag sender Sundhedsstyrelsen godkendelsen til det videnskabelige selskab og de Regionale Råd for Lægers Videreuddannelse.</p>\r\n      <p class=\"TekstV\">Målbeskrivelsen træder i kraft når Sundhedsstyrelsen offentliggør den ændrede målbeskrivelse på Sundhedsstyrelsens hjemmeside.</p>\r\n      <p class=\"TekstV\"><span class=\"Bold\">6 Ændringsforslag til portefølje</span></p>\r\n      <p class=\"TekstV\">Efter Sundhedsstyrelsens godkendelse af ændrede mål og specialespecifikke kurser overfører Sundhedsstyrelsen ændringerne til porteføljen. Sundhedsstyrelsen sender den ændrede portefølje til det videnskabelige selskab og til systemadministrator for Lægens Uddannelsesbog.</p>\r\n      <p class=\"TekstV\">Ændringer af de øvrige dele af porteføljen (checklister, kompetencekort, procedureregistrering, læringsdagbog m.v.) indsendes til Sundhedsstyrelsen af de videnskabelige selskaber, men kræver ikke godkendelse. Sundhedsstyrelsen overfører disse ændringer til porteføljen og sender den ændrede portefølje til det videnskabelige selskab og til systemadministrator for Lægens Uddannelsesbog. Det videnskabelige selskab skal inden indsendelsen til Sundhedsstyrelsen sikre, at der er sammenhæng mellem ændringerne i målbeskrivelsen og de relevante dele af porteføljen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sundhedsstyrelsen, den 30. juni 2008</I></P><P CLASS=SIGN1 ALIGN=\"CENTER\">Marit Karina Buccarella</P><P CLASS=SIGN2 ALIGN=\"RIGHT\">/ Maria Herlev Ahrenfeldt</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2008"
        },
        {
            "displayName": "Accession",
            "displayValue": "C20080928860"
        },
        {
            "displayName": "Entydig dokumentidentifikation",
            "displayValue": "BK000318"
        },
        {
            "displayName": "Dato for førstegangsindlæggelse",
            "displayValue": "01/07/2008"
        },
        {
            "displayName": "Dato for indlæggelse",
            "displayValue": "01/07/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9288"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 7-702-03-86/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}