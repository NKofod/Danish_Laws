{
    "id": 32775,
    "title": "Vedrørende oprettelse af en kommunal parkeringsfond, og de deraf følgende konsekvenser for kommunens låneramme. ",
    "documentTypeId": "240",
    "isSagsforlobPeriodValid": false,
    "shortName": "KEN nr 9110 af 07/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en selvejende institution er et selvstændigt og uafhængigt  \r\n\r\n retssubjekt, og at det vil være i strid med fondsretlige grundsætninger, hvis  \r\n\r\n hele bestyrelsen eller dens flertal er underkastet instruktionsbeføjelse fra  \r\n\r\n stifteren eller en anden. Ved at oprette en særlig parkeringsfond, der har  \r\n\r\n til formål at anlægge og drive offentlige parkeringspladser gennem indbetalte  \r\n\r\n midler i henhold til byggelovens § 22, stk. 5, samt midler fra udlejning af  \r\n\r\n offentlige parkeringspladser, vil kommunalbestyrelsen således retligt - omend  \r\n\r\n ikke faktisk, som følge af den kommunalbestyrelsesvalgte bestyrelse - afskære  \r\n\r\n sig fra indflydelse på opgavevaretagelsen. En sådan fraskrivning vil  \r\n\r\n forudsætte, at der i lovgivningen er en udtrykkelig hjemmel hertil. </I> </P>  \r\n\r\n<P> <I>Indenrigsministeriet fandt ikke, at det vil være lovligt at overlade  \r\n\r\n denne forpligtelse til en selvejende institution, som ikke er undergivet  \r\n\r\n instruktionsbeføjelse fra kommunalbestyrelsen, idet kommunalbestyrelsen  \r\n\r\n herefter ikke vil kunne sikre opfyldelsen af forpligtelsen efter byggelovens  \r\n\r\n § 22, stk. 5, til at fremskaffe det fornødne antal parkeringspladser. Efter  \r\n\r\n ministeriets opfattelse vil det heller ikke være lovligt at varetage den  \r\n\r\n pågældende opgave i anden privatretlig organisationsform. </I> </P>  \r\n\r\n<P> <I>Indenrigsministeriet fandt derimod, at oprettelsen af en kommunal  \r\n\r\n parkeringsfond er foreneligt med det kommunale budget- og regnskabssystem i  \r\n\r\n det omfang parkeringsfondens midler blot holdes adskilt fra kommunens midler  \r\n\r\n i øvrigt. Kommunen er derfor henvist til i stedet at indrette en  \r\n\r\n parkeringsfondsordning i overensstemmelse hermed, og dermed bortfalder  \r\n\r\n spørgsmålet om konsekvenser for kommunens låneramme, idet låntagning til  \r\n\r\n dette formål i så fald altid skal henregnes til kommunens låntagning. </I>  \r\n\r\n</P>  \r\n\r\n<P> <I>Endvidere udtalt, at driftsudgifter og -indtægter vedrørende den  \r\n\r\n kommunale parkeringsfond skal føres på konto 2.23 Andre driftsudgifter og  \r\n\r\n -indtægter, og anlægsudgifter føres på konto 2.37 Andre anlægsarbejder. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende oprettelse af en kommunal  \r\n\r\n parkeringsfond, og de deraf følgende konsekvenser for kommunens låneramme.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 24. februar 1989 (J. nr. 05.05.01G01) har Esbjerg Kommune  \r\n\r\n bedt om Indenrigsministeriets bemærkninger til Esbjerg Kommunes ønske om at  \r\n\r\n oprette en særlig parkeringsfond, organiseret som en selvstændig juridisk  \r\n\r\n person i form af en selvejende institution, og de deraf følgende konsekvenser  \r\n\r\n for lånerammen. </P>  \r\n\r\n<P>I denne anledning har Indenrigsministeriet indhentet en udtalelse fra  \r\n\r\n Byggestyrelsen, der vedlægges. </P>  \r\n\r\n<P>Det fremgår af Byggestyrelsens udtalelse, at der består en pligt for  \r\n\r\n kommunalbestyrelsen til at tilvejebringe parkeringspladser for de indbetalte  \r\n\r\n parkeringsfondsmidler i et antal, der mindst svarer til det antal  \r\n\r\n parkeringspladser, som i henhold til dispensationen ikke skal tilvejebringes  \r\n\r\n på egen grund. Byggestyrelsen har endvidere peget på, at kommunalbestyrelsens  \r\n\r\n pligt til at skaffe parkeringspladser i henhold til byggelovens § 22, stk. 5,  \r\n\r\n har nær sammenhæng med byggesagsbehandlingen i kommunen, og at Byggestyrelsen  \r\n\r\n finder det betænkeligt, at der oprettes en selvstændig juridisk person, som  \r\n\r\n har til formål at forvalte og anvende parkeringsfondsmidlerne. Herved flyttes  \r\n\r\n ansvaret for tilvejebringelsen af parkeringspladserne fra kommunalbestyrelsen  \r\n\r\n til fonden og fondens bestyrelse. </P>  \r\n\r\n<P>Indenrigsminsiteriet skal i denne anledning udtale følgende: </P>  \r\n\r\n<P>En selvejende institution er kendetegnet ved, at der er tale om en formue,  \r\n\r\n der uigenkaldeligt er udskilt, og som ingen fysisk eller juridisk person uden  \r\n\r\n for institutionen har ejendomsret over. </P>  \r\n\r\n<P>En selvejende institution er således et selvstændigt og uafhængigt  \r\n\r\n retssubjekt, og det vil være i strid med fondsretlige grundsætninger, hvis  \r\n\r\n hele bestyrelsen eller dens flertal er underkastet instruktionsbeføjelse fra  \r\n\r\n stifteren eller en anden. </P>  \r\n\r\n<P>Ved at oprette en særlig parkeringsfond, der har til formål at anlægge og  \r\n\r\n drive offentlige parkeringspladser gennem indbetalte midler i henhold til  \r\n\r\n byggelovens § 22, stk. 5, samt midler fra udlejning af offentlige  \r\n\r\n parkeringspladser, vil Esbjerg Byråd således retligt - omend ikke faktisk,  \r\n\r\n som følge af den byrådsvalgte bestyrelse - afskære sig fra indflydelse på  \r\n\r\n opgavevaretagelsen. En sådan fraskrivning vil forudsætte, at der i  \r\n\r\n lovgivningen er en udtrykkelig hjemmel hertil. </P>  \r\n\r\n<P>Under hensyn til det af Byggestyrelsen anførte om indholdet af  \r\n\r\n kommunalbestyrelsens forpligtelse efter byggelovens § 22, stk. 5, herunder  \r\n\r\n dens sammenhæng med kommunens byggesagsbehandling, finder  \r\n\r\n Indenrigsministeriet, at det ikke vil være lovligt at overlade denne  \r\n\r\n forpligtelse til en selvejende institution, som ikke er undergivet  \r\n\r\n instruktionsbeføjelse fra byrådet, idet byrådet herefter ikke vil kunne sikre  \r\n\r\n opfyldelsen af forpligtelsen til at fremskaffe det fornødne antal  \r\n\r\n parkeringspladser. </P>  \r\n\r\n<P>Det er Indenrigsministeriets opfattelse, at det heller ikke vil være  \r\n\r\n lovligt at varetage den pågældende opgave i anden privatretlig  \r\n\r\n organisationsform. </P>  \r\n\r\n<P>Indenrigsministeriet finder derimod, at oprettelsen af en kommunal  \r\n\r\n parkeringsfond er foreneligt med det kommunale budget- og regnskabssystem i  \r\n\r\n det omfang parkeringsfondens midler blot holdes adskilt fra kommunens midler  \r\n\r\n i øvrigt. Kommunen henvises derfor i stedet til at indrette en  \r\n\r\n parkeringsfondsordning i overensstemmelse hermed, og dermed bortfalder  \r\n\r\n spørgsmålet om konsekvenserne for kommunens låneramme, idet låntagning til  \r\n\r\n dette formål i så fald altid skal henregnes til kommunens låntagning. </P>  \r\n\r\n<P>Driftsudgifter og -indtægter vedrørende den kommunale parkeringsfond føres  \r\n\r\n på konto 2.23 Andre driftsudgifter og -indtægter, og anlægsudgifterne føres  \r\n\r\n på konto 2.37 Andre anlægsarbejder. </P>  \r\n\r\n<P>Med venlig hilsen </P>  \r\n\r\n<P>Niels-Ulrik Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19900911025"
        },
        {
            "displayName": "Entydig dokumentidentifikation",
            "displayValue": "CA000688"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9110"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/06/1990"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "Ø. afd. 1989/1531-25"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}