{
    "id": 113161,
    "title": "1987 LSF 22   FORSLAG TIL LOV OM ÆNDRING AF SKATTESTYRELSESLOVEN (DEMOKRATISERING AF   LIGNINGSRÅDETS OG LANDSSKATTERETTENS SAMMENSÆTNING) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 22",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 22 </P>  \r\n\r\n<P></P>  \r\n\r\n<P>Forslag til Lov om ændring af skattestyrelsesloven (Demokratisering af  \r\n\r\n Ligningsrådets og Landsskatterettens sammensætning) </P>  \r\n\r\n<P></P>  \r\n\r\n<P>Fremsat af Jens Thoft (SF) Ejner Larsen (SF) Jes Lunde (SF) Bjørn Poulsen  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 13. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om skattemyndighedernes organisation og om klageadgang m.m. </P>  \r\n\r\n<P>(skattestyrelsesloven), jf. lovbekendtgørelse nr. 573 af 14. </P>  \r\n\r\n<P>november 1984, foretages følgende ændringer: </P>  \r\n\r\n<P>1. § 12, stk. 1, affattes således: </P>  \r\n\r\n<P>&#187;Ligningsrådet består af 15 medlemmer. Statsskattedirektøren er </P>  \r\n\r\n<P>formand for rådet; 8 medlemmer vælges af Folketinget og 6 af </P>  \r\n\r\n<P>skatteministeren. Af de medlemmer, der vælges af skatteministeren, </P>  \r\n\r\n<P>skal 3 medlemmer være repræsentanter for landbruget, industrien, </P>  \r\n\r\n<P>håndværket eller handelen, mens 3 medlemmer skal være </P>  \r\n\r\n<P>repræsentanter for lønmodtagerne. Medlemmerne vælges for 6 år; </P>  \r\n\r\n<P>tillægsvalg gælder kun for den tilbageværende del af valgtiden.&#171; </P>  \r\n\r\n<P>2. § 22, stk. 3, affattes således: </P>  \r\n\r\n<P>&#187;Stk. 3. Landsskatterettens præsident, dens retsformænd samt mindst 5  \r\n\r\n</P>  \r\n\r\n<P>af de af skatteministeren udnævnte medlemmer skal opfylde de </P>  \r\n\r\n<P>almindelige betingelser for at kunne blive landsdommer. Blandt de </P>  \r\n\r\n<P>af skatteministeren udnævnte medlemmer skal endvidere 4 medlemmer </P>  \r\n\r\n<P>være repræsentanter for landbruget, industrien, håndværket eller </P>  \r\n\r\n<P>handelen, mens 4 medlemmer skal være repræsentanter for </P>  \r\n\r\n<P>lønmodtagerne.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning fra udløbet af indeværende funktionsperiode eller ved </P>  \r\n\r\n<P>tillægsudnævnelser, såfremt sådanne indtræffer først. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Ligningsrådet: </P>  \r\n\r\n<P>I dag er Ligningsrådet sammensat således: </P>  \r\n\r\n<P>Statsskattedirektøren (uændret). </P>  \r\n\r\n<P>6 medlemmer valgt af Folketinget (ændret til 8). </P>  \r\n\r\n<P>3 repræsentanter for erhvervsorganisationerne (uændret). </P>  \r\n\r\n<P>1 repræsentant for lønmodtagerne (ændret til 3). </P>  \r\n\r\n<P>4 medlemmer valgt af ministeren uden bindinger (ændret til 0). </P>  \r\n\r\n<P>Lovforslaget har til formål at sikre en ligelig repræsentation af </P>  \r\n\r\n<P>lønmodtagerne og erhvervslivet, og samtidig afskaffes ministerens </P>  \r\n\r\n<P>mulighed for uden bindinger at udpege 4 medlemmer. </P>  \r\n\r\n<P>Disse 4 medlemmer er i øvrigt: </P>  \r\n\r\n<P>Jens Skrumsager Skau (MF for Venstre), </P>  \r\n\r\n<P>Niels Bollmann (MF for Centrum-Demokraterne), </P>  \r\n\r\n<P>Mogens Lykketoft (MF for Socialdemokratiet) og </P>  \r\n\r\n<P>Bodil Clausen (amtsrådsmedlem for Det Konservative Folkeparti). </P>  \r\n\r\n<P>Bodil Clausen er for nylig død, og der er ved dette lovforslags </P>  \r\n\r\n<P>udarbejdelse endnu ikke udpeget noget nyt medlem. </P>  \r\n\r\n<P>Som det fremgår, har ministeren brugt muligheden for at udpege </P>  \r\n\r\n<P>medlemmer uden binding til fortrinsvis at udnævne politikere fra </P>  \r\n\r\n<P>regeringspartierne og fortrinsvis folketingsmedlemmer. Det var </P>  \r\n\r\n<P>derfor naturligt, om det var Folketinget som helhed, der udpegede </P>  \r\n\r\n<P>medlemmerne, hvorved den egentlige opposition også ville have </P>  \r\n\r\n<P>mulighed for at blive repræsenteret. </P>  \r\n\r\n<P>Ligningsrådet er senest udpeget med virkning fra 1. juni 1986, og </P>  \r\n\r\n<P>valgperioden udløber den 31. maj 1992. </P>  \r\n\r\n<P>Landsskatteretten: </P>  \r\n\r\n<P>I dag er Landsskatteretten sammensat således: </P>  \r\n\r\n<P>11 medlemmer valgt af Folketinget (uændret). </P>  \r\n\r\n<P>4 repræsentanter for erhvervsorganisationerne (uændret). </P>  \r\n\r\n<P>2 repræsentanter for lønmodtagerne (ændret til 4). </P>  \r\n\r\n<P>5 højesterets-/landsdommere valgt af ministeren (uændret). </P>  \r\n\r\n<P>2 medlemmer valgt af ministeren uden bindinger (ændret til 0). </P>  \r\n\r\n<P>Ændringen har på samme måde som den foreslåede ændring vedrørende </P>  \r\n\r\n<P>sammensætningen af Ligningsrådet til formål at sikre en ligelig </P>  \r\n\r\n<P>repræsentation for erhvervslivet og lønmodtagerne. Samtidig </P>  \r\n\r\n<P>afskaffes ministerens mulighed for uden bindinger at udpege 2 </P>  \r\n\r\n<P>medlemmer. </P>  \r\n\r\n<P>Disse 2 medlemmer, var indtil den 8. september 1987, hvor den </P>  \r\n\r\n<P>nuværende skatteminister er fratrådt, folketingsmedlem for Venstre </P>  \r\n\r\n<P>Anders Fogh Rasmussen og den konservative borgmester Kirsten </P>  \r\n\r\n<P>Ebbensgaard. Som det fremgår, har ministeren brugt sin mulighed </P>  \r\n\r\n<P>for at udpege medlemmer af regeringspartierne. Det var derfor </P>  \r\n\r\n<P>naturligt, om det var Folketinget som helhed, der udpegede disse </P>  \r\n\r\n<P>medlemmer, hvorved den egentlige opposition også ville have </P>  \r\n\r\n<P>mulighed for at blive repræsenteret forholdsmæssigt. Da </P>  \r\n\r\n<P>Folketinget imidlertid allerede i dag udpeger 11 personer, har </P>  \r\n\r\n<P>forslagsstillerne ikke foreslået dette antal forøget, men i stedet </P>  \r\n\r\n<P>ønsket at styrke det folkelige islæt, samtidig med at der rettes </P>  \r\n\r\n<P>op på den voldsomme underrepræsentation, der findes på </P>  \r\n\r\n<P>lønmodtagersiden, og som er blevet yderligere forstærket gennem </P>  \r\n\r\n<P>ministerens udnævnelser uden binding. </P>  \r\n\r\n<P>Landsskatterettens medlemmer er senest udpeget med virkning fra 1. </P>  \r\n\r\n<P>juni 1986, og valgperioden udløber den 31. maj 1992. Der er endnu </P>  \r\n\r\n<P>ikke udpeget nogen efterfølger for nuværende skatteminister Fogh </P>  \r\n\r\n<P>Rasmussen. </P>  \r\n\r\n<P>Da der i den nærmeste fremtid skal ske tillægsudnævnelser til </P>  \r\n\r\n<P>erstatning for afdøde Bodil Clausen og skatteminister Fogh </P>  \r\n\r\n<P>Rasmussen, skal forslagsstillerne så indtrængende, det er muligt, </P>  \r\n\r\n<P>appellere til ministeren om at vente med disse udnævnelser, til </P>  \r\n\r\n<P>lovforslag er behandlet i Folketinget. </P>  \r\n\r\n<P>Bemærkninger til lovforslagets enkelte punkter </P>  \r\n\r\n<P>Ad § 1, pkt. 1 </P>  \r\n\r\n<P>Ligningsrådet vil bestå af et uændret antal medlemmer, men </P>  \r\n\r\n<P>Folketinget vil i stedet for 6 skulle udpege 8 af disse. </P>  \r\n\r\n<P>Erhvervsorganisationernes repræsentanter er uændret 3, mens </P>  \r\n\r\n<P>lønmodtagerorganisationernes repræsentanter forøges fra 1 til 3. </P>  \r\n\r\n<P>Endelig bortfalder ministerens mulighed for at udnævne 4 medlemmer </P>  \r\n\r\n<P>helt uden bindinger. </P>  \r\n\r\n<P>Ad § 1, pkt. 2 </P>  \r\n\r\n<P>Landsskatteretten vil bestå af et uændret antal medlemmer, men </P>  \r\n\r\n<P>lønmodtagernes antal vil blive forøget fra 2 til 4, og samtidig </P>  \r\n\r\n<P>vil ministerens mulighed for at udnævne 2 medlemmer helt uden </P>  \r\n\r\n<P>bindinger bortfalde. </P>  \r\n\r\n<P>Ad § 2 </P>  \r\n\r\n<P>Loven har virkning fra udløbet af den indeværende funktionsperiode, </P>  \r\n\r\n<P>der både for Ligningsrådets og Landsskatterettens vedkommende er </P>  \r\n\r\n<P>pr. 31. maj 1992. Såfremt der sker tillægsvalg, fordi et medlem </P>  \r\n\r\n<P>udtræder, sker supplering således, at de efter denne lov mest </P>  \r\n\r\n<P>underrepræsenterede grupper tilgodeses først. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00022"
        },
        {
            "displayName": "Entydig dokumentidentifikation",
            "displayValue": "CL004668"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}