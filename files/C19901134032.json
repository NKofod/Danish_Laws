{
    "id": 59706,
    "title": "Meddelelse om personundersøgelser ved kriminalforsorgen. (*1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11340 af 26/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om personundersøgelser ved  \r\n\r\n kriminalforsorgen. (*1) </H1>  \r\n\r\n<P></P>  \r\n\r\n<BR>  \r\n\r\n<P>Personundersøgelser ved kriminalforsorgen </P>  \r\n\r\n<P>En arbejdsgruppe under direktoratet for Kriminalforsorgen har afgivet  \r\n\r\n rapport af oktober 1988 om en ændret udformning af personundersøgelser i  \r\n\r\n medfør af retsplejelovens § 808. </P>  \r\n\r\n<P>I arbejdsgruppens rapport er gengivet en undersøgelse ved udvalgte  \r\n\r\n dommerembeder fra 1987, hvorefter der kunne konstateres en forskel i praksis  \r\n\r\n med hensyn til at indhente personundersøgelser. </P>  \r\n\r\n<P>Det fremgår af retsplejelovens § 808, stk. 1, at det beror på sagens  \r\n\r\n konkrete omstændigheder, om der skal tilvejebringes personlige oplysninger og  \r\n\r\n i bekræftende fald i hvilket omfang. Ifølge bestemmelsens motiver skal der  \r\n\r\n tilvejebringes et tilstrækkeligt grundlag for en forsvarlig afgørelse af  \r\n\r\n sanktionsspørgsmålet. </P>  \r\n\r\n<P>Ifølge bestemmelsens stk. 2 og dennes forarbejder skal der i almindelig  \r\n\r\n foretages en nærmere undersøgelse vedrørende sigtedes personlige forhold,  \r\n\r\n herunder navnlig hans tidligere og nuværende forhold i hjem, skole og arbejde  \r\n\r\n samt hans legemlige og åndelige tilstand, når der kan blive spørgsmål om  \r\n\r\n anvendelse af betinget dom, tiltalefrafald på andre vilkår end vedtagelse af  \r\n\r\n bøde og betaling af erstatning, eller retsfølger, der træder i stedet for  \r\n\r\n straf. Herved er der i retsplejeloven åbnet mulighed for at undlade  \r\n\r\n personundersøgelser i sager, hvor det allerede ved efterforskningen må stå  \r\n\r\n klart, at lovovertrædelsen alene bør medføre betinget dom uden tilsyn. </P>  \r\n\r\n<P>På denne baggrund fastsættes følgende retningslinier om indhentelse af  \r\n\r\n personundersøgelser ved kriminalforsorgen: </P>  \r\n\r\n<P CLASS=PUNKT> <B>1.</B> Personundersøgelse ved krimalforsorgen skal navnlig  \r\n\r\n foretages i følgende tilfælde: </P>  \r\n\r\n<P>1.1. Hvis sagen påregnes afgjort med tiltalefrafald med vilkår i medfør af  \r\n\r\n retsplejelovens § 723 a, stk. 2, om tilsyn af kriminalforsorgen. </P>  \r\n\r\n<P>1.2. Hvis sagen kan falde ud til betinget dom med tilsyn af  \r\n\r\n kriminalforsorgen. </P>  \r\n\r\n<P>1.3. Hvis der er mulighed for en sanktion i form af samfundstjeneste. </P>  \r\n\r\n<P>1.4. Hvis det i særlige situationer, hvor sagen påregnes afgjort med en  \r\n\r\n ubetinget frihedsstraf, skønnes hensigtsmæssigt, at der af hensyn til  \r\n\r\n sanktionspåstanden eller strafudmålingen foretages en undersøgelse ved  \r\n\r\n kriminalforsorgen. Det gælder f.eks., hvor der er tale om en forbrydelse af  \r\n\r\n en sådan grovhed eller en forventet straf af en sådan størrelse, at man  \r\n\r\n nærmer sig området for mentalundersøgelse, jf. mit cirkulære nr. 268/1977  \r\n\r\n pkt. 1. </P>  \r\n\r\n<P>1.5. Hvis de oplysninger, der er nævnt i samme cirkulæres pkt. II.A. nr.  \r\n\r\n 1)-6), som grundlag for mentalundersøgelse, mest hensigtsmæssigt kan  \r\n\r\n tilvejebringes gennem en personundersøgelse ved kriminalforsorgen. </P>  \r\n\r\n<P CLASS=PUNKT> <B>2.</B> Ved vurderingen af, om en sag kan falde ud til en  \r\n\r\n sanktion, der indebærer tilsyn af kriminalforsorgen, indgår en række  \r\n\r\n faktorer, navnlig kriminalitetens grovhed og omfang, sigtedes sociale og  \r\n\r\n personlige forhold samt recidivrisikoen. </P>  \r\n\r\n<P>Ved bedømmelsen af sigtedes personlige og sociale forhold skal der bl.a.  \r\n\r\n lægges vægt på sigtedes alder, boligforhold, arbejdsforhold,  \r\n\r\n uddannelsesforhold, økonomiske forhold, familiære forhold og eventuelt  \r\n\r\n misbrug af alkohol eller euforiserende stoffer. </P>  \r\n\r\n<P>I tvivlstilfælde kan spørgsmålet drøftes med kriminalforsorgens lokale  \r\n\r\n afdeling. </P>  \r\n\r\n<P CLASS=PUNKT> <B>3.</B> Personundersøgelse ved kriminalforsorgen skal ikke  \r\n\r\n indhentes i sager, der påregnes sluttet på bevisets stilling. Det samme  \r\n\r\n gælder i sager, der ventes sluttet efter Justitsministeriets bekendtgørelse  \r\n\r\n nr. 561/1984 og i sager, der antages at blive afgjort med tiltalefrafald,  \r\n\r\n uden at der i medfør af retsplejelovens § 723 a, stk. 2, fastsættes vilkår om  \r\n\r\n tilsyn af kriminalforsorgen. </P>  \r\n\r\n<P>Det kan dog i helt særlige tilfælde være af betydning for afgørelsen af,  \r\n\r\n om tiltalefrafald kan meddeles uden sådant vilkår, at det gennem en  \r\n\r\n personundersøgelse belyses, om sigtedes personlige forhold, navnlig den  \r\n\r\n pågældendes mentale tilstand, taler for at frafalde tiltale. </P>  \r\n\r\n<P CLASS=PUNKT> <B>4.</B> Personundersøgelse bør rekvireres på et så tidligt  \r\n\r\n tidspunkt som muligt. </P>  \r\n\r\n<P>Ved sagens fremsendelse til kriminalforsorgen bør der vedlægges en ny  \r\n\r\n cpr-attest. </P>  \r\n\r\n<P>Sigtede bør, eventuelt skriftligt, oplyses om vigtigheden af at reagere på  \r\n\r\n kriminalforsorgens henvendelse. </P>  \r\n\r\n<P>Der vil af rigspolitichefen blive udsendt nye blanketter P 370 (skrivelse  \r\n\r\n til den sigtede) og P 371 (anmodning om personundersøgelse). </P>  \r\n\r\n<P CLASS=PUNKT> <B>5.</B> Mine meddelelser RM 3.1, RM 11.1, RM 12.6, RM 14.3,  \r\n\r\n RM 15.2, RM 25.5 og RM 25.6, ophæves. </P>  \r\n\r\n<P>Asbjørn Jensen </P>  \r\n\r\n</DIV>",
    "isHistorical": true,
    "editorialNotes": [
        "(*1) Kundgjort i Meddelelser fra Rigsadvokaten. (Medd.nr. 5/90)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901134032"
        },
        {
            "displayName": "Entydig dokumentidentifikation",
            "displayValue": "CM018661"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11340"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 723"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}