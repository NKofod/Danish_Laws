{
    "id": 39640,
    "title": "Ejendom nr. 2 - fortrinsstilling- arealgrænser - dyreenheder. ",
    "documentTypeId": "240",
    "isSagsforlobPeriodValid": false,
    "shortName": "KEN nr 13603 af 16/07/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøger havde ved erhvervelsen af ejendom nr. 2 overskredet 70  \r\n\r\n ha-grænsen. Der meddeltes påbud om genafhændelse, medmindre der skete salg af  \r\n\r\n jord til en nabo med fortrinsstiling til supplerings-jord </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendom nr. 2 - fortrinsstilling- arealgrænser -  \r\n\r\n dyreenheder. </H1>  \r\n\r\n<P></P>  \r\n\r\n<BR>  \r\n\r\n<P>De har i skrivelse af 6. december 1989 (Deres j.nr. 22.103-26) på vegne  \r\n\r\n Deres klienter Ove og Solveig Haugaard påklaget den af Jordlovsudvalget i  \r\n\r\n skrivelse af 13. november 1989 trufne afgørelse, hvorved der meddeltes afslag  \r\n\r\n på ansøgning om tilladelse til erhvervelse af landbrugsejendommen  \r\n\r\n &#187; Vester Mølbak&#171; matr.nr.  2l  Aalborggaard, Torslev m.fl. med  \r\n\r\n dispensation fra § 16, stk. 3, nr. 5, i landbrugsloven (Landbrugsministeriets  \r\n\r\n bekendtgørelse nr. 504 af 17. juli 1989). </P>  \r\n\r\n<P>&#187; Vester Mølbak&#171; er af areal 35,8634 ha. </P>  \r\n\r\n<P> Solveig Haugaard har adkomst på halvdelen af landbrugsejendommen  \r\n\r\n &#187; Gersholt&#171;, matr. nr.  1a  Gersholt, Torslev m.fl. af areal  \r\n\r\n 105,3549 ha. Afstanden mellem &#187; Gersholt&#171; og  \r\n\r\n &#187; Vester Mølbak&#171; er ca. 1,5 km. </P>  \r\n\r\n<P>Jordlovsudvalget meddelte samtidig med afslaget, at man ville være  \r\n\r\n indstillet på at frafalde genafhændelsespåbuddet, hvis det inden 6 måneder  \r\n\r\n blev dokumenteret, at 17 ha af ejendommen var afhændet til  \r\n\r\n naboen Asger Christensen til sammenlægning med dennes landbrugsejendom  \r\n\r\n &#187; Lindholm&#171;, matr. nr. 1 6a  Den mellemste Del, Torslev m.fl. </P>  \r\n\r\n<P>Jordlovsudvalgets afgørelse forudsatte, at Asger Christensens besætning  \r\n\r\n udgør 90,8 dyreenheder. Det fremgår desuden af sagen, at man har forudsat, at  \r\n\r\n arealet til hans bedrift udgør ca. 28 ha, og at der kan udspredes gødning fra  \r\n\r\n 2 dyreenheder pr. ha., således at arealbehovet udgør ca. 45 ha. </P>  \r\n\r\n<P>De anfører i Deres klageskrivelse, at der efter Deres mening ikke er  \r\n\r\n foretaget en tilstrækkelig undersøgelse af størrelsen af Asger Christensens  \r\n\r\n besætning. De gør opmærksom på, at den af ham opgjorte besætning efter Deres  \r\n\r\n opfattelse ikke stemmer med oplysninger fra Sæby kommune og med de over for  \r\n\r\n mejeriet og slagteriet afgivne oplysninger. På grundlag af sidstnævnte  \r\n\r\n oplysninger er det Deres opfattelse, at Asger Christensens arealbehov kan  \r\n\r\n beregnes til ca. 34 ha, idet det dog er Deres klienters opfattelse, at der  \r\n\r\n muligvis slet ikke er tale om noget yderligere arealbehov. De påpeger,  \r\n\r\n at Asger Christensen har lejet et areal på 5 ha. Endelig anfører De,  \r\n\r\n at Asger Christensens ejendom er et kvægbrug ifølge Miljøministeriets  \r\n\r\n bekendtgørelse nr. 568 af 22. september 1988, og at der således kan udbringes  \r\n\r\n husdyrgødning fra 2,3 dyreenheder pr. ha. </P>  \r\n\r\n<P>Jordlovsudvalget har i anledning af Deres klage dels  \r\n\r\n anmodet Asger Christensen om forskellige yderligere oplysninger og dels  \r\n\r\n anmodet det stedlige medlem, Kresten Madsen, om en fornyet udtalelse. </P>  \r\n\r\n<P>Ved skrivelse af 12. januar 1990 har advokat Henrik Skaarup på vegne  \r\n\r\n af Asger Christensen opgjort besætningen til 50 køer, 80 stk. opdræt og 160  \r\n\r\n grise og på denne baggrund beregnes besætningen til 92,7 dyreenheder.  \r\n\r\n Advokat Henrik Skaarup anfører, at der ikke kan lægges vægt på Sæby kommunes  \r\n\r\n oplysninger om besætningsstørrelsen, der betegnes som uaktuelle. Størrelsen  \r\n\r\n af ejendommen opgøres til 27,8 ha. </P>  \r\n\r\n<P>Det stedlige medlem af Jordlovsudvalget, Kresten Madsen, har den 16.  \r\n\r\n januar 1990 opgjort besætningen til 50 køer, 10 kælvekvier, 44 stk. opdræt og  \r\n\r\n 160 slagtesvin og har på denne baggrund opgjort besætningen til 90,4  \r\n\r\n dyreenheder og beregnet arealbehovet til 39,3 ha, idet det nu forudsættes, at  \r\n\r\n der kan udspredes gødning fra 2,3 dyreenheder pr. ha. Suppleringsbehovet  \r\n\r\n opgøres nu til 11,5 ha, idet ejendommens størrelse sættes til 27,8 ha. </P>  \r\n\r\n<P>I skrivelse til Jordbrugsdirektoratet af 16. januar 1990 har Ove Haugaard  \r\n\r\n henledt opmærksomheden på, at kvier, der ikke har kælvet, bør regnes som  \r\n\r\n opdræt, og ikke som sket ved Kresten Madsens opgørelse som køer. Han  \r\n\r\n kritisere, at der ikke er sket en egentlig optælling af besætningen, og  \r\n\r\n anfører, at arealet af Asger Christensens ejendom udgør godt 29 ha.  \r\n\r\n Efter Ove Haugaards opfattelse er suppleringskravet 7,4 ha. </P>  \r\n\r\n<P>Ved Landbrugsministeriets skrivelse af 15. marts 1990 har man redegjort  \r\n\r\n nærmere for praksis med hensyn til fortrinsstilling til suppleringsjord og på  \r\n\r\n denne baggrund anmodet det stedlige medlem af Jordlovsudvalget om at foretage  \r\n\r\n en fornyet opgørelse. Parternes advokater er underrettet herom og samtidig  \r\n\r\n gjort bekendt med parternes ovennævnte indlæg i sagen. Det anføres i  \r\n\r\n Landbrugsministeriets skrivelse, at den besætningsstørrelse, der efter  \r\n\r\n praksis lægges til grund ved bedømmelsen af spørgsmål om fortrinsstilling til  \r\n\r\n suppleringsjord, er den gennemsnitlige besætningsstørrelse, som stabilt har  \r\n\r\n været opretholdt på den pågældende ejendom i tiden forud for den erhvervelse,  \r\n\r\n som kan begrunde en fortrinsstilling. Det stedlige medlem af  \r\n\r\n Jordlovsudvalget, Kresten Madsen, har i skrivelse hertil af 22. marts 1990  \r\n\r\n oplyst, at han sammen med jordbrugskommissionens viceformand Magnus Kaasgaard  \r\n\r\n har optalt besætningen og opgjort denne til 50 køer og en tyr, 67 stk. opdræt  \r\n\r\n og 160 slagtesvin i løbende produktion svarende til en årsproduktion på 480  \r\n\r\n stk. </P>  \r\n\r\n<P>Landbrugsministeriet har ved henvendelse til Sæby kommunes  \r\n\r\n ejendomsbeskatningskontor fået oplyst størrelsen af Asger Christensen samlede  \r\n\r\n ejendom til </P>  \r\n\r\n<P>28,3394 ha. </P>  \r\n\r\n<P>Landbrugsministeriet skal bemærke følgende: </P>  \r\n\r\n<P>Landbrugslovens regler vedrørende fortrinsstilling til suppleringsjord i  \r\n\r\n forbindelse med erhvervelse af ejendom nr. 2 findes i landbrugslovens § 18,  \r\n\r\n stk. 6, sammenholdt med § 16 og § 13. Det bemærkes for en ordens skyld, at  \r\n\r\n reglerne senest er ændret ved lov nr. 381 af 7. juni 1989 med ikrafttræden 1.  \r\n\r\n september 1989, men at de pågældende ændringer ikke ses at have nogen  \r\n\r\n betydning for afgørelsen af den foreliggende sag. </P>  \r\n\r\n<P>Landbrugsministeriet finder ikke, at der siden Jordlovsudvalgets afgørelse  \r\n\r\n af 13. november 1989 er fremkommet yderligere oplysninger, som ændrer  \r\n\r\n grundlaget for den trufne afgørelse. Imidlertid indebærer de af  \r\n\r\n Miljøministeriet fastsatte regler om udspredning af husdyrgødning i  \r\n\r\n overensstemmelse med det af Dem anførte, at der kan udspredes gødning fra 2,3  \r\n\r\n dyreenheder pr. ha på Asger Christensens ejendom, idet hans bedrift anses for  \r\n\r\n et kvægbrug. Der henvises herved til Miljøministeriets bekendtgørelse nr. 568  \r\n\r\n af 22. september 1988, § 2, nr. 8, og § 25, stk. 1. Dette medfører en  \r\n\r\n reduktion i arealbehovet på ca. 6 ha. </P>  \r\n\r\n<P>Landbrugsministeriet stadfæster således Jordlovsudvalgets afgørelse,  \r\n\r\n idet Asger Christensens fortrinsstilling til suppleringsjord dog begrænses  \r\n\r\n til at vedrøre ca. 11 ha. </P>  \r\n\r\n<P>Der meddeles således Ove og Solveig Haugaard påbud om at genafhænde  \r\n\r\n landbrugsejendommen matr. nr.  2l  Aalborggaard, Torslev m.fl., idet fristen  \r\n\r\n for genafhændelse fastsættes til 6 måneder fra nærværende skrivelses dato.  \r\n\r\n Genafhændelsespåbuddet kan bortfalde, hvis det inden for fristen  \r\n\r\n dokumenteres, at ca. 11 ha af ejendommen er afhændet til  \r\n\r\n naboen Asger Christensen til sammenlægning med dennes landbrugsejendom matr.  \r\n\r\n nr. 1 6a  Den mellemste Del, Torslev m.fl., eller det dokumenteres,  \r\n\r\n at Asger Christensen har undladt at acceptere et tilbud om erhvervelse af et  \r\n\r\n sådant areal på rimelige vilkår, herunder med en passende arronderingsmæssig  \r\n\r\n beliggenhed i forhold til hans ejendom. Det bemærkes for en ordens skyld, at  \r\n\r\n den af Asger Christensen tilbudte pris på 28.000 kr. pr. ha ikke ses at have  \r\n\r\n givet Dem eller jordlovsmyndighederne anledning til bemærkninger, og at  \r\n\r\n prisen således forudsættes fastsat til dette beløb. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901360325"
        },
        {
            "displayName": "Entydig dokumentidentifikation",
            "displayValue": "CA007575"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13603"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "16/07/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}