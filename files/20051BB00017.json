{
    "id": 98601,
    "title": "Forslag til folketingsbeslutning om forbud mod import og salg af illegalt træ",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 17",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 27. oktober 2005 af Steen Gade (SF), Marie  \r\n\r\n Fugl (SF) og Ole Sohn (SF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n forbud mod import og salg af illegalt træ  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n at arbejde for, at  \r\n\r\n EU vedtager lovgivning, som forbyder import af træ i EU, der er fældet i  \r\n\r\n modstrid  \r\n\r\n med love og regler i træets oprindelsesland, og  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n at gøre det ulovligt  \r\n\r\n for større virksomheder at være i besiddelse af samt markedsføre produkter i  \r\n\r\n Danmark, som helt eller delvis består af træ, som er fældet i naturskov i  \r\n\r\n modstrid med love og regler i oprindelseslandet.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekstoverskrift\">  \r\n\r\n Almindelige bemærkninger  \r\n\r\n</P>  \r\n\r\n<P class=\"Tekst\">  \r\n\r\n Ulovlig tømmerhugst er fortsat et betydeligt problem i mange af  \r\n\r\n verdens skovlande. Europa-Kommissionen har anslået, at cirka halvdelen af det  \r\n\r\n tropetræ,  \r\n\r\n som EU importerer, er illegalt. Dertil kommer, at der også er store problemer  \r\n\r\n med ulovlig tømmerhugst i lande som f.eks. Rusland, der eksporterer store  \r\n\r\n mængder tempereret træ til EU.  \r\n\r\n</P>  \r\n\r\n<P class=\"Tekst\">  \r\n\r\n Det må formodes, at der er en omfattende import af illegalt træ i  \r\n\r\n Danmark af så vel tropisk som ikketropisk træ. Da det samtidig kun er ganske  \r\n\r\n få  \r\n\r\n procent af træet, som har certifikat på, at det kommer fra bæredygtig  \r\n\r\n skovdrift  \r\n\r\n (f.eks. FSC-mærkede havemøbler), er det i realiteten meget vanskeligt for  \r\n\r\n forbrugere af træ at undgå at købe illegalt træ og derved bidrage til de  \r\n\r\n skovødelæggelser, som den ulovlige tømmerhugst bidrager til.  \r\n\r\n</P>  \r\n\r\n<P class=\"Tekst\">  \r\n\r\n Det illegale træ medvirker desuden til at presse priserne på det  \r\n\r\n globale træmarked ned, hvilket kan medvirke til at forværre den økonomiske  \r\n\r\n situation for så vel danske skovejere som andre skovejere, som holder sig  \r\n\r\n inden  \r\n\r\n for lovens rammer.  \r\n\r\n</P>  \r\n\r\n<P class=\"Tekst\">  \r\n\r\n EU har iværksat en handlingsplan til bekæmpelse af ulovlig  \r\n\r\n tømmerhugst, den såkaldte FLEGT-handlingsplan (Forest Law Enforcement,  \r\n\r\n Governance and Trade). Status for implementeringen af handlingsplanen er, at  \r\n\r\n EU  \r\n\r\n har fremsat lovgivning, som skal etablere en såkaldt frivillig licensordning  \r\n\r\n for lovligt træ samt gøre det muligt for EU at indgå partnerskaber med  \r\n\r\n tømmerproducerende lande om bekæmpelse af ulovlig tømmerhugst. Tanken er, at  \r\n\r\n EU  \r\n\r\n kun skal tillade import af dokumenteret lovligt træ fra sådanne partnerlande.  \r\n\r\n</P>  \r\n\r\n<P class=\"Tekst\">  \r\n\r\n Forhandlingerne om partnerskabsaftalerne og den frivillige  \r\n\r\n licensordning skrider meget langsomt frem, og det er stadig uklart, om  \r\n\r\n systemet  \r\n\r\n vil have en reel effekt på handlen med illegalt træ. Dels er det næppe alle  \r\n\r\n væsentlige skovlande, der ønsker at indgå en aftale med EU om verificering af  \r\n\r\n lovligheden af det træ, de eksporterer til EU, dels kan illegalt træ fra  \r\n\r\n partnerlande stadig sælges til EU via lande, som ikke har en  \r\n\r\n partnerskabsaftale  \r\n\r\n med EU om ulovlig tømmerhugst.  \r\n\r\n</P>  \r\n\r\n<P class=\"Tekst\">  \r\n\r\n Miljøorganisationerne FERN, Greenpeace og WWF har i årevis krævet,  \r\n\r\n at EU vedtager lovgivning, som forbyder import af træ til EU, som er fældet  \r\n\r\n illegalt i oprindelseslandet. De tre miljøorganisationer har i foråret 2005  \r\n\r\n fået  \r\n\r\n bred støtte til forslaget fra 70 europæiske virksomheder og 180 ngo&#146;er.  \r\n\r\n Europa-Kommissionen  \r\n\r\n har hidtil været stærkt afvisende over for forslaget.  \r\n\r\n</P>  \r\n\r\n<P class=\"Tekst\">  \r\n\r\n Implementeringen af FLEGT-handlingsplanen har også Europa-Parlamentets  \r\n\r\n bevågenhed. Parlamentet vedtog den 7. juli 2005 enstemmigt en beslutning, som  \r\n\r\n opfordrer Europa-Kommissionen til at sætte skub i implementeringen af  \r\n\r\n handlingsplanen. Konkret opfordrer beslutningen Europa-Kommissionen til så  \r\n\r\n hurtigt som muligt at fremsætte et omfattende lovforslag, der vil forbyde al  \r\n\r\n import til EU af tømmer og træprodukter af illegal oprindelse uanset  \r\n\r\n oprindelsesland  \r\n\r\n (B6&#8209;0412/2005).  \r\n\r\n</P>  \r\n\r\n<P class=\"Tekst\">  \r\n\r\n Den danske regering har sammen med flere andre EU-lande været  \r\n\r\n aktiv på området og har ved flere lejligheder krævet af Kommissionen, at den  \r\n\r\n i  \r\n\r\n det mindste leverer en analyse af mulighederne for lovgivningsmæssige tiltag,  \r\n\r\n der kan dæmme op for importen af illegalt træ. Denne analyse blev lovet i  \r\n\r\n FLEGT-handlingsplanen og skulle have foreligget i 2004, men er stadig ikke  \r\n\r\n kommet.  \r\n\r\n</P>  \r\n\r\n<P class=\"Tekst\">  \r\n\r\n Der er behov for at øge presset på Europa-Kommissionen. Det er  \r\n\r\n således afgørende, at så mange EU-lande som muligt vedholdende kræver, at  \r\n\r\n Kommissionen efterlever forpligtelserne i sin egen handlingsplan samt direkte  \r\n\r\n opfordrer  \r\n\r\n Kommissionen til at fremsætte forslag til EU-lovgivning, som  \r\n\r\n forbyder importen af illegalt træ i EU.  \r\n\r\n</P>  \r\n\r\n<P class=\"Tekst\">  \r\n\r\n I lyset af Europa-Kommissionens nøl og modvilje er der desuden et  \r\n\r\n påtrængende behov for, at EU-lande går foran med hensyn til at dæmme op for  \r\n\r\n forbruget af illegalt træ i EU.  \r\n\r\n</P>  \r\n\r\n<P class=\"Tekst\">  \r\n\r\n Det giver næppe mening for et enkelt EU-land at forbyde import af  \r\n\r\n det illegale træ, når træet frit kan bevæge sig rundt inden for EU&#146;s  \r\n\r\n fælles  \r\n\r\n ydre grænse.  \r\n\r\n</P>  \r\n\r\n<P class=\"Tekst\">  \r\n\r\n Et konkret initiativ fra den tyske miljøminister, Jürgen Trittin,  \r\n\r\n fra De Grønne har dog anvist en anden og mere farbar vej. Han har foreslået  \r\n\r\n at  \r\n\r\n sætte ind over for virksomheder, som er i besiddelse af eller markedsfører  \r\n\r\n illegalt træ. Forslaget omfatter kun illegalt træ, som kommer fra urskove  \r\n\r\n<I>  \r\n\r\n (urwald; virgin forest)  \r\n\r\n</I>  \r\n\r\n , hvilket er  \r\n\r\n begrundet i, at urskovene har særlig store naturværdier og særlig høj  \r\n\r\n biologisk  \r\n\r\n mangfoldighed, og at de er under hårdt pres fra tømmerhugst og andre  \r\n\r\n skovødelæggende  \r\n\r\n aktiviteter.  \r\n\r\n</P>  \r\n\r\n<P class=\"Tekst\">  \r\n\r\n Formålet med denne folketingsbeslutning er at hæve bundniveauet for  \r\n\r\n det træ, som forhandles i Danmark, ved at fastsætte en minimumsstandard, der  \r\n\r\n siger, at træet som minimum skal være produceret i overensstemmelse med de  \r\n\r\n love  \r\n\r\n og regler, som er fastsat for skovdriften i træets oprindelsesland. Forslaget  \r\n\r\n vil ikke betyde, at alt træ, som forhandles i Danmark, fremover vil komme fra  \r\n\r\n bæredygtig skovdrift, men det vil være er et vigtigt og nødvendigt skridt i  \r\n\r\n den  \r\n\r\n retning, og det vil formentlig også bidrage til at gøre prisforskellen mellem  \r\n\r\n det certificerede og det ucertificerede træ mindre.  \r\n\r\n</P>  \r\n\r\n<P class=\"Tekstoverskrift\">  \r\n\r\n Bemærkninger til forslagets enkelte punkter  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 1.  \r\n\r\n</P>  \r\n\r\n<P class=\"Tekst\">  \r\n\r\n Træ, »der er fældet i modstrid med love og regler i træets  \r\n\r\n oprindelsesland«, defineres i denne forbindelse som  \r\n\r\n</P>  \r\n\r\n<P class=\"Tekst\">  \r\n\r\n (a) træ, som er fældet i områder, hvor det er forbudt at fælde  \r\n\r\n træer (f.eks. nationalparker), eller  \r\n\r\n</P>  \r\n\r\n<P class=\"Tekst\">  \r\n\r\n (b) træ, som er fældet i områder, hvor det er tilladt at fælde  \r\n\r\n træer, men hvor det sker uden myndighedstilladelse eller i modstrid med de  \r\n\r\n love, regler og tilladelser, som skovdriften er omfattet af.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 2.  \r\n\r\n</P>  \r\n\r\n<P class=\"Tekst\">  \r\n\r\n »Naturskov« defineres i denne forbindelse som skove, der  \r\n\r\n forynger sig selv, og som har en træartssammensætning og en økologisk  \r\n\r\n struktur,  \r\n\r\n som svarer til den, der er naturlig for skove i regionen.  \r\n\r\n</P>  \r\n\r\n<P class=\"Tekst\">  \r\n\r\n »Større virksomheder« defineres i denne forbindelse som virksomheder,  \r\n\r\n der har en årlig omsætning fra markedsføring af træprodukter på mere end  \r\n\r\n 100.000 euro.  \r\n\r\n</P>  \r\n\r\n<P class=\"Tekst\">  \r\n\r\n Det bemærkes, at forslaget omhandler træ fra alle typer af  \r\n\r\n naturskove, uanset om de ligger i tropiske eller tempererede områder.  \r\n\r\n</P>  \r\n\r\n<P class=\"Tekst\">  \r\n\r\n Det er hensigten med forslaget, at større virksomheder mod  \r\n\r\n forlangende skal kunne dokumentere, at det træ, som de forhandler,  \r\n\r\n forarbejder  \r\n\r\n eller videresælger, ikke er et produkt af ulovlig tømmerhugst i naturskove.  \r\n\r\n Både myndigheder og kunder skal således kunne kræve dokumentation for, at det  \r\n\r\n træ, som forhandles, forarbejdes eller videresælges af en given større  \r\n\r\n virksomhed, ikke er fældet i naturskov i modstrid med love og regler i træets  \r\n\r\n oprindelsesland. Det er således virksomhederne, der har bevisbyrden med  \r\n\r\n hensyn  \r\n\r\n til at dokumentere, at træet ikke er fældet i naturskov i modstrid med love  \r\n\r\n og  \r\n\r\n regler i træets oprindelsesland.  \r\n\r\n</P>  \r\n\r\n<P class=\"Tekst\">  \r\n\r\n Dokumentation af træets lovlighed sker ved brug af anerkendte  \r\n\r\n certifikater eller alternative former for dokumentation, som er godkendt til  \r\n\r\n formålet af centrale danske myndigheder.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne finder det endelig nødvendigt at fastsætte en  \r\n\r\n passende overgangsperiode, så træbranchen har tid til at forberede sig på de  \r\n\r\n nye krav. Reglerne kunne passende træde i kraft den 1. januar 2007.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Steen Gade  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om forbud mod import og salg af illegalt træ.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 17).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"Tekst\"><B>&nbsp;  \r\n\r\n</B>  \r\n\r\n</P>  \r\n\r\n<P class=\"MsoEndnoteText\" style='mso-prop-change:FTNAKL 20051013T1134'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 17",
            "stateLabel": "Bortfaldet",
            "references": [
                {
                    "shortName": "2005/1 BSF 17",
                    "title": "Forslag til folketingsbeslutning om forbud mod import og salg af illegalt træ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 98601,
                    "eliUri": "/eli/ft/20051BB00017",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b17/index.htm"
                },
                {
                    "shortName": "2005/1 BRB 17",
                    "title": "Beretning over Forslag til folketingsbeslutning om forbud mod import og salg af illegalt træ",
                    "presentationName": "Beretning over beslutningsforslag",
                    "documentTypeId": 510,
                    "documentId": 99472,
                    "eliUri": "/eli/ft/20051EB00658",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/2005"
        },
        {
            "displayName": "Accession",
            "displayValue": "20051BB00017"
        },
        {
            "displayName": "Entydig dokumentidentifikation",
            "displayValue": "AX007844"
        },
        {
            "displayName": "Dato for førstegangsindlæggelse",
            "displayValue": "27/10/2005"
        },
        {
            "displayName": "Dato for indlæggelse",
            "displayValue": "27/10/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}