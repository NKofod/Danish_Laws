{
    "id": 82132,
    "title": "At-meddelelse nr. 4.08.2 af juni 1996, erstatter september 1984. Psykisk træthed ",
    "documentTypeId": "720",
    "isSagsforlobPeriodValid": false,
    "shortName": "MED nr 3362 af 01/06/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 4.08.2 af juni 1996, erstatter  \r\n\r\n september 1984. Psykisk træthed </H1>  \r\n\r\n<P></P>  \r\n\r\n<BR>  \r\n\r\n<P>Ethvert arbejde kan være psykisk belastende og kan medføre psykisk  \r\n\r\n træthed. </P>  \r\n\r\n<P>Denne At-meddelelse oplyser om, hvad psykisk træthed er, hvilke følger den  \r\n\r\n kan have, hvad der er årsag til den, og vejleder om, hvilke foranstaltninger  \r\n\r\n der bør sættes ind. </P>  \r\n\r\n<P> <B>Psykisk belastning</B>  </P>  \r\n\r\n<P>Et menneske skal, for at kunne fungere hensigtsmæssigt i det daglige  \r\n\r\n arbejde, have en passende stimulering (aktivering) af centralnervesystemet  \r\n\r\n (hjerne og rygmarv). </P>  \r\n\r\n<P>Både en for lav og en for høj stimulering bør undgås. En for lav  \r\n\r\n stimulering kan medføre monotoni-tilstand, se At-meddelelse nr. 4.08.1. </P>  \r\n\r\n<P>En for høj stimulering kan medføre stress eller psykisk træthed. Om  \r\n\r\n stress, se At-meddelelse nr. 4.08.3. </P>  \r\n\r\n<P> <B>Psykisk træthed</B>  </P>  \r\n\r\n<P>Psykisk træthed er en tilstand, der opstår gradvis, når stimuleringen  \r\n\r\n gennem længere tid er for høj. Under tilstanden er aktiviteten i  \r\n\r\n centralnervesystemet øget. </P>  \r\n\r\n<P>Psykisk træthed som følge af længere tids arbejde er som sådan ikke noget  \r\n\r\n unormalt. En passende hvileperiode vil ophæve trætheden og genetablere ens  \r\n\r\n normale måde at arbejde på. </P>  \r\n\r\n<P>Hvis træthedstilstanden bliver for intens, er det typisk, at man </P>  \r\n\r\n<P>- er træt, udmattet og trænger til hvile </P>  \r\n\r\n<P>- er mere følsom over for påvirkninger, især lyde </P>  \r\n\r\n<P>- lettere bliver irriteret, fx når man bliver afbrudt i sit arbejde </P>  \r\n\r\n<P>- er følelsesmæssigt ustabil. </P>  \r\n\r\n<P>Psykisk træthed <B>indvirker</B> på måden, man arbejder på. Virkningerne  \r\n\r\n vil typisk være, at </P>  \r\n\r\n<P>- man er længere om at beslutte sig og reagerer langsommere </P>  \r\n\r\n<P>- man træffer beslutninger efter andre kriterier end i udhvilet tilstand.  \r\n\r\n Arbejdets kvalitet daler, og man handler mere risikobetonet </P>  \r\n\r\n<P>- man er mindre systematisk og mere springende under løsning af problemer  \r\n\r\n</P>  \r\n\r\n<P>- man orienterer sig anderledes i omgivelserne, fx bliver relevante  \r\n\r\n mislyde fra maskine hyppigere overhørt </P>  \r\n\r\n<P>- man har sværere ved at få samspillet mellem øjne og hænder til at  \r\n\r\n fungere (øgede problemer med den psykomotoriske koordinering). </P>  \r\n\r\n<P>Disse virkninger øges i takt med træthedstilstandens varighed og styrke.  \r\n\r\n</P>  \r\n\r\n<P> <B>Følger</B>  </P>  \r\n\r\n<P>Følgerne af psykisk træthed er fx </P>  \r\n\r\n<P>- større risiko for skader på personer og materiel </P>  \r\n\r\n<P>- kronisk træthed og overanstrengelse. Disse tilstande er forringelser af  \r\n\r\n helsbredstilstanden og kan som regel ikke ophæves igen i løbet af en normal  \r\n\r\n fritid. </P>  \r\n\r\n<P> <B>Årsager</B>  </P>  \r\n\r\n<P>Ethvert arbejde kan - uanset størrelsen af den fysiske indsats - medføre  \r\n\r\n psykisk træthed, når følgende forhold er til stede samtidig: </P>  \r\n\r\n<P>- arbejdet foregår over en samlet længere tid (flere timer) </P>  \r\n\r\n<P>- arbejdet kræver i væsentlig grad psykiske aktiviteter, dvs.  \r\n\r\n opmærksomhed, koncentration, hukommelse, tankevirksomhed o.l. </P>  \r\n\r\n<P>Psykisk træthed kan <B>forværres</B> af andre forhold, bl.a.: </P>  \r\n\r\n<P>- et højt arbejdstempo </P>  \r\n\r\n<P>- arbejde under tidspres </P>  \r\n\r\n<P>- alenearbejde. </P>  \r\n\r\n<P> <B>Vejledende foranstaltninger</B>  </P>  \r\n\r\n<P>Hvis der på en virksomhed opstår problemer, forårsaget af psykisk træthed,  \r\n\r\n bør problemet behandles i sikkerhedsudvalget, forinden ledelsen træffer  \r\n\r\n beslutning om, hvilke foranstaltninger der skal gennemføres for at fjerne  \r\n\r\n eller mindske den psykiske belastning. </P>  \r\n\r\n<P>Psykiske belastninger og psykisk træthed kan <B>modvirkes</B> ved en række  \r\n\r\n foranstaltninger: </P>  \r\n\r\n<P>- en sænkning af præstationskravene. Da dette medfører et fald i  \r\n\r\n produktiviteten, er det som regel en uacceptabel løsning </P>  \r\n\r\n<P>- en hensigtsmæssig fordeling af opgaver mellem den ansatte og de  \r\n\r\n hjælpemidler, den pågældende betjener sig af (instrumenteringen). For  \r\n\r\n eksempel vil en stiliseret afbildning af en proces (Flow-sheet eller  \r\n\r\n procesdiagram) kunne aflaste hukommelsen og dermed reducere psykisk træthed  \r\n\r\n</P>  \r\n\r\n<P>- en hensigtsmæssig fordeling af opgaver mellem de ansatte. Derved undgår  \r\n\r\n man en vedvarende belastning af bestemte psykiske funktioner, fx hukommelse,  \r\n\r\n koncentration eller opmærksomhed </P>  \r\n\r\n<P>- hensigtsmæssige pausesystemer. Korte og hyppige pauser er som regel at  \r\n\r\n foretrække </P>  \r\n\r\n<P>- en grundig instruktion, træning og uddannelse, som sikrer anvendelse af  \r\n\r\n hensigtsmæssige arbejdsmåder. </P>  \r\n\r\n<P>Jens Andersen </P>  \r\n\r\n<P>--------------------------------------------------------------------- </P>  \r\n\r\n<P> <B>Baggrund:</B>  </P>  \r\n\r\n<P>- Bekendtgørelse om arbejdets udførelse. </P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n</DIV>",
    "isHistorical": true,
    "editorialNotes": [
        "I At-meddelelse 0.01 findes en fortegnelse over gældende At-meddelelser."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960336232"
        },
        {
            "displayName": "Entydig dokumentidentifikation",
            "displayValue": "CM041468"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3362"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/06/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "83-440-34"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}