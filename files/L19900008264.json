{
    "id": 49644,
    "title": "Bekendtgørelse af den til Wienerkonventionen af 22. marts 1985 om beskyttelse af ozonlaget knyttede Montrealprotokol af 16. september 1987 om stoffer, der nedbryder ozonlaget (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 82 af 09/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af den til Wienerkonventionen af  \r\n\r\n 22. marts 1985 om beskyttelse af ozonlaget knyttede Montrealprotokol af 16.  \r\n\r\n september 1987 om stoffer, der nedbryder ozonlaget (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 8. november 1988 har Danmark ratificeret  \r\n\r\n den til Wienerkonventionen af 22. marts 1985 om beskyttelse af ozonlaget  \r\n\r\n knyttede protokol undertegnet i Montreal </P>  \r\n\r\n<P>den 16. september 1987. </P>  \r\n\r\n<P>Protokollen har følgende ordlyd: </P>  \r\n\r\n<P> <B>MONTREALPROTOKOLLEN OM STOFFER, DER NEDBRYDER OZONLAGET</B> Parterne i  \r\n\r\n denne protokol, </P>  \r\n\r\n<P> <I>som er</I> parter i Wienerkonventionen om Beskyttelse af Ozonlaget,  \r\n\r\n</P>  \r\n\r\n<P> <I>som er opmærksomme</I> på deres forpligtelse til, i henhold til nævnte  \r\n\r\n konvention, at træffe egnede foranstaltninger til at beskytte sundhed og  \r\n\r\n miljø mod de skadelige virkninger, som hidrører fra, eller som kan formodes  \r\n\r\n at hidrøre fra, menneskelige aktiviteter, der ændrer, eller som kan formodes  \r\n\r\n at ændre ozonlaget, </P>  \r\n\r\n<P> <I>som erkender,</I> at globale emissioner af visse stoffer i betydelig  \r\n\r\n grad kan nedbryde og på anden vis ændre ozonlaget på en måde, som kan  \r\n\r\n formodes at medføre skadelige virkninger for sundhed og miljø, </P>  \r\n\r\n<P> <I>som er bekendt med</I> de mulige klimatiske virkninger af emissionerne  \r\n\r\n af disse stoffer, </P>  \r\n\r\n<P> <I>som er klare over,</I> at foranstaltninger til beskyttelse af  \r\n\r\n ozonlaget bør baseres på relevante videnskabelige data, under behørig  \r\n\r\n hensyntagen til tekniske og økonomiske forhold, </P>  \r\n\r\n<P> <I>som er fast besluttet på</I> at beskytte ozonlaget ved at træffe  \r\n\r\n forsigtighedsforanstaltninger med henblik på en rimelig kontrol med de  \r\n\r\n samlede globale emissioner af de stoffer, som nedbryder ozonlaget, idet  \r\n\r\n endemålet er fuldstændig eliminering af disse emissioner på grundlag af den  \r\n\r\n videnskabelige udvikling og under hensyntagen til de tekniske og økonomiske  \r\n\r\n forhold, </P>  \r\n\r\n<P> <I>som erkender,</I> at der kræves særlige bestemmelser med henblik på at  \r\n\r\n imødekomme udviklingslandenes behov for disse stoffer, </P>  \r\n\r\n<P> <I>som mærker sig</I> de forsigtighedsforanstaltninger til kontrol med  \r\n\r\n emissionen af visse chlorfluorcarboner, som allerede er truffet på nationalt  \r\n\r\n og regionalt plan, og </P>  \r\n\r\n<P> <I>som erkender</I> betydningen af at fremme internationalt samarbejde om  \r\n\r\n forskning og udvikling af videnskab og teknologi med henblik på kontrol med  \r\n\r\n og reduktion af emissionen af stoffer, der nedbryder ozonlaget, under skyldig  \r\n\r\n hensyntagen til udviklingslandenes behov, </P>  \r\n\r\n<P>ER BLEVET ENIGE OM FØLGENDE: </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n<P>I denne protokol forstås ved: </P>  \r\n\r\n<P CLASS=PUNKT> <B>1.</B> Konvention', Wienerkonventionen om Beskyttelse af  \r\n\r\n Ozonlaget, vedtaget den 22. marts 1985. </P>  \r\n\r\n<P CLASS=PUNKT> <B>2.</B> Parter', parter i denne protokol, medmindre andet  \r\n\r\n er angivet. </P>  \r\n\r\n<P CLASS=PUNKT> <B>3.</B> Sekretariat', sekretariatet for konventionen. </P>  \r\n\r\n<P CLASS=PUNKT> <B>4.</B> Kontrolleret stof', et stof opført i bilag A til  \r\n\r\n denne protokol, uanset om det forefindes isoleret eller i en blanding. Det  \r\n\r\n omfatter imidlertid ikke sådanne stoffer eller blandinger, som findes i et  \r\n\r\n andet fremstillet produkt, bortset fra beholdere anvendt til transport eller  \r\n\r\n oplagring af det i bilaget opførte stof. </P>  \r\n\r\n<P CLASS=PUNKT> <B>5.</B> Produktion', den producerede mængde af  \r\n\r\n kontrollerede stoffer, minus den mængde, der destrueres ved hjælp af  \r\n\r\n teknologier, der skal godkendes af parterne. </P>  \r\n\r\n<P CLASS=PUNKT> <B>6.</B> Forbrug', produktion plus import minus eksport af  \r\n\r\n kontrollerede stoffer. </P>  \r\n\r\n<P CLASS=PUNKT> <B>7.</B> Beregnet niveau' for produktion, import, eksport og  \r\n\r\n forbrug: niveau, der fastsættes i overensstemmelse med artikel 3. </P>  \r\n\r\n<P CLASS=PUNKT> <B>8.</B> Industriel rationalisering', en parts overførsel af  \r\n\r\n hele eller en del af det beregnede produktionsniveau til en anden part med  \r\n\r\n henblik på økonomisk effektivitet eller afbødning af forventet  \r\n\r\n forsyningsknaphed som følge af nedlukning af produktionsanlæg. </P>  \r\n\r\n<P>Artikel 2 </P>  \r\n\r\n<P> <I>Kontrolforanstaltninger</I>  </P>  \r\n\r\n<P CLASS=PUNKT> <B>1.</B> Hver part skal sikre, at dens beregnede niveau for  \r\n\r\n forbrug af de i gruppe I i bilag A anførte kontrollerede stoffer ikke  \r\n\r\n overskrider dens beregnede niveau for forbrug i 1986 i den tolvmåneders  \r\n\r\n periode, der begynder på den første dag i den syvende måned efter datoen for  \r\n\r\n denne protokols ikraftræden, og i hver tolvmåneders periode derefter. Ved  \r\n\r\n udgangen af denne periode skal hver part, der producerer et eller flere af  \r\n\r\n disse stoffer, sikre, at dens beregnede niveau for produktion af stofferne  \r\n\r\n ikke overskrider dens beregnede niveau for produktion i 1986, medmindre dette  \r\n\r\n niveau kun er steget med 10 pct. i forhold til 1986-niveauet. En sådan  \r\n\r\n stigning kan kun tillades til imødekommelse af de i artikel 5 omhandlede  \r\n\r\n parters grundlæggende hjemmemarkedsbehov og til industriel rationalisering  \r\n\r\n mellem parterne indbyrdes. </P>  \r\n\r\n<P CLASS=PUNKT> <B>2.</B> Hver part skal sikre, at dens beregnede niveau for  \r\n\r\n forbrug af de i gruppe II i bilag A anførte kontrollerede stoffer ikke  \r\n\r\n overskrider dens beregnede niveau for forbruget i 1986 i den tolvmåneders  \r\n\r\n periode, der begynder på den første dag i den 37. måned efter datoen for  \r\n\r\n denne protokols ikrafttræden, og i hver tolvmåneders periode derefter. Hver  \r\n\r\n part, der producerer et eller flere af disse stoffer, skal sikre, at dens  \r\n\r\n beregnede niveau for produktion af stofferne ikke overskrider dens beregnede  \r\n\r\n niveau for produktion i 1986, medmindre dette niveau kun er steget med 10  \r\n\r\n pct. i forhold til 1986-niveauet. En sådan stigning kan kun tillades til  \r\n\r\n imødekommelse af de i artikel 5 omhandlede parters grundlæggende  \r\n\r\n hjemmemarkedsbehov og til industriel rationalisering mellem parterne  \r\n\r\n indbyrdes. Mekanismerne for gennemførelse af disse foranstaltninger vedtages  \r\n\r\n af parterne på deres første møde efter den første videnskabelige revision.  \r\n\r\n</P>  \r\n\r\n<P CLASS=PUNKT> <B>3.</B> Hver part skal sikre, at dens beregnede niveau for  \r\n\r\n forbrug af de i gruppe I i bilag A anførte kontrollerede stoffer ikke på  \r\n\r\n årsbasis overskrider 80 pct. af dens beregnede niveau for forbrug i 1986 i  \r\n\r\n perioden fra den 1. juli 1993 til den 30. juni 1994 og i hver tolvmåneders  \r\n\r\n periode derefter. Hver part, der producerer et eller flere af disse stoffer,  \r\n\r\n skal i de samme perioder sikre, at dens beregnede niveau for produktion af  \r\n\r\n stofferne ikke på årsbasis overskrider 80 pct. af dens beregnede niveau for  \r\n\r\n produktion i 1986. Til imødekommelse af de i artikel 5 omhandlede parters  \r\n\r\n grundlæggende hjemmemarkedsbehov og til industriel rationalisering mellem  \r\n\r\n parterne indbyrdes kan dens beregnede niveau for produktion imidlertid  \r\n\r\n overskride denne grænse med op til 10 pct. af dens beregnede niveau for  \r\n\r\n produktion i 1986. </P>  \r\n\r\n<P CLASS=PUNKT> <B>4.</B> Hver part skal sikre, at dens beregnede niveau for  \r\n\r\n forbrug af de i gruppe I i bilag A omhandlede kontrollerede stoffer ikke på  \r\n\r\n årsbasis overskrider 50 pct. af dens beregnede niveau for forbrug i 1986 i  \r\n\r\n perioden fra den 1. juli 1998 til den 30. juni 1999 og i hver tolvmåneders  \r\n\r\n periode derefter. Hver part, der producerer et eller flere af disse stoffer,  \r\n\r\n skal i de samme perioder sikre, at dens beregnede niveau for produktion af  \r\n\r\n stofferne ikke på årsbasis overskrider 50 pct. af dens beregnede niveau for  \r\n\r\n produktion i 1986. Til imødekommelse af de i artikel 5 omhandlede parters  \r\n\r\n grundlæggende hjemmemarkedsbehov og til industriel rationalisering mellem  \r\n\r\n parterne indbyrdes kan dens beregnede niveau for produktion imidlertid  \r\n\r\n overskride denne grænse med op til 15 pct. af dens beregnede niveau for  \r\n\r\n produktion i 1986. </P>  \r\n\r\n<P>Dette stykke finder anvendelse, medmindre parterne på et møde beslutter  \r\n\r\n andet med to tredjedeles flertal af de tilstedeværende og stemmeafgivende  \r\n\r\n parter, der repræsenterer mindst to tredjedele af parternes samlede beregnede  \r\n\r\n niveau for forbrug af disse stoffer. En sådan beslutning skal træffes og  \r\n\r\n gennemføres i lyset af de i artikel 6 omhandlede vurderinger. </P>  \r\n\r\n<P CLASS=PUNKT> <B>5.</B> Enhver part, hvis beregnede 1986-niveau for  \r\n\r\n produktion af de kontrollerede stoffer i gruppe I i bilag A var under 25  \r\n\r\n kilotons, kan, med henblik på industriel rationalisering, overføre  \r\n\r\n produktion, der overskrider de i stk. 1, 3 og 4 fastsatte grænser, til eller  \r\n\r\n fra enhver anden part, forudsat at de samlede kombinerede beregnede niveauer  \r\n\r\n for de berørte parters produktion ikke overskrider de i denne artikel  \r\n\r\n fastsatte grænser. Enhver sådan overførsel af produktion skal senest på  \r\n\r\n tidspunktet for overførslen meddeles sekretariatet. </P>  \r\n\r\n<P CLASS=PUNKT> <B>6.</B> Enhver part, bortset fra de i artikel 5 omhandlede,  \r\n\r\n som har faciliteter til produktion af kontrollerede stoffer under opførelse,  \r\n\r\n eller som inden den 16. september 1987 havde indgået kontrakt om opførelse  \r\n\r\n heraf, idet de nævnte faciliteter var omfattet af den nationale lovgivning  \r\n\r\n inden den 1. januar 1987, kan til sit beregnede produktionsniveau for 1986  \r\n\r\n føje produktionen fra disse faciliteter, forudsat at disse faciliteter er  \r\n\r\n færdigbygget inden den 31. december 1990, og forudsat at denne produktion  \r\n\r\n ikke øger den pågældende parts årlige beregnede niveau for forbrug af de  \r\n\r\n kontrollerede stoffer med over 0,5 kg pr. indbygger. </P>  \r\n\r\n<P CLASS=PUNKT> <B>7.</B> Enhver produktionsoverførsel i medfør af stk. 5  \r\n\r\n eller enhver produktionstilføjelse i medfør af stk. 6 skal senest på  \r\n\r\n tidspunktet for overførslen eller tilføjelsen meddeles sekretariatet. </P>  \r\n\r\n<P CLASS=PUNKT> <B>8.</B> (a) Parter, der er medlemsstater i en regional  \r\n\r\n organisation for økonomisk integration som defineret i konventionens artikel  \r\n\r\n 1, stk. 6, kan aftale, at de i fællesskab vil opfylde deres betingelser med  \r\n\r\n hensyn til forbrug i medfør af denne artikel, forudsat at deres samlede  \r\n\r\n kombinerede beregnede forbrugsniveau ikke overskrider de i denne artikel  \r\n\r\n fastsatte niveauer. </P>  \r\n\r\n<UL CLASS=PLAIN-LIST>  \r\n\r\n<LI>(b) Parterne i en sådan aftale skal underrette sekretariatet om  \r\n\r\n aftalebetingelserne inden datoen for den reduktion i forbruget, som aftalen  \r\n\r\n vedrører. </LI>  \r\n\r\n<LI>(c) En sådan aftale træder kun i kraft, såfremt alle medlemsstaterne af  \r\n\r\n den regionale organisation for økonomisk integration og den pågældende  \r\n\r\n organisation selv er parter i protokollen og har underrettet sekretariatet om  \r\n\r\n den måde, hvorpå de gennemfører protokollen. </LI>  \r\n\r\n</UL>  \r\n\r\n<P CLASS=PUNKT> <B>9.</B> (a) På grundlag af de vurderinger, der er foretaget  \r\n\r\n i medfør af artikel 6, kan parterne beslutte, </P>  \r\n\r\n<UL CLASS=PLAIN-LIST>  \r\n\r\n<LI>(i) hvorvidt der bør foretages tilpasninger af de i bilag A anførte  \r\n\r\n ozonnedbrydningspotentieller og i så fald, hvori tilpasningerne bør bestå;  \r\n\r\n</LI>  \r\n\r\n<LI>(ii) hvorvidt der bør foretages yderligere tilpasninger af og reduktioner  \r\n\r\n i produktionen eller forbruget af de kontrollerede stoffer i forhold til  \r\n\r\n 1986-niveauerne, og i så fald omfanget af og tidspunktet for sådanne  \r\n\r\n tilpasninger. </LI>  \r\n\r\n<LI>(b) Sekretariatet skal underrette parterne om forslag til sådanne  \r\n\r\n tilpasninger senest seks måneder inden det møde mellem parterne, hvor de  \r\n\r\n fremsættes med henblik på vedtagelse. </LI>  \r\n\r\n<LI>(c) I forbindelse med sådanne beslutninger skal parterne sætte alt ind på  \r\n\r\n at nå til konsensus. Hvis alle bestræbelser herpå har vist sig forgæves og  \r\n\r\n der ikke nås til enighed, skal sådanne beslutninger som en sidste udvej  \r\n\r\n vedtages med to tredjedeles flertal af de tilstedeværende og stemmeafgivende  \r\n\r\n parter, der repræsenterer mindst 50 pct. af parternes samlede forbrug af de  \r\n\r\n kontrollerede stoffer. </LI>  \r\n\r\n<LI>(d) Beslutningerne, som er bindende for alle parter, skal straks af  \r\n\r\n depositaren meddeles parterne. Medmindre andet er bestemt i beslutningerne,  \r\n\r\n træder de i kraft seks måneder efter datoen for depositarens rundsendelse af  \r\n\r\n meddelelsen. </LI>  \r\n\r\n</UL>  \r\n\r\n<P CLASS=PUNKT> <B>10.</B> (a) På grundlag af de vurderinger, der er  \r\n\r\n foretaget i medfør af artikel 6 i denne protokol, og i overensstemmelse med  \r\n\r\n proceduren i konventionens artikel 9 kan parterne beslutte, </P>  \r\n\r\n<UL CLASS=PLAIN-LIST>  \r\n\r\n<LI>(i) hvorvidt nogle stoffer - og i så fald hvilke - bør føjes til eller  \r\n\r\n slettes fra et hvilket som helst bilag til denne protokol; </LI>  \r\n\r\n<LI>(ii) omfanget af samt tidspunktet og mekanismen for foranstaltninger til  \r\n\r\n kontrol med disse stoffer. </LI>  \r\n\r\n<LI>(b) Enhver sådan beslutning træder i kraft, såfremt den er godkendt af to  \r\n\r\n tredjedele af de tilstedeværende og stemmeafgivende parter. </LI>  \r\n\r\n</UL>  \r\n\r\n<P CLASS=PUNKT> <B>11.</B> Uanset bestemmelserne i denne artikel kan parterne  \r\n\r\n træffe strengere foranstaltninger end krævet i denne artikel. </P>  \r\n\r\n<P>Artikel 3 </P>  \r\n\r\n<P> <I>Beregning af kontrolniveauet</I>  </P>  \r\n\r\n<P>For så vidt angår artikel 2 og 5, skal hver part, for hver gruppe stoffer  \r\n\r\n i bilag A, bestemme sine beregnede niveauer for: </P>  \r\n\r\n<UL CLASS=PLAIN-LIST>  \r\n\r\n<LI>(a) <I>produktion</I>  </LI>  \r\n\r\n<LI>(i) ved at multiplicere sin årlige produktion af hvert kontrolleret stof  \r\n\r\n med det i bilag A anførte ozonnedbrydende potentiel for det givne stof; </LI>  \r\n\r\n<LI>(ii) ved, for hver sådan gruppe, at sammenlægge de således fremkomne tal;  \r\n\r\n</LI>  \r\n\r\n<LI>(b) henholdsvis <I>import</I> og <I>eksport</I> ved, med de <I>nødvendige  \r\n\r\n forandringer,</I> at følge proceduren i pkt. a); </LI>  \r\n\r\n<LI>(c) <I>forbrug</I> ved at sammenlægge sine beregnede niveauer for  \r\n\r\n produktion og import og ved at fradrage sit beregnede niveau for eksport som  \r\n\r\n fastlagt i overensstemmelse med pkt. a) og b). Fra den 1. januar 1993 vil  \r\n\r\n eksport af kontrollerede stoffer til ikke-parter imidlertid ikke blive  \r\n\r\n fradraget ved beregningen af den eksporterende parts forbrugsniveau. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P> <I>Kontrol med handelen med tredjeparter</I>  </P>  \r\n\r\n<P CLASS=PUNKT> <B>1.</B> Inden et år efter denne protokols ikrafttræden skal  \r\n\r\n hver part forbyde import af kontrollerede stoffer fra enhver stat, der ikke  \r\n\r\n er part i denne protokol. </P>  \r\n\r\n<P CLASS=PUNKT> <B>2.</B> Fra den 1. januar 1993 kan de i artikel 5, stk. 1,  \r\n\r\n omhandlede parter ikke eksportere kontrollerede stoffer til nogen stat, der  \r\n\r\n ikke er part i denne protokol. </P>  \r\n\r\n<P CLASS=PUNKT> <B>3.</B> Inden tre år efter datoen for denne protokols  \r\n\r\n ikrafttræden skal parterne, efter procedurerne i konventionens artikel 10, i  \r\n\r\n et bilag udarbejde en liste over produkter, der indeholder kontrollerede  \r\n\r\n stoffer. Parter, som ikke har gjort indsigelse mod bilaget i overensstemmelse  \r\n\r\n med disse procedurer, skal, inden et år efter bilagets ikrafttræden, forbyde  \r\n\r\n import af disse produkter fra enhver stat, der ikke er part i denne protokol.  \r\n\r\n</P>  \r\n\r\n<P CLASS=PUNKT> <B>4.</B> Inden fem år efter denne protokols ikrafttræden  \r\n\r\n skal parterne afgøre, om det er praktisk muligt at forbyde eller begrænse  \r\n\r\n importen af produkter, der er fremstillet med, men som ikke indeholder  \r\n\r\n kontrollerede stoffer, fra stater, der ikke er parter i denne protokol. Hvis  \r\n\r\n det anses for muligt, skal parterne, efter procedurerne i konventionens  \r\n\r\n artikel 10, i et bilag udarbejde en liste over sådanne produkter. Parter, som  \r\n\r\n ikke har gjort indsigelse mod bilaget i overensstemmelse med disse  \r\n\r\n procedurer, skal, inden et år efter bilagets ikrafttræden, forbyde eller  \r\n\r\n begrænse importen af disse produkter fra enhver stat, der ikke er part i  \r\n\r\n denne protokol. </P>  \r\n\r\n<P CLASS=PUNKT> <B>5.</B> Hver part skal søge at hindre eksport af teknologi  \r\n\r\n for fremstilling og anvendelse af kontrollerede stoffer til stater, der ikke  \r\n\r\n er parter i denne protokol. </P>  \r\n\r\n<P CLASS=PUNKT> <B>6.</B> Hver part skal afstå fra at indføre nye  \r\n\r\n støtteordninger, lån, garantiordninger eller forsikringsprogrammer for  \r\n\r\n eksport af produkter, udstyr, anlæg eller teknologi, som kan fremme  \r\n\r\n produktionen af kontrollerede stoffer, til stater, der ikke er parter i denne  \r\n\r\n protokol. </P>  \r\n\r\n<P CLASS=PUNKT> <B>7.</B> Stk. 5 og 6 finder ikke anvendelse på produkter,  \r\n\r\n udstyr, anlæg eller teknologi, der tager sigte på forbedret indeslutning,  \r\n\r\n genvinding, recirkulering eller destruering af kontrollerede stoffer, eller  \r\n\r\n som fremmer udviklingen af alternative stoffer, eller som på anden vis  \r\n\r\n bidrager til at nedbringe emissionerne af kontrollerede stoffer. </P>  \r\n\r\n<P CLASS=PUNKT> <B>8.</B> Uanset bestemmelserne i denne artikel kan import  \r\n\r\n som omhandlet i stk. 1, 3 og 4 tillades fra enhver stat, der ikke er part i  \r\n\r\n denne protokol, hvis det på et møde mellem parterne er blevet fastslået, at  \r\n\r\n den pågældende stat fuldt ud overholder artikel 2 og nærværende artikel og i  \r\n\r\n dette øjemed har indgivet de i artikel 7 omhandlede oplysninger. </P>  \r\n\r\n<P>Artikel 5 </P>  \r\n\r\n<P> <I>Udviklingslandenes særlige situation</I>  </P>  \r\n\r\n<P CLASS=PUNKT> <B>1.</B> Enhver part, der er et udviklingsland, og hvis  \r\n\r\n årlige beregnede niveau for forbrug af de kontrollerede stoffer er under 0,3  \r\n\r\n kilogram pr. indbygger på datoen for protokollens ikrafttræden for den  \r\n\r\n pågældende part eller når som helst derefter inden 10 år efter datoen for  \r\n\r\n protokollens ikrafttræden, kan, med henblik på at imødekomme sine  \r\n\r\n grundlæggende hjemmemarkedsbehov, udsætte opfyldelsen af de i artikel 2, stk.  \r\n\r\n 1 til 4, fastsatte kontrolforanstaltninger med ti år efter den i disse  \r\n\r\n stykker fastsatte dato. En sådan part må imidlertid ikke overskride et årligt  \r\n\r\n beregnet niveau for forbrug på 0,3 kilogram pr. indbygger. Enhver sådan part  \r\n\r\n kan enten anvende gennemsnittet for sit årlige beregnede niveau for forbrug  \r\n\r\n for perioden 1995-1997 eller et beregnet niveau for forbrug på 0,3 kilogram  \r\n\r\n pr. indbygger, idet det laveste niveau skal vælges som grundlag for  \r\n\r\n kontrolforanstaltningernes overholdelse. </P>  \r\n\r\n<P CLASS=PUNKT> <B>2.</B> Parterne påtager sig at fremme adgangen til  \r\n\r\n miljøsikre alternative stoffer og teknologier for parter, der er  \r\n\r\n udviklingslande, og at bistå dem med hurtigt at anvende sådanne alternativer.  \r\n\r\n</P>  \r\n\r\n<P CLASS=PUNKT> <B>3.</B> Parterne påtager sig, bilateralt eller  \r\n\r\n multilateralt, at fremme støtteordninger, lån, garantiordninger eller  \r\n\r\n forsikringsprogrammer til parter, der er udviklingslande, med henblik på  \r\n\r\n anvendelse af alternativ teknologi og erstatningsprodukter. </P>  \r\n\r\n<P>Artikel 6 </P>  \r\n\r\n<P> <I>Vurdering og revision af kontrolforanstaltningerne</I>  </P>  \r\n\r\n<P>For første gang i 1990 og derefter mindst hver 4. år skal parterne vurdere  \r\n\r\n de i artikel 2 omhandlede kontrolforanstaltninger på grundlag af de  \r\n\r\n foreliggende videnskabelige, miljømæssige, tekniske og økonomiske  \r\n\r\n oplysninger. Senest et år inden hver vurdering skal parterne sammenkalde  \r\n\r\n ekspertpaneler med viden på de nævnte områder og bestemme disse panelers  \r\n\r\n sammensætning og kommissorium. Senest et år efter mødeindkaldelsen skal  \r\n\r\n panelerne, gennem sekretariatet, underrette parterne om deres konklusioner.  \r\n\r\n</P>  \r\n\r\n<P>Artikel 7 </P>  \r\n\r\n<P> <I>Indberetning af data</I>  </P>  \r\n\r\n<P CLASS=PUNKT> <B>1.</B> Hver part skal, senest 3 måneder efter at have  \r\n\r\n tiltrådt protokollen, meddele sekretariatet statistiske oplysninger om sin  \r\n\r\n produktion, import og eksport af hvert af de kontrollerede stoffer for året  \r\n\r\n 1986 eller de bedst mulige skøn herover, såfremt der ikke foreligger sådanne  \r\n\r\n data. </P>  \r\n\r\n<P CLASS=PUNKT> <B>2.</B> Hver part skal meddele sekretariatet statistiske  \r\n\r\n oplysninger om sin årlige produktion (med særskilte oplysninger om de  \r\n\r\n mængder, der destrueres med teknologier, som skal godkendes af parterne),  \r\n\r\n import og eksport til henholdsvis parter og ikke-parter af sådanne stoffer  \r\n\r\n for det år,hvor den tiltræder protokollen, og for hvert år derefter. Den  \r\n\r\n fremsender disse data senest 9 måneder efter udløbet af det år, oplysningerne  \r\n\r\n vedrører. </P>  \r\n\r\n<P>Artikel 8 </P>  \r\n\r\n<P> <I>Overtrædelse</I>  </P>  \r\n\r\n<P>Parterne skal på deres første møde gennemgå og godkende procedurer og  \r\n\r\n institutionelle mekanismer til afgørelse af, om der foreligger overtrædelse  \r\n\r\n af denne protokols bestemmelser, samt for behandling af parter, der findes at  \r\n\r\n have overtrådt bestemmelserne. </P>  \r\n\r\n<P>Artikel 9 </P>  \r\n\r\n<P> <I>Forskning, udvikling, folkeoplysning og informationsudveksling</I>  \r\n\r\n</P>  \r\n\r\n<P CLASS=PUNKT> <B>1.</B> Parterne skal, i overensstemmelse med deres  \r\n\r\n nationale lovgivning og praksis og under hensyntagen til udviklingslandenes  \r\n\r\n særlige behov, direkte eller gennem kompetente internationale organer  \r\n\r\n samarbejde om at fremme forskning, udvikling og udveksling af oplysninger om:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(a) de bedst mulige teknologier til at forbedre indeslutning, genvinding,  \r\n\r\n recirkulering eller destruering af kontrollerede stoffer eller til på anden  \r\n\r\n vis at reducere emissionen heraf; </LI>  \r\n\r\n<LI>(b) mulige alternativer til kontrollerede stoffer og produkter, der  \r\n\r\n indeholder sådanne stoffer, samt produkter, der er fremstillet med disse  \r\n\r\n stoffer; </LI>  \r\n\r\n<LI>(c) omkostninger og fordele ved relevante kontrolstrategier. </LI>  \r\n\r\n</UL>  \r\n\r\n<P CLASS=PUNKT> <B>2.</B> Parterne skal, hver for sig, i fællesskab eller  \r\n\r\n gennem kompetente internationale organer, samarbejde om at fremme  \r\n\r\n offentlighedens forståelse for de miljømæssige konsekvenser af emissionen af  \r\n\r\n kontrollerede stoffer og andre stoffer, der nedbryder ozonlaget. </P>  \r\n\r\n<P CLASS=PUNKT> <B>3.</B> Senest 2 år efter ikrafttrædelsen af denne protokol  \r\n\r\n og hvert andet år derefter skal hver part forelægge sekretariatet et resume  \r\n\r\n af de aktiviteter, den har gennemført i medfør af denne artikel. </P>  \r\n\r\n<P>Artikel 10 </P>  \r\n\r\n<P> <I>Teknisk bistand</I>  </P>  \r\n\r\n<P CLASS=PUNKT> <B>1.</B> I tilslutning til bestemmelserne i konventionens  \r\n\r\n artikel 4 og under hensyntagen til udviklingslandenes særlige behov skal  \r\n\r\n parterne samarbejde om at fremme teknisk bistand med henblik på at lette  \r\n\r\n deltagelsen i og gennemførelsen af denne protokol. </P>  \r\n\r\n<P CLASS=PUNKT> <B>2.</B> Enhver part i eller signatar af denne protokol kan  \r\n\r\n forelægge sekretariatet en anmodning om teknisk bistand til gennemførelse af  \r\n\r\n eller deltagelse i protokollen. </P>  \r\n\r\n<P CLASS=PUNKT> <B>3.</B> Parterne skal på deres første møde indlede  \r\n\r\n drøftelser om midlerne til at opfylde forpligtelserne i artikel 9 og stk. 1  \r\n\r\n og 2 i nærværende artikel, herunder udarbejdelse af arbejdsplaner. I disse  \r\n\r\n arbejdsplaner skal der lægges særlig vægt på udviklingslandenes behov og  \r\n\r\n vilkår. Stater og regionale organisationer for økonomisk integration, der  \r\n\r\n ikke er parter i protokollen, bør opfordres til at deltage i de i disse  \r\n\r\n arbejdsplaner omhandlede aktiviteter. </P>  \r\n\r\n<P>Artikel 11 </P>  \r\n\r\n<P> <I>Parternes møder</I>  </P>  \r\n\r\n<P CLASS=PUNKT> <B>1.</B> Parterne holder møder med regelmæssige mellemrum.  \r\n\r\n Sekretariatet indkalder til parternes første møde senest et år efter datoen  \r\n\r\n for denne protokols ikrafttræden, og såfremt der inden for dette tidsrum er  \r\n\r\n planlagt et møde for konferencen af parterne i konventionen, i tilknytning  \r\n\r\n til dette møde. </P>  \r\n\r\n<P CLASS=PUNKT> <B>2.</B> Der afholdes dernæst ordinære møder mellem parterne  \r\n\r\n i tilknytning til møder for konferencen af parterne i konventionen, medmindre  \r\n\r\n parterne i denne protokol bestemmer andet. Ekstraordinære møder mellem  \r\n\r\n parterne kan afholdes på et hvilket som helst andet tidspunkt, som aftales på  \r\n\r\n et møde mellem parterne, eller på skriftlig anmodning af en af parterne,  \r\n\r\n forudsat at anmodningen, senest 6 måneder efter at parterne er blevet  \r\n\r\n underrettet herom af sekretariatet, understøttes af mindst en tredjedel af  \r\n\r\n parterne. </P>  \r\n\r\n<P CLASS=PUNKT> <B>3.</B> Parterne skal på deres første møde: </P>  \r\n\r\n<UL CLASS=PLAIN-LIST>  \r\n\r\n<LI>(a) enstemmigt vedtage mødeprocedurerne; </LI>  \r\n\r\n<LI>(b) enstemmigt vedtage de i artikel 13, stk. 2, omhandlede finansielle  \r\n\r\n bestemmelser; </LI>  \r\n\r\n<LI>(c) nedsætte de i artikel 6 omhandlede paneler og fastsætte disses  \r\n\r\n kommissorium; </LI>  \r\n\r\n<LI>(d) drøfte og vedtage de i artikel 8 omhandlede procedurer og  \r\n\r\n institutionelle mekanismer; </LI>  \r\n\r\n<LI>(e) påbegynde udarbejdelsen af arbejdsplaner i medfør af artikel 10, stk.  \r\n\r\n 3. </LI>  \r\n\r\n</UL>  \r\n\r\n<P CLASS=PUNKT> <B>4.</B> Formålet med parternes møder er at: </P>  \r\n\r\n<UL CLASS=PLAIN-LIST>  \r\n\r\n<LI>(a) gøre status over gennemførelsen af denne protokol; </LI>  \r\n\r\n<LI>(b) træffe beslutning om eventuelle tilpasninger eller begrænsninger som  \r\n\r\n omhandlet i artikel 2, stk. 9; </LI>  \r\n\r\n<LI>(c) træffe beslutning om eventuel tilføjelse til, optagelse i eller  \r\n\r\n fjernelse af stoffer fra et hvilket som helst bilag samt om  \r\n\r\n kontrolforanstaltninger i tilknytning hertil i overensstemmelse med artikel  \r\n\r\n 2, stk. 10; </LI>  \r\n\r\n<LI>(d) i givet fald fastlægge retningslinjer eller procedurer for  \r\n\r\n indberetning af oplysninger, som omhandlet i artikel 7 og artikel 9, stk. 3;  \r\n\r\n</LI>  \r\n\r\n<LI>(e) gennemgå anmodninger om teknisk bistand, som er forelagt i medfør af  \r\n\r\n artikel 10, stk. 2; </LI>  \r\n\r\n<LI>(f) gennemgå rapporter, udarbejdet af sekretariatet i medfør af artikel  \r\n\r\n 12, pkt.c); </LI>  \r\n\r\n<LI>(g) vurdere de i artikel 2 fastsatte kontrolforanstaltninger i  \r\n\r\n overensstemmelse med artikel 6; </LI>  \r\n\r\n<LI>(h) drøfte og eventuelt vedtage forslag til ændring af denne protokol  \r\n\r\n eller de hertil knyttede bilag eller til nye bilag; </LI>  \r\n\r\n<LI>(i) drøfte og vedtage budgettet for gennemførelsen af denne protokol;  \r\n\r\n</LI>  \r\n\r\n<LI>(j) drøfte og påtage sig yderligere aktiviteter, som måtte vise sig  \r\n\r\n nødvendige for virkeliggørelsen af målsætningerne med denne protokol. </LI>  \r\n\r\n</UL>  \r\n\r\n<P CLASS=PUNKT> <B>5.</B> De Forenede Nationer, dets særorganisationer og Den  \r\n\r\n Internationale Atomenergiorganisation såvel som enhver stat, der ikke er part  \r\n\r\n i denne protokol, kan som observatører være repræsenteret på parternes møder.  \r\n\r\n Ethvert organ eller agentur, det være sig nationalt eller internationalt,  \r\n\r\n statsligt eller ikke-statsligt, som har kompetence på områder, der vedrører  \r\n\r\n beskyttelsen af ozonlaget, og som har underrettet sekretariatet om, at det  \r\n\r\n som observatør ønsker at overvære et møde mellem parterne, kan få tilladelse  \r\n\r\n hertil, medmindre mindst en tredjedel af de tilstedeværende parter gør  \r\n\r\n indsigelse herimod. Observatørers adgang til og deltagelse i møder finder  \r\n\r\n sted efter den af parterne vedtagne forretningsorden. </P>  \r\n\r\n<P>Artikel 12 </P>  \r\n\r\n<P> <I>Sekretariat</I>  </P>  \r\n\r\n<P>For så vidt angår denne protokol skal sekretariatet: </P>  \r\n\r\n<UL CLASS=PLAIN-LIST>  \r\n\r\n<LI>(a) tilrettelægge og forberede parternes møder, som omhandlet i artikel  \r\n\r\n 11; </LI>  \r\n\r\n<LI>(b) modtage og, hvis en part anmoder derom, fremlægge oplysninger, der er  \r\n\r\n indsendt i medfør af artikel 7; </LI>  \r\n\r\n<LI>(c) forberede og regelmæssigt tilsende parterne rapporter baseret på  \r\n\r\n oplysninger, der er modtaget i medfør af artikel 7 og 9; </LI>  \r\n\r\n<LI>(d) underrette parterne om enhver anmodning om teknisk bistand, som er  \r\n\r\n modtaget i medfør af artikel 10, med henblik på at fremme tilvejebringelsen  \r\n\r\n af en sådan bistand; </LI>  \r\n\r\n<LI>(e) opfordre ikke-parter til at deltage som observatører i parternes  \r\n\r\n møder og handle i overensstemmelse med bestemmelserne i denne protokol; </LI>  \r\n\r\n<LI>(f) i givet fald meddele sådanne observatører de i pkt. c) og d)  \r\n\r\n omhandlede oplysninger og anmodninger; </LI>  \r\n\r\n<LI>(g) udføre andre opgaver, som parterne måtte tildele det med henblik på  \r\n\r\n virkeliggørelse af målsætningerne med denne protokol. </LI>  \r\n\r\n</UL>  \r\n\r\n<P>Artikel 13 </P>  \r\n\r\n<P> <I>Finansielle bestemmelser</I>  </P>  \r\n\r\n<P CLASS=PUNKT> <B>1.</B> Midlerne til gennemførelse af denne protokol,  \r\n\r\n herunder midlerne til drift af sekretariatet for denne protokol, dækkes  \r\n\r\n udelukkende med bidrag fra parterne. </P>  \r\n\r\n<P CLASS=PUNKT> <B>2.</B> Parterne skal på deres første møde enstemmigt  \r\n\r\n vedtage finansielle regler for gennemførelsen af denne protokol. </P>  \r\n\r\n<P>Artikel 14 </P>  \r\n\r\n<P> <I>Forholdet mellem denne protokol og konventionen</I>  </P>  \r\n\r\n<P>Medmindre andet er fastsat i denne protokol, skal konventionens  \r\n\r\n bestemmelser vedrørende de hertil knyttede protokoller finde anvendelse på  \r\n\r\n denne protokol. </P>  \r\n\r\n<P>Artikel 15 </P>  \r\n\r\n<P> <I>Undertegnelse</I>  </P>  \r\n\r\n<P>Denne protokol vil være åben for undertegnelse af stater og regionale  \r\n\r\n organisationer for økonomisk integration i Montreal den 16. september 1987, i  \r\n\r\n Ottawa fra den 17. september 1987 til den 16. januar 1988 og i De Forenede  \r\n\r\n Nationers hovedkvarter i New York fra den 17. januar 1988 til den 15.  \r\n\r\n september 1988. </P>  \r\n\r\n<P>Artikel 16 </P>  \r\n\r\n<P> <I>Ikrafttrædelse</I>  </P>  \r\n\r\n<P CLASS=PUNKT> <B>1.</B> Denne protokol træder i kraft den 1. januar 1989,  \r\n\r\n forudsat at mindst 11 instrumenter for ratifikation, accept, godkendelse  \r\n\r\n eller tiltrædelse af protokollen er deponeret af stater eller regionale  \r\n\r\n organisationer for økonomisk integration, der repræsenterer mindst to  \r\n\r\n tredjedele af det anslåede samlede forbrug i 1986 af de kontrollerede  \r\n\r\n stoffer, og forudsat at bestemmelserne i konventionens artikel 17, stk. 1, er  \r\n\r\n blevet opfyldt. Såfremt disse betingelser ikke er opfyldt på denne dato,  \r\n\r\n træder protokollen i kraft den 90. dag efter den dato, på hvilken  \r\n\r\n betingelserne er blevet opfyldt. </P>  \r\n\r\n<P CLASS=PUNKT> <B>2.</B> For så vidt angår stk. 1, skal ethvert sådant  \r\n\r\n instrument, der er deponeret af en regional organisation for økonomisk  \r\n\r\n integration, ikke føjes til de instrumenter, som er deponeret af  \r\n\r\n medlemsstater af den pågældende organisation. </P>  \r\n\r\n<P CLASS=PUNKT> <B>3.</B> Efter denne protokols ikrafttrædelse bliver enhver  \r\n\r\n stat eller regional organisation for økonomisk integration part i protokollen  \r\n\r\n den 90. dag efter datoen for deponering af sit ratifikations-, accept-,  \r\n\r\n godkendelses- eller tiltrædelsesinstrument. </P>  \r\n\r\n<P>Artikel 17 </P>  \r\n\r\n<P> <I>Parter, der tiltræder efter ikrafttrædelsen</I>  </P>  \r\n\r\n<P>Med forbehold af artikel 5, skal enhver stat eller regional organisation  \r\n\r\n for økonomisk integration, der bliver part i denne protokol efter datoen for  \r\n\r\n dens ikrafttrædelse, straks opfylde samtlige de i artikel 2 og artikel 4  \r\n\r\n fastsatte forpligtelser, som på denne dato finder anvendelse på de stater og  \r\n\r\n regionale organisationer for økonomisk integration, der blev parter på datoen  \r\n\r\n for protokollens ikrafttrædelse. </P>  \r\n\r\n<P>Artikel 18 </P>  \r\n\r\n<P> <I>Forbehold</I>  </P>  \r\n\r\n<P>Der må ikke tages forbehold til denne protokol. </P>  \r\n\r\n<P>Artikel 19 </P>  \r\n\r\n<P> <I>Opsigelse</I>  </P>  \r\n\r\n<P>For så vidt angår denne protokol, gælder bestemmelserne i konventionens  \r\n\r\n artikel 19 vedrørende opsigelse, undtagen for de i artikel 5, stk. 1,  \r\n\r\n omhandlede parter. Enhver sådan part kan når som helst, fire år efter at have  \r\n\r\n påtaget sig de i artikel 2, stk. 1-4, omhandlede forpligtelser, opsige denne  \r\n\r\n protokol ved skriftlig meddelelse til depositaren. Enhver sådan opsigelse  \r\n\r\n træder i kraft ved udløbet af et år efter datoen for depositarens modtagelse  \r\n\r\n heraf eller på en senere dato, som måtte være angivet i meddelelsen om  \r\n\r\n opsigelsen. </P>  \r\n\r\n<P>Artikel 20 </P>  \r\n\r\n<P> <I>Autentiske tekster</I>  </P>  \r\n\r\n<P>Originaleksemplaret af denne protokol, hvis arabiske, kinesiske, engelske,  \r\n\r\n franske, russiske og spanske versioner alle er lige autentiske, deponeres hos  \r\n\r\n De Forenede Nationers generalsekretær. </P>  \r\n\r\n<P>Til bekræftelse heraf har undertegnede, som er behørigt bemyndigede  \r\n\r\n hertil, undertegnet denne protokol. </P>  \r\n\r\n<P>Udfærdiget i Montreal i dag den sekstende september nitten hundrede og  \r\n\r\n syvogfirs. </P>  \r\n\r\n<P> <B>Bilag A</B>  </P>  \r\n\r\n<PRE>  \r\n\r\n  Kontrollerede stoffer  \r\n\r\n ---------------------------------------------------------------------  \r\n\r\n Gruppe       Stof                          Ozon-  \r\n\r\n                                            nedbrydende  \r\n\r\n                                            potentiel (*)  \r\n\r\n ---------------------------------------------------------------------  \r\n\r\n Gruppe I     CFC1 3 (CFC-11)                1,0  \r\n\r\n              CF 2 C1 2 (CFC-12)             1,0  \r\n\r\n              C 2 F 3 C1 3 (CFC-113)         0,8  \r\n\r\n              C 2 F 4 C1 2 (CFC-114)         1,0  \r\n\r\n              C 2 F 5 C1 (CFC-115)           0,6  \r\n\r\n ---------------------------------------------------------------------  \r\n\r\n Gruppe II    CF 2 BrC1 (halon-1211)         3,0  \r\n\r\n              CF 3 Br (halon-1301)          10,0  \r\n\r\n              C 2 F 4 Br 2 (halon-2402)     (endnu ikke fastsat)  \r\n\r\n ---------------------------------------------------------------------  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>(*) Disse tal for ozonnedbrydende potentiel er skøn baseret på den  \r\n\r\n nuværende viden og vil blive revideret og ajourført regelmæssigt. </LI>  \r\n\r\n</UL>  \r\n\r\n<P>Danmarks ratifikationsinstrument deponeredes den 16. december 1988 hos De  \r\n\r\n Forenede Nationers generalsekretær. </P>  \r\n\r\n<P>I medfør af artikel 16, stk. 1, trådte protokollen i kraft den 1. januar  \r\n\r\n 1989 for følgende lande: </P>  \r\n\r\n<P>Amerikas Forenede Stater, Canada, Danmark, Egypten, Finland,  \r\n\r\n Forbundsrepublikken Tyskland, Frankrig, Hviderusland, Irland, Italien, Japan,  \r\n\r\n Malta, Mexico, Nederlandene, New Zealand, Norge, Schweiz, Sovjetunionen,  \r\n\r\n Spanien, Storbritannien, Sverige, Uganda og Ukraine. </P>  \r\n\r\n<P>Følgende parter har med virkning fra de vedføjede datoer yderligere  \r\n\r\n ratificeret eller tiltrådt protokollen: </P>  \r\n\r\n<PRE>  \r\n\r\n Belgien                          15.januar 1989  \r\n\r\n Luxembourg                       15. januar 1989  \r\n\r\n Portugal                         15. januar 1989  \r\n\r\n De Europæiske Fællesskaber       15. januar 1989  \r\n\r\n Nigeria                          29. januar 1989  \r\n\r\n Kenya                             7. februar 1989  \r\n\r\n Grækenland                       29. marts 1989  \r\n\r\n Singapore                         5. april 1989  \r\n\r\n Den Tyske Demokratiske Republik  25. april 1989  \r\n\r\n Venezuela                         7. maj 1989  \r\n\r\n Liechtenstein                     8. maj 1989  \r\n\r\n Panama                            1. juni 1989  \r\n\r\n Ungarn                           19. juli 1989  \r\n\r\n Østrig                            1. august 1989  \r\n\r\n Maldiverne                       14. august 1989  \r\n\r\n Australien                       17. august 1989  \r\n\r\n Jordan                           30. august 1989  \r\n\r\n Der er i tilknytning til den danske ratifikation taget forbehold  \r\n\r\n</PRE>  \r\n\r\n for Færøerne og Grønland.  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. august 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "BEK nr 115 af 09/10/1997",
        "(* 1) Andre landes tiltrædelse:"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/1990"
        },
        {
            "displayName": "Accession",
            "displayValue": "L19900008264"
        },
        {
            "displayName": "Entydig dokumentidentifikation",
            "displayValue": "CM008455"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/03/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/08/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. Ø.P. III. j.nr. 82. B. 109. a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}