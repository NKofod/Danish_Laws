{
    "id": 106217,
    "title": "1986 BSF 104   FORSLAG TIL FOLKETINGSBESLUTNING OM OPRETHOLDELSE AF DEN FASTE BOGLADEPRIS  ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 104 </P>  \r\n\r\n<P></P>  \r\n\r\n<P>Forslag til folketingsbeslutning om opretholdelse af den faste bogladepris  \r\n\r\n</P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Leif Hermann (SF) Rahbæk Møller (SF)  \r\n\r\n Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 28. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer ministeren for kulturelle anliggender til inden </P>  \r\n\r\n<P>den 15. april 1987 at fremsætte et lovforslag, der sikrer </P>  \r\n\r\n<P>opretholdelsen af den faste bogladepris. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Princippet om den faste bogladepris, hvorefter forlagene fastsætter </P>  \r\n\r\n<P>bogens pris over for det købende publikum, har været gældende i </P>  \r\n\r\n<P>Danmark siden 1830-erne. Siden da har dette princip udgjort en </P>  \r\n\r\n<P>væsentlig del af grundlaget for dansk bogproduktion og bogsalg. </P>  \r\n\r\n<P>Med monopolloven af 1955 blev der indført et forbud mod håndhævelse </P>  \r\n\r\n<P>af bindende videresalgspriser, medmindre dette var godkendt af </P>  \r\n\r\n<P>Monopoltilsynet. En sådan godkendelse kræver, at &#187;vægtige  \r\n\r\n grunde&#171; </P>  \r\n\r\n<P>taler for den. Bestemmelsen trådte i kraft den 1. juli 1956. </P>  \r\n\r\n<P>Der var dengang ingen tvivl hos Monopoltilsynet om, at vægtige grunde </P>  \r\n\r\n<P>talte for bogbranchens fastprisordning, og den 6. juni 1956 blev </P>  \r\n\r\n<P>denne ordning godkendt. </P>  \r\n\r\n<P>DEN FASTE BOGLADEPRIS' KULTURELLE BETYDNING </P>  \r\n\r\n<P>De kulturelle hensyn spillede en stor rolle, da den monopolretlige </P>  \r\n\r\n<P>godkendelse af fastprissystemet blev givet i 1956. Men der er </P>  \r\n\r\n<P>ingen tvivl om, at kultursynspunktet i dag med langt større styrke </P>  \r\n\r\n<P>taler for, at princippet om den faste bogladepris skal bevares. </P>  \r\n\r\n<P>Dette hænger sammen med den udvikling og den internationalisering, </P>  \r\n\r\n<P>der i de senere årtier har præget det danske kultur- og </P>  \r\n\r\n<P>mediebillede. Det er i det perspektiv, litteraturens og hermed </P>  \r\n\r\n<P>bogens, bogproduktionens og bogdistributionens vilkår skal </P>  \r\n\r\n<P>vurderes. </P>  \r\n\r\n<P>I den aktuelle sammenhæng er opretholdelsen af den faste bogladepris </P>  \r\n\r\n<P>af stor betydning. Bogbranchen har selv i pjecen &#187;Den faste </P>  \r\n\r\n<P>bogladepris i Danmark&#171;, 1985, anført 5 kulturelle hovedvirkninger  \r\n\r\n</P>  \r\n\r\n<P>af fastholdelsen af fastprisordningen: </P>  \r\n\r\n<P>&#187;For det første hensynet til BOGEN som sådan. Her må man gøre sig  \r\n\r\n</P>  \r\n\r\n<P>klart, at litteratur og læsning, den boglige kultur, i dag er </P>  \r\n\r\n<P>udsat for et stadigt voldsommere pres fra de nye mediers side. I </P>  \r\n\r\n<P>modsætning til 1956 spiller de elektroniske medier, </P>  \r\n\r\n<P>videoindustrien m.v. i dag en voldsom rolle, ikke mindst i forhold </P>  \r\n\r\n<P>til det unge publikum. En fjernelse af den faste bogladepris ville </P>  \r\n\r\n<P>under disse forhold indebære en alvorlig svækkelse af bogens </P>  \r\n\r\n<P>placering i vort kulturbillede. </P>  \r\n\r\n<P>For det andet hensynet til den DANSKE bog, den danske litteratur og </P>  \r\n\r\n<P>det danske sprog, der i dag står over for den stigende </P>  \r\n\r\n<P>internationalisering af kulturliv og underholdningsindustri. </P>  \r\n\r\n<P>I et lille sprogsamfund som det danske er dette særlig føleligt. </P>  \r\n\r\n<P>Denne udvikling kræver særlig hensyntagen til de faktorer, der kan </P>  \r\n\r\n<P>styrke den danske litteratur og bogkultur. Den faste bogladepris </P>  \r\n\r\n<P>er en sådan faktor. </P>  \r\n\r\n<P>For det tredje hensynet til den KVALITETSPRÆGEDE litteratur. </P>  \r\n\r\n<P>Verden over går tendensen mod udgivelse af letsælgelige bøger, f.eks. </P>  \r\n\r\n<P>bestsellers baseret på populære tv-serier og lignende. </P>  \r\n\r\n<P>Heroverfor står hensynet til den kvalitetsprægede del af det samlede </P>  \r\n\r\n<P>bogudbud, der hidtil har haft en position i det danske </P>  \r\n\r\n<P>udgivelsesbillede. En fjernelse af fastprisordningen vil styrke </P>  \r\n\r\n<P>motivet til udgivelse af bestsellers på bekostning af de </P>  \r\n\r\n<P>righoldige litteraturudbud. </P>  \r\n\r\n<P>For det fjerde hensynet til det RIGHOLDIGE titeludbud omfattende </P>  \r\n\r\n<P>bøger af alle kategorier, skønlitteratur som faglitteratur, dansk </P>  \r\n\r\n<P>som udenlandsk, om almene som specielle emner, herunder bøger, som </P>  \r\n\r\n<P>retter sig mod små interessegrupper m.v. Dette store udbud </P>  \r\n\r\n<P>sammenholdt med den enkelte bogs lange levetid kræver en </P>  \r\n\r\n<P>lagerføring, som forudsætter den faste bogladepris. </P>  \r\n\r\n<P>For det femte hensynet til LOKALSAMFUNDENE. Fastprisordningen er en </P>  \r\n\r\n<P>forudsætning for det helt enestående boghandlernet, vi har i </P>  \r\n\r\n<P>Danmark. Her i landet opleves den lokale boghandel som en </P>  \r\n\r\n<P>selvfølgelighed, ikke som et storbyfænomen. Det gældende danske </P>  \r\n\r\n<P>boghandlersystem er således i høj grad til glæde for befolkningen </P>  \r\n\r\n<P>i lokalsamfundene rundt omkring i landet.&#171; </P>  \r\n\r\n<P>KULTURMINISTERIETS BOGUDVALG OG DEN FASTE BOGLADEPRIS </P>  \r\n\r\n<P>De samme synspunkter på den faste bogladepris' kulturpolitiske </P>  \r\n\r\n<P>betydning udtrykkes i betænkningen &#187;Bøger i Danmark&#171;, 1983, </P>  \r\n\r\n<P>udsendt af Kulturministeriets bogudvalg, betænkning nr. 969/83. I </P>  \r\n\r\n<P>denne betænkning tages der en meget klar stilling til spørgsmålet </P>  \r\n\r\n<P>om den faste bogladepris. Det udtales, at de kulturpolitiske </P>  \r\n\r\n<P>hensyn fortsat bedst kan tilgodeses ved faste udsalgspriser i </P>  \r\n\r\n<P>detailledet og således afgørende taler for en bevarelse af </P>  \r\n\r\n<P>fastprissystemet. </P>  \r\n\r\n<P>Denne konklusion kommer udvalget til efter bl.a. at have vurderet den </P>  \r\n\r\n<P>ønskede og mulige boghandelsdækning og boghandelsstruktur. Herom </P>  \r\n\r\n<P>hedder det: </P>  \r\n\r\n<P>&#187;I denne forbindelse bør det tilstræbes, at landet i det hele taget  \r\n\r\n</P>  \r\n\r\n<P>er dækket af et velassorteret boghandlernet. Netop det brede </P>  \r\n\r\n<P>titeludbud i bogladerne er af stor kulturel betydning, bl.a. fordi </P>  \r\n\r\n<P>det er med til at sikre udbredelsen - og dermed også produktionen </P>  \r\n\r\n<P>- af den mere marginale litteratur, som ellers ville have </P>  \r\n\r\n<P>vanskeligt ved at eksistere i et lille sprogområde som det danske. </P>  \r\n\r\n<P>Især denne litteratur er af afgørende betydning for det litterære, </P>  \r\n\r\n<P>kulturelle og politiske liv, idet den virker som en nødvendig </P>  \r\n\r\n<P>garant for den kulturelle bredde, for nyskabelse i store dele af </P>  \r\n\r\n<P>samfundets forhold og i sidste ende for selve ytringsfrihedens </P>  \r\n\r\n<P>reelle betydning. Det må erkendes, at udvalget af litteratur i </P>  \r\n\r\n<P>visse dele af landet er for begrænset, og en yderligere svækkelse </P>  \r\n\r\n<P>må derfor modarbejdes aktivt.&#171; </P>  \r\n\r\n<P>Herefter kommer udvalget ind på de virkninger, der kunne forventes af </P>  \r\n\r\n<P>en ophævelse af fastprissystemet, og skriver herom bl.a.: </P>  \r\n\r\n<P>&#187;En ophævelse af fastprissystemet og boghandlermonopolet vil betyde,  \r\n\r\n</P>  \r\n\r\n<P>at ikke mindst bestsellers vil blive afsat til lavere priser i og </P>  \r\n\r\n<P>uden for boghandelen. Konsekvensen heraf vil være forringelse af </P>  \r\n\r\n<P>lagerføringen eller betydelige prisstigninger på de mindre solgte </P>  \r\n\r\n<P>bøger. En sådan udvikling må anses for særdeles uønskelig, ikke </P>  \r\n\r\n<P>mindst fordi den vil betyde en alvorlig trussel for de mindre </P>  \r\n\r\n<P>boglader og dermed for den geografiske spredning af bogudbudet.&#171; </P>  \r\n\r\n<P>SVENSKE TILSTANDE </P>  \r\n\r\n<P>I Danmark blev der i 1970 udgivet 1.574 skønlitterære bøger, hvoraf </P>  \r\n\r\n<P>de 523 eller 33 pct. var skrevet af danske forfattere. </P>  \r\n\r\n<P>I 1984 blev der udgivet 2.183 skønlitterære bøger, hvoraf de 1.050 </P>  \r\n\r\n<P>eller 50 pct. var skrevet af danske forfattere. Den danske </P>  \r\n\r\n<P>litteratur har således styrket sin position væsentligt i de </P>  \r\n\r\n<P>forløbne 15 år. </P>  \r\n\r\n<P>I Sverige blev der i 1970 udgivet 2.052 skønlitterære bøger, hvoraf </P>  \r\n\r\n<P>de 967 eller 47 pct. var skrevet af svenske forfattere. I 1983 </P>  \r\n\r\n<P>blev der udgivet 2.426 skønlitterære bøger, hvoraf de 949 eller 39 </P>  \r\n\r\n<P>pct. var skrevet af svenske forfattere. Den svenske litteratur har </P>  \r\n\r\n<P>således tabt væsentligt terræn, siden man i Sverige opgav </P>  \r\n\r\n<P>fastprisordningen i 1970. Udviklingsforløbene over de 15 år under </P>  \r\n\r\n<P>de to forskellige prissystemer har med andre ord medført en </P>  \r\n\r\n<P>væsentlig forskydning i danske forfatteres favør i form af </P>  \r\n\r\n<P>forbedrede udgivelsesmuligheder. </P>  \r\n\r\n<P>Dette er en bemærkelsesværdig udvikling, specielt når man betænker, </P>  \r\n\r\n<P>at det allerede kort efter fastprissystemets ophævelse blev klart, </P>  \r\n\r\n<P>at den svenske skønlitteratur ville have problemer med at overleve </P>  \r\n\r\n<P>under det nye system. Der blev derfor iværksat en omfattende </P>  \r\n\r\n<P>statsstøtteordning til fordel for den nationale litteratur. Denne </P>  \r\n\r\n<P>støtte er blevet forøget i årenes løb og udgjorde i 1985 et beløb </P>  \r\n\r\n<P>svarende til 50 mill. danske kroner. </P>  \r\n\r\n<P>Det vil sige, at i det øjeblik man ophæver de faste bogladepriser, </P>  \r\n\r\n<P>men stadig ønsker at opretholde en mangfoldig og kvalitetspræget </P>  \r\n\r\n<P>nationallitteratur, vil det blive nødvendigt med særlige </P>  \r\n\r\n<P>støtteordninger fra statens side. Forslagsstillerne har ikke nogen </P>  \r\n\r\n<P>indsigelser imod kulturelle støtteordninger, men finder dog, at </P>  \r\n\r\n<P>det er vigtigt, at man ikke gør situationen for kulturpolitikken </P>  \r\n\r\n<P>på forhånd så dårlig, at nye støtteordninger bliver helt </P>  \r\n\r\n<P>uundgåelige. </P>  \r\n\r\n<P>KULTURMINISTEREN OG FASTPRISORDNINGERNE </P>  \r\n\r\n<P>Som en afsluttende bemærkning kan det i øvrigt understreges, at </P>  \r\n\r\n<P>forslagsstillerne er fuldstændig enige med kulturministeren i de </P>  \r\n\r\n<P>udtalelser, han er kommet med om fastprissystemets kulturpolitiske </P>  \r\n\r\n<P>betydning både på det store nordiske biblioteksmøde, som blev </P>  \r\n\r\n<P>afholdt i Goeteborg i sommeren 1986, og i forbindelse med Dansk </P>  \r\n\r\n<P>Forlæggerforenings 50-års jubilæum i januar 1987. </P>  \r\n\r\n<P>Formålet med dette forslag er at fastslå, at den faste bogladepris er </P>  \r\n\r\n<P>et kulturpolitisk og ikke et erhvervspolitisk instrument, samt at </P>  \r\n\r\n<P>forhindre Monopoltilsynet i, som det er sket gentagne gange i de </P>  \r\n\r\n<P>senere år, at gribe ind over for ordningen med faste priser på </P>  \r\n\r\n<P>bøger. Som det er anført i forslaget er der ingen tvivl om, at </P>  \r\n\r\n<P>kultursynspunktet i forbindelse med opretholdelsen af den faste </P>  \r\n\r\n<P>bogladepris kan fremføres med langt større styrke i 1987 end det </P>  \r\n\r\n<P>kunne i 1956, da de kulturelle hensyn var &#187;vægtige grunde&#171; for,  \r\n\r\n at </P>  \r\n\r\n<P>Monopoltilsynet kunne godkende, at forbudet mod håndhævelse af </P>  \r\n\r\n<P>bindende videresalgspriser ikke skulle gælde for bogladepriser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00104"
        },
        {
            "displayName": "Entydig dokumentidentifikation",
            "displayValue": "CL005041"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}