{
    "id": 36002,
    "title": "Summariske oplysninger, papirlister (* 1)",
    "documentTypeId": "240",
    "isSagsforlobPeriodValid": false,
    "shortName": "KEN nr 11188 af 09/09/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et kreditoplysningsbureaus månedlige udsendelse af  \r\n\r\n summariske oplysninger i form af printerlister til småabonnenter ikke kunne  \r\n\r\n antages at være i strid med lovens § 12, stk. 1 og 2. </I> </P>  \r\n\r\n<P> <I>Det forudsattes i den forbindelse, at det blev indskærpet  \r\n\r\n abonnenterne, at der skulle træffes de fornødne foranstaltninger mod, at  \r\n\r\n oplysningerne misbruges eller kommer til uvedkommendes kendskab, samt at  \r\n\r\n abonnenterne ved tilsendelse af nyt materiale straks destruerer det tidligere  \r\n\r\n modtagne materiale eller indsender det til bureauet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Summariske oplysninger, papirlister (* 1)</H1>  \r\n\r\n<P></P>  \r\n\r\n<BR>  \r\n\r\n<P>Et kreditoplysningsbureau rettede henvendelse til Registertilsynet i  \r\n\r\n anledning af, at bureauet ved ophøret af bureauets udsendelse af mikrofilm,  \r\n\r\n se ovenfor i afsnit 5.4.1., havde erfaret, at der fandtes virksomheder og  \r\n\r\n forretninger, som kunne betegnes som småabonnenter, for hvem en  \r\n\r\n online-løsning ville være økonomisk dårligt rentabel at håndtere. Disse  \r\n\r\n småabonnenter, som typisk var detailforretninger, der havde en meget  \r\n\r\n afgrænset kundekreds, og som på trods af deres størrelse havde et relativt  \r\n\r\n stort forespørgselsbehov, var således fortsat meget interesseret i at kunne  \r\n\r\n få oplysninger på mikrofilm eller papir. Bureauet påtænkte derfor til  \r\n\r\n afløsning af mikrofilmløsningen månedsvis at tilsende disse småabonnenter  \r\n\r\n oplysninger på papir enten i form at printerliste eller i bogform. </P>  \r\n\r\n<P>Bureauet oplyste i den forbindelse, at oplysningerne til den enkelte  \r\n\r\n abonnent ville være meget afgrænsede, f.eks. som værende indenfor et mindre  \r\n\r\n antal postnumre, samt at der udover den geografiske afgrænsning kunne tænkes  \r\n\r\n afgrænsning i form af opdeling af, hvorvidt oplysningerne drejede sig om en  \r\n\r\n privatpersoner eller firmaer. </P>  \r\n\r\n<P>Endelig var det oplyst, at bureauet i tilfælde af berigtigelse ville  \r\n\r\n tilsende de abonnenter, der havde modtaget den pågældende oplysning, et  \r\n\r\n særskilt dementi-blad i forbindelse med udsendelsen af en ny printerliste.  \r\n\r\n</P>  \r\n\r\n<P>Registertilsynet udtalte herefter, at efter lov om private registre § 12,  \r\n\r\n stk. 1, må oplysninger om økonomisk soliditet og kreditværdighed kun meddeles  \r\n\r\n skriftligt, jf. dog § 11, stk. 1 og 2. Det fremgår endvidere af § 12, stk. 2,  \r\n\r\n at kreditoplysningsbureauers publikationer kun må indeholde oplysninger i  \r\n\r\n summarisk form og kun udsendes til personer eller virksomheder, der abonnerer  \r\n\r\n på meddelelser fra bureauet. Publikationerne må ikke indeholde oplysninger om  \r\n\r\n de registreredes personnummer. </P>  \r\n\r\n<P>Registertilsynet fandt herefter på det foreliggende grundlag ikke at kunne  \r\n\r\n have indvendinger imod, at kreditoplysningsbureauet månedsvis tilsendte  \r\n\r\n småabonnenter summariske oplysninger fra bureauets registre i form af  \r\n\r\n printerlister. </P>  \r\n\r\n<P>Registertilsynet forudsatte i den forbindelse, at bureauet over for de  \r\n\r\n abonnenter, der skulle modtage oplysningerne, indskærpede, at abonnenterne  \r\n\r\n traf de fornødne foranstaltninger mod, at oplysningerne misbruges eller  \r\n\r\n kommer til uvedkommendes kendskab, samt at abonnenterne ved tilsendelse at  \r\n\r\n nyt materiale straks destruerer det tidligere modtagne materiale eller  \r\n\r\n indsender det til bureauet med henblik på destruktion. </P>  \r\n\r\n<P>Registertilsynet bemærkede dog, at tilsynet fandt det mest  \r\n\r\n hensigtsmæssigt, at abonnenterne ved modtagelse af nyt materiale indsendte  \r\n\r\n det gamle materiale til bureauet. </P>  \r\n\r\n<P>Under henvisning til, at bureauet havde oplyst, at det ville være muligt  \r\n\r\n at udprinte oplysningerne på et stykke papir med stærk lilla baggrundsfarve,  \r\n\r\n som gør, at det ikke er muligt at fotokopiere, bemærkede Registertilsynet  \r\n\r\n yderligere, at tilsynet fandt en sådan udsendelsesform anbefalelsesværdig  \r\n\r\n under hensyn til muligheden for at mindske risikoen for misbrug. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 131. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911118825"
        },
        {
            "displayName": "Entydig dokumentidentifikation",
            "displayValue": "CA003937"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11188"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "09/09/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-150-022"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}