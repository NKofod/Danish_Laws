{
    "id": 111459,
    "title": "1992 LSF 242   FORSLAG TIL LOV OM ÆNDRING AF LOV OM KOMMUNAL UDLIGNING OG GENERELLE   TILSKUD TIL KOMMUNER OG AMTSKOMMUNER (UDLIGNING AF AIDS-UDGIFTER) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 242",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 242 </P>  \r\n\r\n<P></P>  \r\n\r\n<P>Forslag til Lov om ændring af lov om kommunal udligning og generelle  \r\n\r\n tilskud til kommuner og amtskommuner (Udligning af AIDS-udgifter) </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 17. marts 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 30. april 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930026130\"> Lov nr. 261 af 06/05/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 445 af 4. juni 1992, som ændret ved  \r\n\r\n lov nr. 1053 af 23. december 1992, foretages følgende ændringer: </P>  \r\n\r\n<P> <B>1.</B> I <I>§ 22 b, stk. 4, 1. pkt.,</I> ændres &#187;758.000  \r\n\r\n kr.&#171; til: &#187;754.000 kr.&#171; </P>  \r\n\r\n<P> <B>2.</B> I <I>§ 22 b, stk. 4, 2. pkt.,</I> ændres &#187;1992&#171; til:  \r\n\r\n &#187;1994&#171;. </P>  \r\n\r\n<P> <B>3.</B> I <I>§ 29</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren kan ændre fastsættelsen af  \r\n\r\n udgiftsbehovet efter § 22 b, i det omfang udviklingen i udgifterne pr.  \r\n\r\n AIDS-patient tilsiger dette.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning for beregningen af tilskud og tilsvar fra og med tilskudsåret 1994.  \r\n\r\n</P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 445 af 4. juni 1992, som ændret ved  \r\n\r\n lov nr. 1053 af 23. december 1992, foretages følgende ændringer: </P>  \r\n\r\n<P> <B>1.</B> I <I>§ 22b, stk.4, 1. pkt.,</I> ændres &#187;758.000 kr.&#171;  \r\n\r\n til: &#187; 754.000 kr.&#171; </P>  \r\n\r\n<P> <B>2.</B> I <I>§ 22b, stk.4, 2. pkt.,</I> ændres &#187;1992&#171; til:  \r\n\r\n &#187;1994&#171;. </P>  \r\n\r\n<P> <B>3.</B> I <I>§ 29</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren kan ændre fastsættelsen af  \r\n\r\n udgiftsbehovet efter § 22 b, i det omfang udviklingen i udgifterne pr.  \r\n\r\n AIDS-patient tilsiger dette.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning for beregningen af tilskud og tilsvar fra og med tilskudsåret 1994.  \r\n\r\n</P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Formål</I>  </P>  \r\n\r\n<P>Lovforslaget går ud på at revidere det AIDS-udgiftsbehov, der fra og med  \r\n\r\n tilskudsåret 1994 skal anvendes ved udligningen af amtskommunernes  \r\n\r\n AIDS-udgifter, idet der i den gældende lov er fastsat en  \r\n\r\n revisionsbestemmelse, hvorefter forslag til revision af loven fremsættes i  \r\n\r\n folketingsåret 1992/93. </P>  \r\n\r\n<P> <I>2. Baggrund</I>  </P>  \r\n\r\n<P>Udligningsordningen for amtskommunernes AIDS-udgifter, jf. § 22 b, i lov  \r\n\r\n om kommunal udligning og generelle tilskud til kommuner og amtskommuner, blev  \r\n\r\n etableret med virkning fra og med tilskudsåret 1988 (antal nyanmeldte  \r\n\r\n AIDS-patienter i 1987). Ifølge lov nr. 314 af 4. juni 1986 kom  \r\n\r\n udligningsordningen til at omfatte tilskudsårene 1988-90, hvorefter ordningen  \r\n\r\n skulle tages op til revision. Ved lov nr. 391 af 13. juni 1990 blev  \r\n\r\n udligningsordningen videreført, idet udgiftsbehovet pr. AIDS-patient fra og  \r\n\r\n med tilskudsåret 1991 blev fastsat til 758.000 kr.. Der blev samtidig fastsat  \r\n\r\n en revisionsbestemmelse, hvorefter forslag til revision af loven skulle  \r\n\r\n fremsættes i folketingsåret 1992/93. I den gældende ordning udlignes 85 pct.  \r\n\r\n af forskellene mellem amtskommunernes udgiftsbehov vedrørende AIDS.  \r\n\r\n Amtskommunernes udgiftsbehov vedrørende AIDS beregnes som antallet af  \r\n\r\n nyanmeldte AIDS-patienter i amtskommunen i beregningsåret ganget det  \r\n\r\n fastsatte udgiftsbehov pr. AIDS-patient. </P>  \r\n\r\n<P>De registrerede AIDS-tilfælde er fortsat i overvejende grad koncentreret i  \r\n\r\n hovedstadsområdet. Fra 1980 til 31. december 1992 er der registreret i alt  \r\n\r\n 1132 AIDS-tilfælde i Danmark, hvoraf de 809 AIDS-tilfælde registreret i  \r\n\r\n Københavns og Frederiksberg kommuner og Københavns Amt. Som følge af bl.a.  \r\n\r\n den geografiske koncentration af AIDS-tilfældene, er der fortsat behov for en  \r\n\r\n udligning af de amtskommunale udgifter vedr. AIDS. Som nævnt er  \r\n\r\n udgiftsbehovet pr. nyanmeldt AIDS-patient i den nuværende udligningsordning  \r\n\r\n fastsat til 758.000 kr (1991- prisniveau), hvilket svarer til knapt 798.000  \r\n\r\n kr. i 1993 prisniveau. Som led i overvejelserne om en revision af  \r\n\r\n udligningsordningen er der foretaget en fornyet undersøgelse af  \r\n\r\n udgiftsbehovet. På baggrund af undersøgelsen er det aktuelle udgiftsbehov  \r\n\r\n beregnet til 754.000 kr. (1993-prisniveau). Dette svarer til et fald i  \r\n\r\n udgiftsbehov pr. AIDS-patient på 44.000 kr. Det mindre fald i udgiftsbehovet  \r\n\r\n skyldes bl.a., at antallet af sengedage pr. AIDS-patient er faldet, og at der  \r\n\r\n med et større antal patienter er konstateret et vist fald i den  \r\n\r\n gennemsnitlige sengedagsomkostning pr. AIDS-patient. Indenrigsministeriet og  \r\n\r\n Sundhedsministeriet vil også fremover følge udviklingen i sygdommen AIDS og  \r\n\r\n de hermed forbundne udgifter for amtskommunerne. Der er i loven indsat en  \r\n\r\n bemyndigelsesbestemmelse, hvorefter indenrigsministeren kan regulere  \r\n\r\n udgiftsbehovet pr. AIDS-patient, hvis udviklingen i udgifterne pr.  \r\n\r\n AIDS-patient tilsiger dette. Amtsrådsforeningen, Københavns og Frederiksberg  \r\n\r\n kommuner vil via Indenrigsministeriets Finansieringsudvalg eller på anden  \r\n\r\n måde blive inddraget i dette arbejde. </P>  \r\n\r\n<P> <I>3. Lovforslagets økonomiske konsekvenser</I>  </P>  \r\n\r\n<P>Der er ingen statslige eller amtskommunale merudgifter forbundet med  \r\n\r\n forslaget. Der er alene tale om forskydninger mellem amtskommunerne. </P>  \r\n\r\n<P>Som nævnt indebærer forslaget, at udgiftsbehovet pr. AIDS-patient  \r\n\r\n nedsættes med 44.000 kr. i forhold til det nuværende beløb, hvilket  \r\n\r\n imidlertid må ses i forhold til faldet i de faktiske omkostninger pr.  \r\n\r\n AIDS-patient. </P>  \r\n\r\n<P> <I>4. Udtalelser over lovforslaget</I>  </P>  \r\n\r\n<P>Lovforslaget er sendt til høring hos Københavns og Frederiksberg kommuner  \r\n\r\n og Amtsrådsforeningen. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Ad. nr. 1 </P>  \r\n\r\n<P>Ved denne bestemmelse fastlægges det udgiftsbehov pr. AIDS-patient, der  \r\n\r\n med virkning fra og med tilskudsåret 1994 skal anvendes ved udligningen af  \r\n\r\n amtskommunernes AIDS-udgifter. Udgiftsbehovet foreslås fastsat til 754.000  \r\n\r\n kr. (1993 prisniveau) mod 758.000 kr. (1991 prisniveau) efter gældende lov.  \r\n\r\n</P>  \r\n\r\n<P>Ad. nr. 2 </P>  \r\n\r\n<P>Denne bestemmelse indebærer, at udgiftsbehovet pr. AIDS-patient årligt  \r\n\r\n skal reguleres med den fastsatte satsreguleringsprocent. Udgiftsbehovet er  \r\n\r\n beregnet i 1993 prisniveau, hvorfor beløbet skal reguleres fra og med  \r\n\r\n tilskudsåret 1994 med satsreguleringsprocenten, jf. lov om en  \r\n\r\n satsreguleringsprocent. </P>  \r\n\r\n<P>Ad. nr. 3 </P>  \r\n\r\n<P>Der foreslås indsat en reguleringsbestemmelse, hvorefter  \r\n\r\n indenrigsministeren kan regulere udgiftsbehovet pr. AIDS-patient, hvis  \r\n\r\n udviklingen i udgifterne pr. AIDS-patient tilsiger dette. </P>  \r\n\r\n<P> <I>Til § 2</I>  </P>  \r\n\r\n<P>Loven har virkning fra og med tilskudsberegningen for 1994, der udmeldes  \r\n\r\n af Indenrigsministeriet senest 1. juli 1993. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om kommunal udligning og generelle tilskud til kommuner og  \r\n\r\n amtskommuner, jf. lovbekendtgørelse nr. 445 af 4. juni 1992, som ændret ved  \r\n\r\n lov nr. 1053 af 23. december 1992, foretages følgende ændringer: </P>  \r\n\r\n<P> <B>1.</B> I <I>§ 22b, stk.4, 1. pkt.,</I> ændres &#187;758.000 kr.&#171;  \r\n\r\n til: &#187; 754.000 kr.&#171; </P>  \r\n\r\n<P> <B>2.</B> I <I>§ 22b, stk.4, 2. pkt.,</I> ændres &#187;1992&#171; til:  \r\n\r\n &#187;1994&#171;. </P>  \r\n\r\n<P> <B>§ 22 b.</B> Amtskommuner, hvis AIDS-udgiftsbehov pr. indbygger er  \r\n\r\n mindre end det gennemsnitlige AIDS-udgiftsbehov pr. indbygger for landet som  \r\n\r\n helhed, yder et tilskud til de amtskommuner, hvis udgiftsbehov er større end  \r\n\r\n det gennemsnitlige udgiftsbehov. </P>  \r\n\r\n<P> <I>Stk. 2.</I> En amtskommunes tilskud eller tilsvar pr. indbygger efter  \r\n\r\n stk. 1 beregnes som forskellen mellem amtskommunens udgiftsbehov pr.  \r\n\r\n indbygger og det gennemsnitlige udgiftsbehov pr. indbygger i alle landets  \r\n\r\n amtskommuner i året forud for tilskudsåret ganget med et udligningsniveau på  \r\n\r\n 0,85. </P>  \r\n\r\n<P> <I>Stk. 3.</I> En amtskommunes tilskud eller tilsvar efter stk. 2  \r\n\r\n korrigeres for regionale forskelle i lønniveauet. </P>  \r\n\r\n<P> <I>Stk. 4.</I> En amtskommunes udgiftsbehov vedrørende AIDS efter stk. 1  \r\n\r\n fastlægges til 758.000 kr. ganget med antallet af nyanmeldte AIDS-patienter  \r\n\r\n med folkeregisteradresse i amtskommunen på diagnosedatoen. Beløbet reguleres  \r\n\r\n for 1992 og senere år een gang årligt med satsreguleringsprocenten, jf. lov  \r\n\r\n om en satsreguleringsprocent. </P>  \r\n\r\n<P> <B>3.</B> I <I>§ 29</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren kan ændre fastsættelsen af  \r\n\r\n udgiftsbehovet efter § 22 b, i det omfang udviklingen i udgifterne pr.  \r\n\r\n AIDS-patient tilsiger dette.&#171; </P>  \r\n\r\n<P> <B>§ 29.</B> Indenrigsministeren fastsætter regler om beregningen af  \r\n\r\n udgiftsbehovstallene, herunder regler for, pr. hvilken dato de enkelte  \r\n\r\n kriterier opgøres. </P>  \r\n\r\n<P> <I>Stk. 2.</I> Indenrigsministeren kan fastsætte ændringer i de  \r\n\r\n vægtfaktorer, der ligger til grund for beregningen af kommunernes og  \r\n\r\n amtskommunernes udgiftsbehovstal, i det omfang ændringer i fordelingen af de  \r\n\r\n kommunale nettodriftsudgifter på udgiftsområder tilsiger dette. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "199212K00242"
        },
        {
            "displayName": "Entydig dokumentidentifikation",
            "displayValue": "CL007025"
        },
        {
            "displayName": "Dato for førstegangsindlæggelse",
            "displayValue": "06/05/1993"
        },
        {
            "displayName": "Dato for indlæggelse",
            "displayValue": "06/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "242"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}