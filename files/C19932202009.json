{
    "id": 74293,
    "title": "Cirkulære om statens godtgørelse af kommunernes og de private skolers udgifter til praktik i læreruddannelsen (Til alle lærerseminarier og kommuner med tidligere faste øvelsesskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22020 af 16/08/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om statens godtgørelse af kommunernes  \r\n\r\n og de private skolers udgifter til praktik i læreruddannelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle lærerseminarier og kommuner  \r\n\r\n med tidligere faste </P>  \r\n\r\n<P CLASS=TITEL-KOMMENTAR ALIGN=CENTER>øvelsesskoler) </P>  \r\n\r\n<BR>  \r\n\r\n<P>Hermed følger Undervisningsministeriets cirkulære af 16. august 1993 om  \r\n\r\n statens godtgørelse af kommunernes og de private skolers udgifter til praktik  \r\n\r\n i læreruddannelsen. </P>  \r\n\r\n<P>Cirkulæret er udarbejdet efter drøftelse med Kommunernes Landsforening,  \r\n\r\n Københavns Kommune, Frederiksberg Kommune og Amtsrådsforeningen i Danmark.  \r\n\r\n</P>  \r\n\r\n<P>Cirkulæret har virkning fra den 1. august 1993. Samtidig bortfalder  \r\n\r\n tilskudsordningen efter Undervisningsministeriets cirkulære af 31. maj 1991  \r\n\r\n om statens tilskud til drift af kommunale øvelsesskoler mv., jf. ministeriets  \r\n\r\n brev af 20. april 1993 til alle lærerseminarier og visse kommuner. </P>  \r\n\r\n<P>Det nye cirkulære er en udmøntning af læreruddannelseslovens § 15, stk. 3,  \r\n\r\n hvorefter seminariet godtgør skolerne de særlige udgifter, der er forbundet  \r\n\r\n med praktikvirksomheden. </P>  \r\n\r\n<P>De udgifter, der godtgøres, er </P>  \r\n\r\n<P>- lønudgifter til lærere og ledere i forbindelse med den nye  \r\n\r\n praktikordning (§§ 1 - 4), </P>  \r\n\r\n<P>- øvrige merudgifter, der godtgøres i form af et overhead på 5% af de  \r\n\r\n direkte lønudgifter (§ 5), og </P>  \r\n\r\n<P>- særlige lønudgifter til øvelsesskolelærere og til praktik efter hidtidig  \r\n\r\n læreruddannelse (§§ 10 - 11). </P>  \r\n\r\n<P> Bemærkninger til cirkulæret: </P>  \r\n\r\n<P> Ad §§ 1 - 3: Beløbene er identiske med de vederlag, der ydes til lærere  \r\n\r\n og ledere i henhold til aftalen af 6. juli 1992 om tillæg til tjenestemænd  \r\n\r\n for varetagelse af lærerstuderendes praktik i folkeskolen, cirkulærets bilag  \r\n\r\n 1. Det forudsættes, at alle vederlag efter denne aftale afregnes af  \r\n\r\n kommunen/skolen, som derefter får udgiften godtgjort af seminariet. </P>  \r\n\r\n<P> Ad § 4: Pr. 1. april 1993 udgør procenttillægget 25,539%. </P>  \r\n\r\n<P> Ad § 5: Overheadtillægget er i 1993/94 på 10% og i 1994/95 på 7%, jf. §  \r\n\r\n 14. Denne midlertidige forhøjelse er begrundet i, at cirkulæret af 31. maj  \r\n\r\n 1991 er ophævet, og at overheadtillægget derfor tillige skal dække de  \r\n\r\n tilsvarende merudgifter ved praktikken efter den tidligere læreruddannelse,  \r\n\r\n som vil være endeligt afviklet i 1995. </P>  \r\n\r\n<P>For så vidt angår praktikken efter den nye læreruddannelse i 1992/93, er  \r\n\r\n ministeriet indforstået med, at seminarierne betaler et overhead på 5% af  \r\n\r\n lønudgifterne hertil. Det forudsættes, at de studerende på 1. årgang i  \r\n\r\n 1992/93 ikke er medregnet ved opgørelsen af tilskuddet efter cirkulæret af  \r\n\r\n 31. maj 1991. </P>  \r\n\r\n<P> Ad § 6: Opgørelsen sendes til Undervisningsministeriet,  \r\n\r\n Universitetsafdelingen, Frederiksholms Kanal 26, 1220 K.,jf. § 12, stk. 2.  \r\n\r\n</P>  \r\n\r\n<P> Ad §§ 6 og 7: Staten dækker ikke forhøjelsen af tillægget til  \r\n\r\n øvelsesskolelærere pr. 1. april 1993. </P>  \r\n\r\n<P> Ad § 7, stk. 2: Der henvises til § 9 i aftalen af 6. juli 1992 om tillæg  \r\n\r\n mv. til tjenestemænd for varetagelse af lærerstuderendes praktik i  \r\n\r\n folkeskolen, cirkulærets bilag 1. </P>  \r\n\r\n<P> Ad § 9: Pr. 1. april 1993 udgør procenttillægget 25,4112 %. </P>  \r\n\r\n<P> Ad § 10: For semesterugepraktik varetaget af lærere i lønrammerne  \r\n\r\n 15/21/26 betaler seminariet desuden et vederlag direkte til de pågældende  \r\n\r\n lærere, ligesom seminariet betaler tillæggene til skoleinspektøren og  \r\n\r\n viceskoleinspektøren, jf § 3, stk. 1, og § 4, stk. 2, i aftalen af 6. juli  \r\n\r\n 1992 om løn- og arbejdstidsforhold for øvelsesskolelærere m.fl., cirkulærets  \r\n\r\n bilag 2. </P>  \r\n\r\n<P> Ad § 11: For periodepraktik varetaget af lærere i lønrammerne 15/21/26  \r\n\r\n betaler seminariet i stedet et vederlag direkte til de pågældende lærere,  \r\n\r\n ligesom seminariet betaler tillægget til skoleinspektøren, jf. § 3, stk. 2,  \r\n\r\n og § 4, stk. 3, i aftalen af 6. juli 1992 om løn- og arbejdstidsforhold for  \r\n\r\n øvelsesskolelærere m.fl., cirkulærets bilag 2. </P>  \r\n\r\n<P>Seminarierne bedes orientere de private skoler, de har praktiksamarbejde  \r\n\r\n med, om cirkulærets bestemmelser. </P>  \r\n\r\n<P>Seminarierne konterer alle udgifter efter cirkulæret på regnskabskonto  \r\n\r\n 14.50 (kommuner og amtskommuner) og 14.90 (private skoler). Seminariets  \r\n\r\n direkte udgifter til vederlag og tillæg efter gammel praktikordning konteres  \r\n\r\n fortsat som lønudgifter. </P>  \r\n\r\n<P>Med venlig hilsen </P>  \r\n\r\n<P>Kirsten Lippert </P>  \r\n\r\n<P>Fuldmægtig </P>  \r\n\r\n<P> Cirkulære om statens godtgørelse af kommunernes og de private skolers  \r\n\r\n udgifter til praktik i læreruddannelsen </P>  \r\n\r\n<P>(Til alle lærerseminarier og kommuner med tidligere faste øvelsesskoler)  \r\n\r\n</P>  \r\n\r\n<P>I henhold til § 15, stk. 3, og § 19, stk. 2, i lov nr. 410 af 6. juni 1991  \r\n\r\n om uddannelse af lærere til folkeskolen fastsætter Undervisningsministeriet  \r\n\r\n følgende: </P>  \r\n\r\n<P> Lønudgifter </P>  \r\n\r\n<P>(jf. aftale af 6. juli 1992 mellem Undervisningsministeriet og Lærernes  \r\n\r\n Centralorganisation om tillæg mv. til tjenestemænd for varetagelse af  \r\n\r\n lærerstuderendes praktik i folkeskolen, bilag 1) </P>  \r\n\r\n<P> § 1. For hver praktiktime a 45 min. betales 19 kr. pr. deltagende  \r\n\r\n studerende samt yderligere 5 kr. pr. deltagende studerende til ledelse og  \r\n\r\n koordinering. </P>  \r\n\r\n<P> § 2. For hver vejledningstime a 45 min. betales 129,11 kr. </P>  \r\n\r\n<P> § 3. For hver undervisningslektion betales 258,22 kr samt yderligere 5  \r\n\r\n kr. pr. deltagende studerende til ledelse og koordinering. </P>  \r\n\r\n<P> § 4. Beløbene i §§ 1 - 3 er grundbeløb pr. 1. oktober 1984 og reguleres  \r\n\r\n med den for statens tjenestemandslønninger gældende procentsats. </P>  \r\n\r\n<P> Stk. 2. De regulerede beløb tillægges yderligere 1,5% til dækning af  \r\n\r\n særlig feriegodtgørelse. </P>  \r\n\r\n<P> Øvrige merudgifter </P>  \r\n\r\n<P> § 5. Til dækning af uddannelsesomkostninger og merudgifter til  \r\n\r\n kontorhold, materialer mv. betales 5% af ydelserne efter §§ 1 - 4, jf. dog §  \r\n\r\n 14. </P>  \r\n\r\n<P> Særlige lønudgifter til øvelsesskolelærere og til praktik efter hidtidig  \r\n\r\n læreruddannelse (jf. aftale af 6. juli 1992 mellem Undervisningsministeriet  \r\n\r\n og Lærernes Centralorganisation om løn- og arbejdstidsforhold mv. for  \r\n\r\n øvelsesskolelærere m.fl., bilag 2) </P>  \r\n\r\n<P> § 6. For hver lærer i lønrammeforløbet 18/26 betales 3.600 kr. Har  \r\n\r\n læreren været mindst 2 år på skalatrin 38, betales yderligere 2.900 kr. </P>  \r\n\r\n<P> § 7. For hver lærer i lønrammeforløbet 18/24/28 betales 3.600 kr. For  \r\n\r\n hver lærer på skalatrin 40 betales tillige forskellen mellem skalatrin 38 og  \r\n\r\n 40. </P>  \r\n\r\n<P> Stk. 2. Har læreren varetaget praktik- og vejledningstimer uden vederlag,  \r\n\r\n fradrages for hver praktiktime 19 kr. pr. deltagende studerende og for hver  \r\n\r\n vejledningstime 129,11 kr. </P>  \r\n\r\n<P> § 8. Beløbene efter § 6 og § 7, stk. 1, nedsættes forholdsmæssigt for  \r\n\r\n lærere, der har nedsat tjenestetid mod tilsvarende lønafkortning. </P>  \r\n\r\n<P> § 9. Beløbene i §§ 6 - 8 er grundbeløb pr. 1. oktober 1984 og reguleres  \r\n\r\n med den for kommunale tjenestemandslønninger gældende procentsats. </P>  \r\n\r\n<P> Stk. 2. De regulerede beløb tillægges yderligere 1,5% til dækning af  \r\n\r\n særlig feriegodtgørelse. </P>  \r\n\r\n<P> § 10. For semesterugepraktik betales lønudgiften på skalatrin 38 til 0,75  \r\n\r\n Ø-time pr. praktiktime med børn a 45 min. og 3,15 Ø-time pr. konferencetime a  \r\n\r\n 45 min. </P>  \r\n\r\n<P> § 11. For periodepraktik betales lønudgiften på skalatrin 38 til 1,5  \r\n\r\n Ø-time pr. konferencetime a 45 min. varetaget af øvelsesskolelærere i  \r\n\r\n lønrammeforløbene 18/26 og 18/24/28. </P>  \r\n\r\n<P> Opgørelse og afregning </P>  \r\n\r\n<P> § 12. Betalingen efter §§ 1 - 11 opgøres og afregnes i december måned for  \r\n\r\n perioden 1. juli til 31. december og i juni måned for perioden 1. januar til  \r\n\r\n 30. juni. </P>  \r\n\r\n<P> Stk. 2. Opgørelsen sendes til seminariet. Opgørelsen efter § 6 sendes dog  \r\n\r\n til Undervisningsministeriet. </P>  \r\n\r\n<P> Ikrafttræden mv. </P>  \r\n\r\n<P> § 13. Cirkulæret har virkning fra den 1. august 1993. </P>  \r\n\r\n<P> Stk. 2. Undervisningsministeriets cirkulære af 31. maj 1991 om statens  \r\n\r\n tilskud til drift af kommunale øvelsesskoler mv ophæves. </P>  \r\n\r\n<P> § 14. Godtgørelsen af øvrige merudgifter efter § 5 er for  \r\n\r\n undervisningsåret 1993/94 på 10% og for undervisningsåret 1994/95 på 7% af  \r\n\r\n ydelserne efter §§ 1 - 4. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 16. august  \r\n\r\n 1993 </I> </P>  \r\n\r\n<P ALIGN=CENTER>P.m.v. </P>  \r\n\r\n<P ALIGN=CENTER>e.b. </P>  \r\n\r\n<P CLASS=UNDERSKREVET-AF ALIGN=CENTER>Kirsten Lippert </P>  \r\n\r\n</DIV>  \r\n\r\n<P>Bilag 1: Aftale af 6. juli 1992 om tillæg mv. til tjenestemænd for  \r\n\r\n varetagelse af lærerstuderendes praktik i folkeskolen </P>  \r\n\r\n<P>Bilag 2: Aftale af 6. juli 1992 om løn- og arbejdstidsforhold mv. for  \r\n\r\n øvelsesskolelærere m.fl. </P>  \r\n\r\n<P>Bilagene er udeladt her. Der henvises til Z VEJ nr 22029 af 28/08/1992  \r\n\r\n (Vejledning om praktikvederlag og om arbejdstidsforhold for  \r\n\r\n øvelsesskolelærere pr. 1 august 1992), hvor aftalerne er medtaget som bilag  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19932202009"
        },
        {
            "displayName": "Entydig dokumentidentifikation",
            "displayValue": "CM033497"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/08/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22020"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "16/08/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "1993-31-910-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}