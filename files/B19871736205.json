{
    "id": 50725,
    "title": "Bestemmelser om charterflyvning og taxaflyvning fra og til Danmark",
    "documentTypeId": "60",
    "isSagsforlobPeriodValid": false,
    "shortName": "BEK nr 17362 af 25/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om charterflyvning og taxaflyvning  \r\n\r\n fra og til Danmark </H1>  \r\n\r\n<P></P>  \r\n\r\n<P>Referencedokument </P>  \r\n\r\n<P CLASS=PUNKT> <B>1.</B> Definitioner </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Tilladelser </P>  \r\n\r\n<P>2.2 Luftfartøjer </P>  \r\n\r\n<P>2.3 Ikke-skandinaviske luftfartsselskaber </P>  \r\n\r\n<P>2.4 Statistik </P>  \r\n\r\n<P>2.5 Forsikring </P>  \r\n\r\n<P>2.6 Priser </P>  \r\n\r\n<P>2.7 Afgifter </P>  \r\n\r\n<P>2.8 Den multilaterale overenskomst </P>  \r\n\r\n<P CLASS=PUNKT> <B>3.</B> Charterflyvning med passagerer </P>  \r\n\r\n<P>3.1 Tidsfrister for ansøgning </P>  \r\n\r\n<P>3.2 Form og indhold af ansøgning </P>  \r\n\r\n<P>3.3 Vilkår for selskabsrejseflyvning </P>  \r\n\r\n<P>3.3.1 Flyvning fra Danmark til udlandet Norge og Sverige undtaget </P>  \r\n\r\n<P>3.3.2 Flyvning til Danmark fra udlandet Norge og Sverige undtaget </P>  \r\n\r\n<P>3.3.3 Flyvning mellem Danmark, Norge og Sverige </P>  \r\n\r\n<P>3.3.4 Ud- og hjemrejse med samme fly. </P>  \r\n\r\n<P>3.4 Vilkår for flyvning til eget brug </P>  \r\n\r\n<P>3.5 Vilkår for studenterflyvning </P>  \r\n\r\n<P>3.6 Vilkår for flyvning i forbindelse med specielle begivenheder. </P>  \r\n\r\n<P>3.7 Vilkår for foreningsflyvning </P>  \r\n\r\n<P CLASS=PUNKT> <B>4.</B> Charterflyvning med fragt </P>  \r\n\r\n<P CLASS=PUNKT> <B>5.</B> Taxaflyvning </P>  \r\n\r\n<P CLASS=PUNKT> <B>6.</B> Straf </P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>Bilag A: Flyvning til eget brug. </P>  \r\n\r\n<P>Bilag B: Foreningsflyvning </P>  \r\n\r\n<P>Bilag C: Specielt godkendte destinationer for selskabsrejseflyvning. </P>  \r\n\r\n<P>I medfør af § 75, stk. 2, § 78, § 149, stk. 12, § 152 og § 153, i lov om  \r\n\r\n luftfart, jf. lovbekendtgørelse nr. 408 af 11. september 1985, fastsætter  \r\n\r\n Statens Luftfartsvæsen herved efter bemyndigelse fra Ministeriet for  \r\n\r\n Offentlige Arbejder følgende: </P>  \r\n\r\n<P>Referencedokument </P>  \r\n\r\n<P>Ministeriet for Offentlige Arbejders bekendtgørelse nr. 491 af 23.  \r\n\r\n september 1984 om minimumsgrænser for ansvarsforsikring for luftfartøjer.  \r\n\r\n</P>  \r\n\r\n<P CLASS=PUNKT> <B>1.</B> Definitioner </P>  \r\n\r\n<P>Charterflyvning. Ikke-regelmæssig, erhvervsmæssig transport af passagerer  \r\n\r\n udført med luftfartøjer, som er godkendt til befordring af mere end 10  \r\n\r\n passagerer, og ikke-regelmæssig, erhvervsmæssig transport af fragt udført med  \r\n\r\n luftfartøjer, hvis højst tilladte startmasse er over 5.700 kg. </P>  \r\n\r\n<P>Taxaflyvning. Ikke-regelmæssig, erhvervsmæssig transport af passagerer  \r\n\r\n udført med luftfartøjer, som er godkendt til befordring af højst 10  \r\n\r\n passagerer, og ikke-regelmæssig, erhvervsmæssig transport af fragt, udført  \r\n\r\n med luftfartøjer, hvis højst tilladte startmasse ikke overstiger 5.700 kg.  \r\n\r\n</P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Tilladelser </P>  \r\n\r\n<P>2.1.1 Koncession </P>  \r\n\r\n<P>Charter- og taxaflyvning må kun udføres af et luftfartsselskab, som er  \r\n\r\n autoriseret hertil af dets hjemlands luftfartsmyndigheder. </P>  \r\n\r\n<P>2.1.2 Kommerciel tilladelse </P>  \r\n\r\n<P>2.1.2.1 Charter- og taxaflyvning fra og til Danmark må kun udføres efter  \r\n\r\n særlig tilladelse fra Statens Luftfartsvæsen, medmindre andet fremgår af  \r\n\r\n denne BL. En tilladelse må ikke overdrages. </P>  \r\n\r\n<P>2.1.2.2 Når tilladelse til at udføre flyvning meddeles uden særlige  \r\n\r\n yderligere tilkendegivelser, er det forudsat, at det, der er anført i  \r\n\r\n ansøgningen, samt bestemmelserne i denne BL, bliver opfyldt. Disse  \r\n\r\n betingelser er følgelig vilkår for flyvningens lovlige udførelse, jf.  \r\n\r\n luftfartslovens § 78. </P>  \r\n\r\n<P>2.1.2.3 Overtrædelse af vilkår for en tilladelse kan medføre, at denne  \r\n\r\n tilbagekaldes. </P>  \r\n\r\n<P>2.2 Luftfartøjer </P>  \r\n\r\n<P>Charter- og taxaflyvning må kun udføres med vedkommende luftfartsselskabs  \r\n\r\n egne luftfartøjer, medmindre Statens Luftfartsvæsen måtte have godkendt  \r\n\r\n andet. </P>  \r\n\r\n<P>2.3 Ikke-skandinaviske luftfartsselskaber </P>  \r\n\r\n<P>For at varetage væsentlige skandinaviske luftfartsinteresser kan Statens  \r\n\r\n Luftfartsvæsen undtagelsesvis begrænse et udenlandsk luftfartsselskabs adgang  \r\n\r\n til at udføre flyvning efter bestemmelserne i denne BL. </P>  \r\n\r\n<P>2.4 Statistik </P>  \r\n\r\n<P>Luftfartsselskabet er pligtigt til i en form, der er foreskrevet af  \r\n\r\n Statens Luftfartsvæsen, at indsende nærmere statistiske oplysninger angående  \r\n\r\n udførte flyvninger. </P>  \r\n\r\n<P>2.5 Forsikring </P>  \r\n\r\n<P>2.5.1 For luftfartøjer, der anvendes til ikke- regelmæssig  \r\n\r\n luftfartsvirksomhed, skal der være tegnet og holdt i kraft forsikring til  \r\n\r\n dækning af ansvar for skade på passagerer og rejsegods eller fragt  \r\n\r\n (befordringsansvaret) samt på personer og ting uden for luftfartøjet  \r\n\r\n (tredjemandsansvaret). </P>  \r\n\r\n<P>2.5.2 Passager- og rejsegodsforsikringen skal dække mindst de beløb, der  \r\n\r\n er fastsat i kapitel 9 i luftfartsloven. </P>  \r\n\r\n<P>2.5.3 Tredjemandsforsikringen skal være tegnet med mindst de  \r\n\r\n minimumsbeløb, der er fastsat i Ministeriet for Offentlige Arbejders  \r\n\r\n bekendtgørelse nr. 491 af 23. september 1984, nemlig: </P>  \r\n\r\n<PRE>  \r\n\r\n Max. startmasse          Min. forsikringsbeløb  \r\n\r\n Indtil 10 tons        50.000.000 kr (personskade),  \r\n\r\n                        1.500.000 kr (tingskade),  \r\n\r\n 10 - 349 tons        125.000.000 kr (personskade),  \r\n\r\n                        5.000.000 kr (tingskade),  \r\n\r\n 350 tons og derover  250.000.000 kr (personskade),  \r\n\r\n                       10.000.000 kr (tingskade).  \r\n\r\n</PRE>  \r\n\r\n<P>2.6 Priser </P>  \r\n\r\n<P>En tilladelse kan gøres betinget af, at priserne godkendes. </P>  \r\n\r\n<P>2.7 Afgifter </P>  \r\n\r\n<P>Tilladelse til flyvning fra eller til dansk territorium kan nægtes,  \r\n\r\n ligesom en allerede given tilladelse kan inddrages, hvis forfaldne  \r\n\r\n luftfartsafgifter i Danmark ikke er betalt. </P>  \r\n\r\n<P>2.8 Den multilaterale overenskomst </P>  \r\n\r\n<P>2.8.1 Selskaber i stater, som har ratificeret den multilaterale  \r\n\r\n overenskomst af 30. april 1956 om kommercielle rettigheder for  \r\n\r\n ikke-regelmæssig lufttrafik i Europa, må udføre flyvninger i overensstemmelse  \r\n\r\n med det, der er anført i overenskomsten, under forudsætning af, at  \r\n\r\n vedkommende stat godkender samme praksis for danske luftfartsselskaber. </P>  \r\n\r\n<P>2.8.2 Flyvning efter overenskomstens artikel 2, stk. 1, kan udføres i  \r\n\r\n overensstemmelse med vilkårene i denne BL uden forudgående ansøgning. Med  \r\n\r\n undtagelse af taxaflyvninger samt flyvninger i humanitært øjemed eller  \r\n\r\n flyvninger i forbindelse med en nødsituation skal anmeldelse ske til Statens  \r\n\r\n Luftfartsvæsen senest 48 timer før flyvningens udførelse. Anmeldelsen skal  \r\n\r\n indeholde de oplysninger, der i denne BL kræves ved ansøgning. </P>  \r\n\r\n<P>2.8.3 Flyvning efter overenskomstens artikel 2, stk. 2, må kun udføres  \r\n\r\n efter forudgående tilladelse i overensstemmelse med de ansøgningsfrister og  \r\n\r\n vilkår, der er anført i denne BL. </P>  \r\n\r\n<P CLASS=PUNKT> <B>3.</B> Charterflyvning med passagerer </P>  \r\n\r\n<P>3.1 Tidsfrister for ansøgning </P>  \r\n\r\n<P>I de nedenfor angivne tidsfrister medregnes ikke lørdage, søndage eller  \r\n\r\n danske helligdage. </P>  \r\n\r\n<PRE>  \r\n\r\n Charterkategori    Alle flygninger   Maksimum 4     Mere end 4  \r\n\r\n                                      flyvninger     flyvninger  \r\n\r\n                                      inden for 2    inden for 2  \r\n\r\n                                      måneder        måneder  \r\n\r\n ------------------------------------------------------------------  \r\n\r\n Selskabsrejse-  \r\n\r\n flyvning  \r\n\r\n Flyvning til  \r\n\r\n eget brug                                           Sommerprogram:  \r\n\r\n                                                     15. januar  \r\n\r\n Studenter-                           48 timer  \r\n\r\n flyvning  \r\n\r\n Flyvning i                                          Vinterprogram:  \r\n\r\n forbindelse                                         1. september  \r\n\r\n med specielle  \r\n\r\n begivenheder  \r\n\r\n                    Inden for Europa:  \r\n\r\n Forenings-         15 dage  \r\n\r\n flyvning           Uden for Europa:  \r\n\r\n                    30 dage  \r\n\r\n</PRE>  \r\n\r\n<P>3.2 Form og indhold af ansøgning </P>  \r\n\r\n<P>3.2.1 Statens Luftfartsvæsen kan forlange, at der skal anvendes en særlig  \r\n\r\n ansøgningsformular. Statens Luftfartsvæsen kan ligeledes forlange, at  \r\n\r\n ansøgning og dokumentation skal forelægges på et af de skandinaviske sprog  \r\n\r\n eller på engelsk. </P>  \r\n\r\n<P>3.2.2 En ansøgning skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) Luftfartsselskabets navn, adresse, telefon- og telexnummer. </LI>  \r\n\r\n<LI>b) Luftfartøjets type og registreringsbetegnelse. </LI>  \r\n\r\n<LI>c) Forsikringsforhold, jf. pkt. 2.5. (Statens Luftfartsvæsen kan kræve  \r\n\r\n dokumentation for tegnet forsikring). </LI>  \r\n\r\n<LI>d) Chartererens/charterernes navn(e), adresse(r) og telefonnummer(numre).  \r\n\r\n</LI>  \r\n\r\n<LI>e) Dato og fartplan/nummer. </LI>  \r\n\r\n<LI>f) Charterkategori. </LI>  \r\n\r\n</UL>  \r\n\r\n<P>Herudover kræves supplerende oplysninger og dokumentation for følgende  \r\n\r\n charterkategorier: </P>  \r\n\r\n<P>3.2.3 Selskabsrejseflyvning </P>  \r\n\r\n<P>3.2.3.1 Ansøgeren skal indsende rejsearrangørernes brochurer til Statens  \r\n\r\n Luftfartsvæsen til orientering. </P>  \r\n\r\n<P>3.2.3.2 Ansøgeren skal opbevare og på forlangende indsende en liste med  \r\n\r\n passagerernes navne, anført i alfabetisk rækkefølge. Fripassagerer skal  \r\n\r\n anføres særskilt og betegnes som sådanne. Hver passagergruppe skal opføres  \r\n\r\n samlet med angivelse af destination, dato og nummer for henholdsvis ud- og  \r\n\r\n hjemflyvning. Medføres der passagergrupper fra flere rejsearrangører, skal  \r\n\r\n også dette specificeres. </P>  \r\n\r\n<P>3.2.4 Flyvning til eget brug </P>  \r\n\r\n<P>3.2.4.1 Ansøgningen skal være ledsaget af en erklæring, som dokumenterer  \r\n\r\n flyvningens karakter af &#187;flyvning til eget brug&#171;, formuleret som  \r\n\r\n angivet i bilag A. </P>  \r\n\r\n<P>3.2.4.2. Ved seriemæssige flyvninger skal ansøgningen være ledsaget af en  \r\n\r\n genpart af charterkontrakten. </P>  \r\n\r\n<P>3.2.5 Flyvning i forbindelse med specielle begivenheder </P>  \r\n\r\n<P>Ansøgningen skal indeholde oplysning om anledningen til flyvningen,  \r\n\r\n tidspunktet for begivenheden samt om, hvilke arrangementer der indgår i  \r\n\r\n rejsen. </P>  \r\n\r\n<P>3.2.6 Foreningsflyvning </P>  \r\n\r\n<P>3.2.6.1 Ansøgningen skal være ledsaget af en erklæring, som dokumenterer  \r\n\r\n flyvningens karakter af &#187;foreningsflyvning&#171;, formuleret som angivet  \r\n\r\n i bilag B. Er et luftfartøj chartret af flere foreninger, skal erklæring  \r\n\r\n afgives af hver af disse. </P>  \r\n\r\n<P>3.2.6.2 På anmodning fra Statens Luftfartsvæsen skal indsendes </P>  \r\n\r\n<UL CLASS=PLAIN-LIST>  \r\n\r\n<LI>a) En liste med passagerernes navne, anført i alfabetisk rækkefølge, i  \r\n\r\n givet fald fordelt på de enkelte charterere. Repræsenterer en passager en  \r\n\r\n juridisk person, skal navnet på denne anføres. Fripassagerer skal anføres  \r\n\r\n særskilt og betegnes som sådanne. </LI>  \r\n\r\n<LI>b) Genpart af charterkontrakten. </LI>  \r\n\r\n<LI>c) Foreningens vedtægter. </LI>  \r\n\r\n<LI>d) Årsberetning. </LI>  \r\n\r\n<LI>e) Medlemsliste. </LI>  \r\n\r\n</UL>  \r\n\r\n<P>3.2.7 Yderligere oplysninger/dokumentation </P>  \r\n\r\n<P>Statens Luftfartsvæsen kan i særlige tilfælde forlange yderligere  \r\n\r\n oplysninger eller dokumentation ud over det, der er anført ovenfor. </P>  \r\n\r\n<P>3.3 Vilkår for selskabsrejseflyvning </P>  \r\n\r\n<P>3.3.1 Flyvning fra Danmark til udlandet Norge og Sverige undtaget </P>  \r\n\r\n<P>3.3.1.1 Tilladelse kan meddeles til flyvning til </P>  \r\n\r\n<UL CLASS=PLAIN-LIST>  \r\n\r\n<LI>a) punkter i Europa, punkter i stater uden for Europa med kyst mod  \r\n\r\n Middelhavet samt De kanariske Øer og Madeira, </LI>  \r\n\r\n<LI>b) andre punkter, der måtte være særlig godkendt. De punkter, der er  \r\n\r\n godkendt ved denne BL's ikrafttræden, er anført i bilag C. Æ ndringer  \r\n\r\n offentliggøres i Aeronautical Information Circular. </LI>  \r\n\r\n</UL>  \r\n\r\n<P>3.3.1.2 Hele luftfartøjets kapacitet skal være chartret af en eller flere  \r\n\r\n rejsearrangører til befordring af grupper af personer, der deltager i et på  \r\n\r\n forhånd fastlagt selskabsrejsearrangement. </P>  \r\n\r\n<P>3.3.1.3 En selskabsrejse skal opfylde følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Rejsearrangementet skal indbefatte mindst 3 overnatninger udover  \r\n\r\n rejsetiden, hvoraf en overnatning skal være mellem lørdag og søndag. Kravet  \r\n\r\n om, at en overnatning skal være mellem lørdag og søndag, gælder dog ikke til  \r\n\r\n destinationer i Middelhavsområdet m.v., som af Statens Luftfartsvæsen anses  \r\n\r\n for at være udelukkende af turistmæssig karakter. </LI>  \r\n\r\n<LI>b) Rejsearrangementet skal omfatte flytransport med samme  \r\n\r\n luftfartsselskab til bestemmelsesstedet og tilbage samt indkvartering i hele  \r\n\r\n den periode, som arrangementet omfatter. </LI>  \r\n\r\n</UL>  \r\n\r\n<P>På typiske feriesteder kan indkvartering ske i lejligheder og lignende,  \r\n\r\n når rejsearrangøren har lejet disse for længere tid. </P>  \r\n\r\n<UL CLASS=PLAIN-LIST>  \r\n\r\n<LI>c) Indkvartering må kun sælges uspecificeret på vilkår, at  \r\n\r\n indkvarteringen sker på hoteller eller i lejligheder, som er beskrevet i  \r\n\r\n rejsearrangørens brochure, eller at anden indkvartering af tilsvarende  \r\n\r\n standard skaffes af arrangøren. </LI>  \r\n\r\n<LI>d) I arrangementet må ikke indgå udflugter med overnatning til steder,  \r\n\r\n som ikke er godkendt til selskabsrejseflyvning, jf. pkt. 3.3.1.1. </LI>  \r\n\r\n<LI>e) En gruppe skal ved afrejse fra Skandinavien omfatte mindst 10 personer  \r\n\r\n fra samme rejsearrangør og med samme rejsearrangement. Flere grupper kan  \r\n\r\n medtages i samme luftfartøj. </LI>  \r\n\r\n</UL>  \r\n\r\n<P>Er antallet af deltagere i en gruppe mindre end 10, må befordring dog ske,  \r\n\r\n hvis rejsearrangøren har betalt for mindst 10 pladser, og disse holdes  \r\n\r\n reserveret til vedkommende gruppe i luftfartøjet. </P>  \r\n\r\n<P>Pladser, der således er reserveret til en gruppe, må ikke udnyttes til  \r\n\r\n befordring af personer, der ikke indgår i vedkommende gruppe. </P>  \r\n\r\n<P>En rejsearrangør, der er charterer på en flyvning, kan med Statens  \r\n\r\n Luftfartsvæsens tilladelse overlade en del af luftfartøjets kapacitet til en  \r\n\r\n anden rejsearrangør. </P>  \r\n\r\n<UL CLASS=PLAIN-LIST>  \r\n\r\n<LI>f) Samtlige deltagere i en selskabsrejse med samme arrangør og samme  \r\n\r\n arrangement skal følges ad på ud- og hjemrejsen. </LI>  \r\n\r\n<LI>g) Der skal være en repræsentant for rejsearrangøren til disposition for  \r\n\r\n gruppen på bestemmelsesstedet. </LI>  \r\n\r\n</UL>  \r\n\r\n<P>3.3.1.4 Deltagerne i en selskabsrejse skal erlægge betaling for hele  \r\n\r\n rejsearrangementet. Tilbagebetaling for eventuelle dele af et arrangement,  \r\n\r\n som deltagerne ikke har udnyttet, må ikke finde sted. </P>  \r\n\r\n<P>3.3.1.5 Et luftfartsselskab er, uanset eventuel misligholdelse af  \r\n\r\n charterkontrakten fra chartererens side, forpligtet til at hjemtransportere  \r\n\r\n personer, det har befordret ud fra Danmark. Hjemtransporten skal ske til  \r\n\r\n afgangslufthavnen. </P>  \r\n\r\n<P>3.3.2 Flyvning til Danmark fra udlandet Norge og Sverige undtaget </P>  \r\n\r\n<P>3.3.2.1 Tilladelse kan meddeles til flyvning fra </P>  \r\n\r\n<UL CLASS=PLAIN-LIST>  \r\n\r\n<LI>a) punkter i Europa, punkter i stater uden for Europa med kyst mod  \r\n\r\n Middelhavet samt De kanariske Øer og Madeira, </LI>  \r\n\r\n<LI>b) andre punkter, der måtte være særlig godkendt. De punkter, der er  \r\n\r\n godkent ved denne BL's ikrafttræden, er anført i bilag C. Æ ndringer  \r\n\r\n offentliggøres i Aeronautical Information Circular. </LI>  \r\n\r\n</UL>  \r\n\r\n<P>3.3.2.2 Hele luftfartøjets kapacitet skal være chartret af en eller flere  \r\n\r\n rejsearrangører til befordring af personer, der deltager i et på forhånd  \r\n\r\n fastlagt selskabsrejsearrangement. </P>  \r\n\r\n<P>3.3.2.3 En selskabsrejse skal opfylde følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Opholdet skal indbefatte mindst 3 overnatninger ud over rejsetiden.  \r\n\r\n</LI>  \r\n\r\n</UL>  \r\n\r\n<P>For ophold, der påbegyndes en fredag (week- end-rejser), kræves kun 2  \r\n\r\n overnatninger. </P>  \r\n\r\n<UL CLASS=PLAIN-LIST>  \r\n\r\n<LI>b) Arrangementet skal omfatte transport til/fra bestemmelsessted i  \r\n\r\n Danmark eller ved et rundrejsearrangement, til/fra bestemmelsessteder i  \r\n\r\n Danmark, Norge eller Sverige. Flytransport skal benyttes mindst en vej.  \r\n\r\n Benyttes charterfly i begge retninger, skal det ske med samme selskab.  \r\n\r\n Indkvartering skal være inkluderet i hele den periode, som arrangementet  \r\n\r\n omfatter. </LI>  \r\n\r\n<LI>c) Indkvartering må kun sælges uspecificeret på vilkår, at  \r\n\r\n indkvarteringen sker på hoteller eller i lejligheder, som er beskrevet i  \r\n\r\n rejsearrangørens brochure, eller at anden indkvartering af tilsvarende  \r\n\r\n standard skaffes af arrangøren. </LI>  \r\n\r\n</UL>  \r\n\r\n<P>3.3.2.4 Deltagerne i en selskabsrejse skal erlægge betaling for hele  \r\n\r\n rejsearrangementet. Tilbagebetaling for eventuelle dele af arrangementet, som  \r\n\r\n deltagerne ikke har udnyttet, må ikke finde sted. </P>  \r\n\r\n<P>3.3.2.5 Et luftfartsselskab er, uanset eventuel misligholdelse af  \r\n\r\n charterkontrakten fra charterens side, forpligtet til at hjemtransportere  \r\n\r\n personer, det har befordret til Danmark. Dette gælder dog ikke, hvis  \r\n\r\n rejsearrangementet kun omfatter charterfly en vej. </P>  \r\n\r\n<P>3.3.3 Flyvning mellem Danmark, Norge og Sverige </P>  \r\n\r\n<P>3.3.3.1 Tilladelse kan meddeles til flyvning til/fra punkter i Norge  \r\n\r\n og/eller Sverige. </P>  \r\n\r\n<P>3.3.3.2 Hele luftfartøjets kapacitet skal være chartret af en eller flere  \r\n\r\n rejsearrangører til befordring udelukkende af personer, der deltager i et på  \r\n\r\n forhånd fastlagt selskabsrejsearrangement. </P>  \r\n\r\n<P>3.3.3.3 En selskabsrejse skal opfylde følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Opholdet skal indbefatte mindst 3 overnatninger ud over rejsetiden.  \r\n\r\n</LI>  \r\n\r\n</UL>  \r\n\r\n<P>For ophold, der påbegyndes en fredag (week- end-rejser), kræves kun 2  \r\n\r\n overnatninger. </P>  \r\n\r\n<UL CLASS=PLAIN-LIST>  \r\n\r\n<LI>b) Arrangementet skal omfatte transport til/fra bestemmelsessted i  \r\n\r\n Danmark eller ved et rundrejsearrangement til/fra bestemmelsessteder i  \r\n\r\n Danmark, Norge eller Sverige. Flytransport skal benyttes mindst en vej.  \r\n\r\n Benyttes charterfly i begge retninger, skal det ske med samme selskab.  \r\n\r\n Indkvartering skal være inkluderet i hele den periode, som arrangementet  \r\n\r\n omfatter. </LI>  \r\n\r\n<LI>c) Indkvartering må kun sælges uspecificeret på vilkår, at  \r\n\r\n indkvarteringen sker på hoteller eller i lejligheder, som er beskrevet i  \r\n\r\n rejsearrangørens brochure, eller at anden indkvartering af tilsvarende  \r\n\r\n standard skaffes af arrangøren. </LI>  \r\n\r\n</UL>  \r\n\r\n<P>3.3.3.4 Deltagerne i en selskabsrejse skal erlægge betaling for hele  \r\n\r\n rejsearrangementet. Tilbagebetaling for eventuelle dele af arrangementet, som  \r\n\r\n deltagerne ikke har benyttet, må ikke finde sted. </P>  \r\n\r\n<P>3.3.3.5 Et luftfartsselskab er, uanset eventuel misligholdelse af  \r\n\r\n charterkontrakten fra chartererens side, forpligtet til at hjemtransportere  \r\n\r\n personer, det har befordret til eller fra Danmark. Hjemtransporten skal ske  \r\n\r\n til afgangslufthavnen. Dette gælder dog ikke, hvis rejsearrangementet kun  \r\n\r\n omfatter charterfly en vej. </P>  \r\n\r\n<P>3.3.4 Ud- og hjemrejse med samme fly </P>  \r\n\r\n<P>På selskabsrejser kan der medtages ud- og hjemrejsende passagerer med  \r\n\r\n samme fly. </P>  \r\n\r\n<P>3.4 Vilkår for flyvning til eget brug </P>  \r\n\r\n<P>3.4.1 Hele luftfartøjets kapacitet skal være lejet af chartereren. </P>  \r\n\r\n<P>3.4.2 Destinationen for flyvningen skal være bestemt af chartereren. </P>  \r\n\r\n<P>3.4.3 Chartereren skal bære samtlige de med flyvningen forbundne  \r\n\r\n omkostninger, og deltagerne i flyvningen må hverken direkte eller indirekte  \r\n\r\n yde ham nogen refusion herfor. </P>  \r\n\r\n<P>3.4.4 En flyvning, som ved annoncering eller på anden måde er bekendtgjort  \r\n\r\n for offentligheden, vil ikke blive godkendt. </P>  \r\n\r\n<P>3.5 Vilkår for studenterflyvning </P>  \r\n\r\n<P>3.5.1 Hele luftfartøjets kapacitet skal være lejet af chartereren. Denne  \r\n\r\n skal være en anerkendt institution eller studenterforening. </P>  \r\n\r\n<P>3.5.2 Følgende personer er adgangsberettigede: </P>  \r\n\r\n<UL CLASS=PLAIN-LIST>  \r\n\r\n<LI>a) Heldagsstuderende under 30 år, som er indskrevet ved et universitet,  \r\n\r\n seminarium eller højere læreanstalt og kandidater, som har bestået  \r\n\r\n embedseksamen i det kalenderår, flyvningen udføres. </LI>  \r\n\r\n<LI>b) Elever mellem 16 og 22 år, som på heltidsbasis gennemgår en officielt  \r\n\r\n godkendt uddannelse af mindst 1 års varighed. </LI>  \r\n\r\n<LI>c) Medlemmer af lærerkollegiet ved de ovennævnte læreanstalter og andre  \r\n\r\n personer, hvis og i det omfang, det er nødvendigt, at pågældende fungerer som  \r\n\r\n ledere af studentergruppen. </LI>  \r\n\r\n<LI>d) Ægtefæller til og hjemmeboende børn under 18 år af de personer, der er  \r\n\r\n nævnt under a) - c), når de rejser sammen med den berettigede. </LI>  \r\n\r\n</UL>  \r\n\r\n<P>3.6 Vilkår for flyvning i forbindelse med specielle begivenheder </P>  \r\n\r\n<P>3.6.1 Tilladelse kan meddeles til flyvning med grupper af personer, som  \r\n\r\n skal deltage i eller overvære en sportsbegivenhed eller en begivenhed af  \r\n\r\n religiøs, kulturel eller social karakter. </P>  \r\n\r\n<P>3.6.2 Hele luftfartøjets kapacitet skal være lejet af en eller flere  \r\n\r\n charterere til befordring af personer, som skal deltage i eller overvære  \r\n\r\n samme begivenhed. Hver deltager skal betale for sin del af hele det på  \r\n\r\n forhånd fastlagte arrangement, som mindst skal omfatte flytransport  \r\n\r\n tur/retur, transport mellem flyvepladsen og stedet for begivenheden. Rejsens  \r\n\r\n pris skal også omfatte en eventuel entreafgift. </P>  \r\n\r\n<P>3.6.3 Ud- og hjemrejse skal foregå i fællesskab for samtlige  \r\n\r\n rejsedeltagere. </P>  \r\n\r\n<P>3.6.4 Rejsearrangementet må ikke omfatte mere end 2 overnatninger ud over  \r\n\r\n arrangementets varighed. </P>  \r\n\r\n<P>3.6.5 Flyvning i forbindelse med industrielle messer vil kunne godkendes  \r\n\r\n på ovenstående vilkår, hvis </P>  \r\n\r\n<UL CLASS=PLAIN-LIST>  \r\n\r\n<LI>a) tilstrækkelig kapacitet ikke kan reserveres hos et ruteselskab 12  \r\n\r\n måneder, inden flyvningen skal udføres, eller </LI>  \r\n\r\n<LI>b) destinationen samt et område inden for en radius af 100 km fra denne  \r\n\r\n ikke beflyves af et ruteselskab. </LI>  \r\n\r\n</UL>  \r\n\r\n<P>3.7 Vilkår for foreningsflyvning </P>  \r\n\r\n<P>3.7.1 Hele luftfartøjets kapacitet skal være lejet af en forening eller  \r\n\r\n anden lignende sammenslutning. Har foreningen juridiske personer som  \r\n\r\n medlemmer kan disse maksimalt repræsenteres af 3 personer. </P>  \r\n\r\n<P>3.7.1.1 Ved flyvning mellem Danmark og et europæisk land kan et luftfartøj  \r\n\r\n lejes af indtil 3 foreninger i fællesskab. Foreningerne skal bestå  \r\n\r\n udelukkende af fysiske personer, og foreningerne skal have et fælles formål  \r\n\r\n med flyvningen. </P>  \r\n\r\n<P>3.7.1.2 Ved flyvning mellem Danmark og Nordamerika kan et luftfartøjs  \r\n\r\n kapacitet lejes af flere foreninger under forudsætning af, at hver charterer  \r\n\r\n har lejet og betalt for mindst 40 sæder. Sæderne, som er reserveret til en  \r\n\r\n gruppe, må ikke anvendes til transport af personer, som ikke tilhører  \r\n\r\n gruppen. </P>  \r\n\r\n<P>3.7.2 En forening skal have bestået i mindst 2 år forud for flyvning.  \r\n\r\n Foreningen skal være af permanent karakter og have et andet hovedformål end  \r\n\r\n at arrangere rejser. Dens medlemstal må ikke overstige 50.000. </P>  \r\n\r\n<P>3.7.3 Deltagerne i flyvningen skal have været medlem af foreningen i  \r\n\r\n mindst 6 måneder. Adgangsberettigede er tillige sådanne medlemmers ægtefæller  \r\n\r\n og børn under 18 år, hvis de ledsager vedkommende. </P>  \r\n\r\n<P>3.7.4 Medlemskab af foreningen eller fornøden familiemæssig tilknytning må  \r\n\r\n kunne dokumenteres. </P>  \r\n\r\n<P>3.7.5 En flyvning, som ved annoncering eller på anden måde er bekendtgjort  \r\n\r\n for offentligheden, vil ikke blive godkendt. </P>  \r\n\r\n<P CLASS=PUNKT> <B>4.</B> Charterflyvning med fragt </P>  \r\n\r\n<P>4.1 Charterflyvning med fragt, herunder transport af fragt i forbindelse  \r\n\r\n med passagercharterflyvning, kan udføres uden ansøgning til Statens  \r\n\r\n Luftfartsvæsen. I stedet skal der, inden en flyvning udføres, være indsendt  \r\n\r\n en anmeldelse af denne til Statens Luftfartsvæsen. </P>  \r\n\r\n<P>4.2 Anmeldelsen skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) Luftfartsselskabets navn, adresse, telefon- og telexnummer. </LI>  \r\n\r\n<LI>b) Luftfartøjets type og registreringsbetegnelse. </LI>  \r\n\r\n<LI>c) Forsikringsforhold, jf. pkt. 2.5 (Statens Luftfartsvæsen kan kræve  \r\n\r\n dokumentation for tegnet forsikring). </LI>  \r\n\r\n<LI>d) Dato og fartplan/nummer. </LI>  \r\n\r\n</UL>  \r\n\r\n<P>4.3 Anmeldelsen skal foreligge hos Statens Luftfartsvæsen 48 timer, inden  \r\n\r\n flyvningen skal udføres. I denne tidsfrist medregnes ikke lørdage, søndage og  \r\n\r\n danske helligdage. </P>  \r\n\r\n<P CLASS=PUNKT> <B>5.</B> Taxaflyvning </P>  \r\n\r\n<P>5.1 Taxaflyvning med passagerer må udføres på vilkår, at  \r\n\r\n bestemmelsesstedet er valgt af den eller de, som har bestilt transporten,  \r\n\r\n samt at ingen del af luftfartøjets kapacitet videresælges til offentligheden.  \r\n\r\n Der gælder ingen særlige vilkår for taxaflyvning med fragt. </P>  \r\n\r\n<P>5.2 Taxaflyvning kan udføres uden ansøgning eller anmeldelse til Statens  \r\n\r\n Luftfartsvæsen. </P>  \r\n\r\n<P CLASS=PUNKT> <B>6.</B> Straf </P>  \r\n\r\n<P>6.1 Overtrædelse af bestemmelserne i denne BL straffes i medfør af  \r\n\r\n luftfartslovens § 149, stk. 12, med bøde eller hæfte. På samme måde straffes  \r\n\r\n den, som i erhvervsmæssigt øjemed formidler befordring med luftfartøj vidende  \r\n\r\n om, at befordringen udføres i strid med vilkårene i denne BL. Der kan  \r\n\r\n pålægges en virksomheds ejer eller bruger bødeansvar, selv om  \r\n\r\n lovovertrædelsen ikke kan tilregnes ham som forsætlig eller uagtsom. For  \r\n\r\n bødeansvaret fastsættes ingen forvandlingsstraf. </P>  \r\n\r\n<P>6.2 For overtrædelse begået af et aktieselskab, andelsselskab eller  \r\n\r\n lignende kan der pålægges selskabet som sådant bødeansvar. </P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Ministeriet for Offentlige Arbejder. </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>9.1 Denne BL træder i kraft den 1. september 1987. </P>  \r\n\r\n<P>9.2 Samtidig ophæves BL 10-1, 4. udgave af 1. april 1985. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 25. juni  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>V. K. H. Eggers </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n<PRE>  \r\n\r\n Statens Luftfartsvæsen                             Bilag A  \r\n\r\n                       Flyvning til eget brug  \r\n\r\n Til  \r\n\r\n    Statens Luftfartsvæsen  \r\n\r\n Undertegnede  \r\n\r\n (navn)....................................................  \r\n\r\n (adresse).................................................  \r\n\r\n (telf.nr.)................................................  \r\n\r\n der har chartret (luftfartssel~  \r\n\r\n skab)........................................  \r\n\r\n til at udføre flyvning mellem  \r\n\r\n .......................... og ............................  \r\n\r\n den..........................  \r\n\r\n erklærer herved under ansvar efter straffelovens § 163,  \r\n\r\n at jeg/vi bærer endeligt samtlige de med flyvningen forbundne  \r\n\r\n    udgifter, herunder udgifter til passagerafgifter i lufthavnene,  \r\n\r\n    måltider ombord samt handling af luftfartøjet,  \r\n\r\n at deltagerne i flyvningen hverken direkte eller indirekte yder  \r\n\r\n    mig/os nogen refusion af udgifterne til flyvningen, samt  \r\n\r\n at flyvningen ikke ved avertering eller på anden måde udbydes til  \r\n\r\n    offentligheden.  \r\n\r\n Dato: .......................  \r\n\r\n .............................  \r\n\r\n        (underskrift)  \r\n\r\n Straffelovens § 163 lyder således:  \r\n\r\n &#187;Med samme straf som i § 162 anført (dvs. med bøde eller hæfte eller  \r\n\r\n    med fængsel indtil 4 måneder) straffes den, som i øvrigt til brug  \r\n\r\n    i retsforhold, der vedkommer det offentlige, afgiver urigtig  \r\n\r\n    skriftlig erklæring eller skriftlig bevidner noget, hvorom han  \r\n\r\n    ingen kundskab har.&#171;  \r\n\r\n Statens Luftfartsvæsen                              Bilag B  \r\n\r\n                       Foreningsflyvning  \r\n\r\n Til  \r\n\r\n   Statens Luftfartsvæsen.  \r\n\r\n Undertegnede forening (sammenslutning)  \r\n\r\n (navn)....................................................  \r\n\r\n (adresse).................................................  \r\n\r\n (telf.nr.)................................................  \r\n\r\n der har chartret (luftfartssel~  \r\n\r\n skab)........................................  \r\n\r\n til at udføre flyvning mellem  \r\n\r\n ........................ og ..............................  \r\n\r\n den .........................  \r\n\r\n erklærer herved under ansvar efter straffelovens § 163,  \r\n\r\n at foreningen har chartret  \r\n\r\n a) hele luftfartøjets kapacitet  \r\n\r\n b) en del af luftfartøjets kapacitet,  \r\n\r\n at foreningen er stiftet for mere end 2 år siden,  \r\n\r\n at foreningens medlemstal ikke overstiger 50.000,  \r\n\r\n at foreningen har et andet hovedformål end at arrangere rejser,  \r\n\r\n at der på ovennævnte flyvning kun medtages personer, som er optaget  \r\n\r\n    på vedkommende passagerliste, og som har været medlemmer af  \r\n\r\n    foreningen i mindst 6 måneder, samt ægtefæller til og hjemmeboende  \r\n\r\n    børn under 18 år af sådanne medlemmer og ledsager disse,  \r\n\r\n at flyvningen ikke ved avertering eller på anden måde udbydes til  \r\n\r\n    offentligheden, samt  \r\n\r\n at deltagerne i flyvningen ved afrejsen fra og ankomsten til dansk  \r\n\r\n    lufthavn er i stand til at dokumentere medlemsskab af foreningen  \r\n\r\n    eller den nødvendige familiemæssige tilknytning til et medlem  \r\n\r\n    deraf.  \r\n\r\n Dato: ..............................  \r\n\r\n ....................................  \r\n\r\n  (foreningsformandens underskrift)  \r\n\r\n Adresse: ...........................  \r\n\r\n Straffelovens § 163 lyder således:  \r\n\r\n &#187;Med samme straf som i § 162 anført (dvs. med bøde eller hæfte eller  \r\n\r\n    med fængsel indtil 4 måneder) straffes den, som i øvrigt til brug  \r\n\r\n    i retsforhold, der vedkommer det offentlige, afgiver urigtig  \r\n\r\n    skriftlig erklæring eller skriftlig bevidner noget, hvorom han  \r\n\r\n    ingen kundskab har.&#171;  \r\n\r\n Statens Luftfartsvæsen                              Bilag C  \r\n\r\n Specielt godkendte destinationer for selskabsrejseflyvning  \r\n\r\n Ad pkt. 3.3.1.1 b) og pkt. 3.3.2.1 b)  \r\n\r\n Der kan gives tilladelse til selskabsrejseflyvning mellem Danmark og  \r\n\r\n    følgende godkendte punkter:  \r\n\r\n Abu Dhabi                  Jamaica  \r\n\r\n Aqaba, Jordan              Madagascar  \r\n\r\n Azorerne                   Maldiverne  \r\n\r\n Bahamas                    Mexico  \r\n\r\n Barbados                   Senegal  \r\n\r\n Cuba                       Seychellerne  \r\n\r\n Dubai                      Sri Lanka*  \r\n\r\n Florida                    Zambia  \r\n\r\n Gambia  \r\n\r\n</PRE>  \r\n\r\n<P>* I rejsearrangementet kan indgå udflugter med overnatning i Sydindien.  \r\n\r\n</P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19871736205"
        },
        {
            "displayName": "Entydig dokumentidentifikation",
            "displayValue": "CM009549"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17362"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "25/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "14-4/10-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}