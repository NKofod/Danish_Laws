{
    "id": 112045,
    "title": "1996 LSF 15   FORSLAG TIL LOV OM ÆNDRING AF LOV OM MÆGLING I ARBEJDSSTRIDIGHEDER   (AFSTEMNINGS- OG SAMMENKÆDNINGSREGLERNE) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 15",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 15 </P>  \r\n\r\n<P></P>  \r\n\r\n<P>Forslag til Lov om ændring af lov om mægling i arbejdsstridigheder  \r\n\r\n (Afstemnings- og sammenkædningsreglerne) </P>  \r\n\r\n<P></P>  \r\n\r\n<P>Fremsat af arbejdsministeren (Jytte Andersen) </P>  \r\n\r\n<P></P>  \r\n\r\n<P>den 2. oktober 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960119430\"> Lov nr. 1194 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om mægling i arbejdsstridigheder, jf. lovbekendtgørelse nr. 559 af  \r\n\r\n 21. december 1971, foretages følgende ændringer: </P>  \r\n\r\n<P> <B>1.</B>  <I>§ 11, stk. 1, 2. pkt.,</I> ophæves, og i stedet indsættes:  \r\n\r\n</P>  \r\n\r\n<P>&#187;Til forkastelse af et mæglingsforslag ved urafstemning på  \r\n\r\n arbejderside kræves, at et flertal af de i afstemningen deltagende har stemt  \r\n\r\n imod forslaget. Hvis mindre end 40 pct. af de stemmeberettigede har deltaget  \r\n\r\n i afstemningen, kræves tillige, at mindst 25 pct. af de stemmeberettigede har  \r\n\r\n stemt imod forslaget.&#171; </P>  \r\n\r\n<P> <B>2.</B> I <I>§ 12</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Et mæglingsforslag kan kun sammenkædes med andre  \r\n\r\n mæglingsforslag, såfremt forhandlingsmulighederne på det pågældende område må  \r\n\r\n anses for udtømte. Forligsmanden afgør, om denne betingelse er opfyldt.&#171;  \r\n\r\n</P>  \r\n\r\n<P>Stk. 3-7 bliver herefter stk. 4-8. </P>  \r\n\r\n<P> <B>3.</B>  <I>§ 12, stk. 7,</I> der bliver stk. 8, affattes således: </P>  \r\n\r\n<P> <I>&#187;Stk. 8.</I> De stillede forslag skal betragtes som vedtaget på  \r\n\r\n arbejdsgiverside, såfremt der som helhed foreligger et flertal for  \r\n\r\n vedtagelsen. På arbejderside betragtes forslaget som ikke vedtaget, såfremt  \r\n\r\n et flertal af de i afstemningen deltagende har stemt imod forslaget og, hvis  \r\n\r\n mindre end 40 pct. af de stemmeberettigede har deltaget i afstemningen,  \r\n\r\n tillige mindst 25 pct. af de stemmeberettigede har stemt imod  \r\n\r\n forslaget.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om mægling i arbejdsstrigheder, jf. lovbekendtgørelse nr. 559 af 21.  \r\n\r\n december 1971, foretages følgende ændringer: </P>  \r\n\r\n<P> <B>1.</B>  <I>§ 11, stk. 1, 2. pkt.</I> ophæves, og i stedet indsættes:  \r\n\r\n</P>  \r\n\r\n<P>&#187;Til forkastelse af et mæglingsforslag ved urafstemning på  \r\n\r\n arbejderside kræves, at et flertal af de i afstemningen deltagende har stemt  \r\n\r\n imod forslaget. Hvis mindre end 40 pct. af de stemmeberettigede har deltaget  \r\n\r\n i afstemningen kræves tillige, at mindst 25 pct. af de stemmeberettigede har  \r\n\r\n stemt imod forslaget.&#171; </P>  \r\n\r\n<P> <B>2.</B> I <I>§ 12</I> indsættes efter stk. 2 som nyt stk.: </P>  \r\n\r\n<P> <I>&#187;Stk. 3.</I> Et mæglingsforslag kan kun sammenkædes med andre  \r\n\r\n mæglingsforslag, såfremt forhandlingsmulighederne på det pågældende område må  \r\n\r\n anses for udtømte. Forligsmanden afgør, om denne betingelse er opfyldt.&#171;  \r\n\r\n</P>  \r\n\r\n<P>Stk. 3-7 bliver herefter stk. 4-8. </P>  \r\n\r\n<P> <B>3.</B>  <I>§ 12, stk. 7,</I> der bliver til stk. 8, affattes således:  \r\n\r\n</P>  \r\n\r\n<P> <I>&#187;Stk. 8.</I> De stillede forslag skal betragtes som vedtaget på  \r\n\r\n arbejdsgiverside, såfremt der som helhed foreligger et flertal for  \r\n\r\n vedtagelsen. På arbejderside betragtes forslaget som ikke vedtaget, såfremt  \r\n\r\n et flertal af de i afstemningen deltagende har stemt imod forslaget og, hvis  \r\n\r\n mindre end 40 pct. af de stemmeberettigede har deltaget i afstemningen,  \r\n\r\n tillige mindst 25 pct. af de stemmeberettigede har stemt imod forslaget. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. december 1996. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Der blev i folketingssamlingen 1994-1995 stillet forslag om henholdsvis  \r\n\r\n ophævelse eller ændring af § 11-12 i lov om mægling i arbejdsstridigheder.  \r\n\r\n Forslagene blev stillet af henholdsvis Socialistisk Folkeparti (L 40) og  \r\n\r\n Enhedslisten (L 56). Forslagene blev ikke vedtaget, men regeringen  \r\n\r\n tilkendegav i forbindelse med behandlingen af lovforslagene, at man ville  \r\n\r\n overveje at give arbejdsmarkedets parter mulighed for at komme med et fælles  \r\n\r\n udspil til ændring af loven. </P>  \r\n\r\n<P>Dansk Journalistforbund indgav i 1993 en klage til Den Internationale  \r\n\r\n Arbejdsorganisation, ILO, hvor man nedlagde påstand om, at Statens  \r\n\r\n Forligsmand havde handlet i strid med ILO's konventioner, særligt ILO  \r\n\r\n konvention nr. 87 om foreningsfrihed og beskyttelse af retten til at  \r\n\r\n organisere sig, og konvention nr. 98 om retten til at føre kollektive  \r\n\r\n forhandlinger. Baggrunden for klagen var, at Statens Forligsmand den 27.  \r\n\r\n marts 1993 fremsatte mæglingsforslag til fornyelse af overenskomsterne på  \r\n\r\n DA/LO-området. Forslaget modtog også en fornyelse af blandt andet  \r\n\r\n overenskomster mellem Danske Dagblades Forenings Forhandlingsorganisation,  \r\n\r\n Ritzaus Bureau og Den Liberale Presse på den ene side og Dansk  \r\n\r\n Journalistforbund på den anden side. Journalistforbundets klage er blevet  \r\n\r\n behandlet i ILO's fagforeningsfrihedskomite, der i marts 1994 udtalte, at:  \r\n\r\n &#187;visse aspekter i den danske lovgivning og praksis ikke er helt i  \r\n\r\n overensstemmelse med princippet om ret til frie forhandlinger af kollektive  \r\n\r\n overenskomster med hensyn til arbejdsvilkår og arbejdsbetingelser gennem  \r\n\r\n kollektive overenskomster, som fastsat i art. 4 i konvention nr. 98&#171;  \r\n\r\n (Case no 1725). Danmark ratificerede konvention nr. 98 i 1955. </P>  \r\n\r\n<P>På baggrund af et fælles forslag fra LO og DA fremsætter regeringen derfor  \r\n\r\n dette forslag. </P>  \r\n\r\n<P>Forslaget ændrer den hidtil gældende lov ved at fjerne kravet om et  \r\n\r\n kvalificeret flertal på 35% af de stemmeberettigede til forkastelse af et  \r\n\r\n mæglingsforslag på arbejdstagerside, hvis stemmeprocenten er 40% eller  \r\n\r\n derover og nedsætte kravet til 25%, hvis stemmeprocenten er under 40. </P>  \r\n\r\n<P>Derudover indsættes en bestemmelse, der skal sikre, at der ikke sker  \r\n\r\n sammenkædning af mæglingsforslag, førend forhandlingsmulighederne er udtømte.  \r\n\r\n</P>  \r\n\r\n<P>Loven træder i kraft den 1. december 1996. Lovens ikrafttrædelsesdato er  \r\n\r\n fastsat under hensyntagen til de forestående overenskomstforhandlinger i  \r\n\r\n foråret 1997. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Forslaget skønnes ikke at have økonomiske eller administrative  \r\n\r\n konsekvenser. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>For at tilskynde til en højere stemmedeltagelse forslås det, at den  \r\n\r\n nugældende &#187;35% regel&#171; i § 11, hvorefter det til forkastelse af  \r\n\r\n mæglingsforslag kræves, at et flertal og mindst 35% af de stemmeberettigede  \r\n\r\n har stemt imod forslaget, afskaffes i de situationer, hvor stemmeprocenten er  \r\n\r\n over 40%. Ved en aktiv stemmedeltagelse blandt de stemmeberettigede indføres  \r\n\r\n herved en højere grad af indflydelse på spørgsmålet om deltagelse eller  \r\n\r\n forkastelse af et mæglingsforslag, end det hidtil har været tilfældet, idet  \r\n\r\n det fx ved en stemmedeltagelse på 40% for fremtiden vil være tilstrækkeligt,  \r\n\r\n at godt 20% af de stemmeberettigede har stemt imod. I de tilfælde, hvor kun  \r\n\r\n en mindre del af de stemmeberettigede, nemlig mindre end 40%, har deltaget i  \r\n\r\n afstemningen, foreslås dog alene en lempelse og ikke en fuldstændig  \r\n\r\n afskaffelse af kravet om kvalificeret flertal, idet de 35% nedsættes til 25%.  \r\n\r\n</P>  \r\n\r\n<P>Til nr. 2 </P>  \r\n\r\n<P>ILO har i sin seneste udtalelse over den danske mæglingslov givet udtryk  \r\n\r\n for, at visse aspekter af loven og praksis ikke er fuldstændig i  \r\n\r\n overensstemmelse med princippet om retten til frie kollektive forhandlinger.  \r\n\r\n ILO opfordrede derfor regeringen og parterne til at genoverveje sagen. </P>  \r\n\r\n<P>Med henblik på så vidt muligt at imødekomme de af ILO fremførte  \r\n\r\n betænkeligheder foreslås det, at det for fremtiden er en udtrykkelig  \r\n\r\n betingelse for sammenkædning, at forhandlingsmulighederne på det pågældende  \r\n\r\n område efter forligsmandens opfattelse er udtømte. </P>  \r\n\r\n<P>LO og DA har i denne sammenhæng bl.a. givet udtryk for følgende: </P>  \r\n\r\n<P>&#187;Dansk Arbejdsgiverforening og Landsorganisationen i Danmark er enige  \r\n\r\n om, at forligsmandsloven er et nødvendigt og hensigtmæssigt hjælpemiddel i  \r\n\r\n forbindelse med fornyelse af de kollektive overenskomster på det danske  \r\n\r\n arbejdsmarked. Forligsmandsloven er således en del af grundlaget for den  \r\n\r\n danske aftalemodel. </P>  \r\n\r\n<P>Der er enighed om, at det forhold, at arbejdstagere og arbejdsgivere ved  \r\n\r\n aftale kan forny de kollektive overenskomster - eventuelt ved  \r\n\r\n Forligsinstitutionens bistand - er en væsentlig årsag til, at der hersker  \r\n\r\n rolige og stabile tilstande på det danske arbejdsmarked. Hertil bidrager  \r\n\r\n endvidere, at uvildige mæglere på grundlag af forligsmandslovens regler kan  \r\n\r\n medvirke til at afslutte overenskomstforhandlingerne. </P>  \r\n\r\n<P>Hovedorganisationerne har særligt drøftet lovens mulighed for at  \r\n\r\n sammenkæde mæglingsforslag. Hovedorganisationerne er enige om at præcisere,  \r\n\r\n at overenskomstområder ikke medtages i en eventuel sammenkædning af  \r\n\r\n mæglingsforslag, medmindre parternes forhandlingsmuligheder - herunder  \r\n\r\n mulighederne for forligsmandens bistand - er udtømte. Det skal herved på  \r\n\r\n områder, hvor der er specielle teknologiske, uddannelses- eller miljømæssige  \r\n\r\n problemer, tillægges særlig vægt, om disse har været forhandlet mellem  \r\n\r\n parterne. I den forbindelse ønsker parterne endvidere at fremhæve den  \r\n\r\n gældende praksis, hvorefter overenskomstområder forud for en eventuel  \r\n\r\n sammenkædning har adgang til at drøfte dette spørgsmål med forligsmanden. I  \r\n\r\n den forbindelse betragter parterne det - i overensstemmelse med gældende  \r\n\r\n praksis - som en forudsætning, at et mæglingsforslag først fremsættes, når  \r\n\r\n det er konstateret, at hovedorganisationerne ikke udtrykkeligt har modsat sig  \r\n\r\n dette.&#171; </P>  \r\n\r\n<P>Efter regeringens opfattelse er sammenkædningsreglen således et nødvendigt  \r\n\r\n element i det danske arbejdsretlige system bl.a. på grund af den danske  \r\n\r\n organisationsstruktur, der er karakteriseret ved, at vi ofte ikke som i andre  \r\n\r\n lande har en organisation på hver arbejdsplads (industriforbund). Det er  \r\n\r\n regeringens vurdering, at forslaget på den ene side tilgodeser de særlige  \r\n\r\n forhold på det danske arbejdsmarked, og på den anden side imødekommer ILO's  \r\n\r\n betænkeligheder, fordi kravet om, at forhandlingsmulighederne også reelt skal  \r\n\r\n være udtømte, understreger retten til forhandlinger. </P>  \r\n\r\n<P>Forslaget om at afskaffe respektivt lempe kravet til kvalificeret flertal  \r\n\r\n trækker i øvrigt i samme retning, idet det nu alt andet lige bliver nemmere  \r\n\r\n at forkaste et mæglingsforslag, herunder et sammenkædet mæglingsforslag, som  \r\n\r\n man er part i. </P>  \r\n\r\n<P>Til nr. 3 </P>  \r\n\r\n<P>Ændringen er en konsekvensrettelse som følge af ændringen af  \r\n\r\n mæglingslovens § 11, stk. 2, jf. bemærkningerne til nr. 1. </P>  \r\n\r\n<P>Forslaget tilsigter i øvrigt ikke at ændre på gældende praksis og  \r\n\r\n fremsættelse af mæglingsforslag. </P>  \r\n\r\n<P>Skriftlig fremsættelse </P>  \r\n\r\n<P> <B>Arbejdsministeren</B> (Jytte Andersen): </P>  \r\n\r\n<P>Jeg tillader mig hermed at fremsætte for Folketinget: </P>  \r\n\r\n<P> <I>Forslag til lov om ændring af lov om mægling i arbejdsstridigheder.  \r\n\r\n (Afstemnings- og sammenkædningsreglerne).</I>  </P>  \r\n\r\n<P>(Lovforslag nr. L 15). </P>  \r\n\r\n<P>Forslaget er udarbejdet på baggrund af et fælles forslag fra LO og DA.  \r\n\r\n</P>  \r\n\r\n<P>Forslaget indeholder en ændring af den hidtil gældende afstemningsregel  \r\n\r\n ved at fjerne kravet om kvalificeret flertal på 35 % af de stemmeberettigede  \r\n\r\n til forkastelse af et mæglingsforslag på arbejderstagerside, hvis  \r\n\r\n stemmeprocenten er over 40 %, og ved at nedsætte kravet om kvalificeret  \r\n\r\n flertal fra 35 % til 25 %, hvis stemmeprocenten er under 40 %. </P>  \r\n\r\n<P>Derudover foreslås det vedrørende den såkaldte sammenkædningsregel, at der  \r\n\r\n ikke kan ske sammenkædning af mæglingsforslag, førend  \r\n\r\n forhandlingsmulighederne er udtømte. Denne ændring tilsigter så vidt muligt  \r\n\r\n at imødekomme ILO's kritik af, at :&#187;visse aspekter i den danske  \r\n\r\n lovgivning og praksis ikke er helt i overenstemmelse med princippet om frie  \r\n\r\n forhandlinger af kollektive overenskomster&#171;. </P>  \r\n\r\n<P>Under hensyntagen til de forestående overenskomstforhandlinger i foråret  \r\n\r\n 1997 tilsigtes det, at lovforslaget kan træde i kraft den 1. december 1996.  \r\n\r\n</P>  \r\n\r\n<P>Idet jeg i øvrigt henviser til lovforslaget og de ledsagende bemærkninger,  \r\n\r\n skal jeg anbefale lovforslaget til Tingets velvillige behandling. </P>  \r\n\r\n<P>Efter 2. behandling den 17. december 1996 </P>  \r\n\r\n<P> <B>§ 1</B>  </P>  \r\n\r\n<P>I lov om mægling i arbejdsstridigheder, jf. lovbekendtgørelse nr. 559 af  \r\n\r\n 21. december 1971, foretages følgende ændringer: </P>  \r\n\r\n<P> <B>1.</B>  <I>§ 11, stk. 1, 2. pkt.,</I> ophæves, og i stedet indsættes:  \r\n\r\n</P>  \r\n\r\n<P>&#187;Til forkastelse af et mæglingsforslag ved urafstemning på  \r\n\r\n arbejderside kræves, at et flertal af de i afstemningen deltagende har stemt  \r\n\r\n imod forslaget. Hvis mindre end 40 pct. af de stemmeberettigede har deltaget  \r\n\r\n i afstemningen, kræves tillige, at mindst 25 pct. af de stemmeberettigede har  \r\n\r\n stemt imod forslaget.&#171; </P>  \r\n\r\n<P> <B>2.</B> I <I>§ 12</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Et mæglingsforslag kan kun sammenkædes med andre  \r\n\r\n mæglingsforslag, såfremt forhandlingsmulighederne på det pågældende område må  \r\n\r\n anses for udtømte. Forligsmanden afgør, om denne betingelse er opfyldt.&#171;  \r\n\r\n</P>  \r\n\r\n<P>Stk. 3-7 bliver herefter stk. 4-8. </P>  \r\n\r\n<P> <B>3.</B>  <I>§ 12, stk. 7,</I> der bliver stk. 8, affattes således: </P>  \r\n\r\n<P> <I>&#187;Stk. 8.</I> De stillede forslag skal betragtes som vedtaget på  \r\n\r\n arbejdsgiverside, såfremt der som helhed foreligger et flertal for  \r\n\r\n vedtagelsen. På arbejderside betragtes forslaget som ikke vedtaget, såfremt  \r\n\r\n et flertal af de i afstemningen deltagende har stemt imod forslaget og, hvis  \r\n\r\n mindre end 40 pct. af de stemmeberettigede har deltaget i afstemningen,  \r\n\r\n tillige mindst 25 pct. af de stemmeberettigede har stemt imod  \r\n\r\n forslaget.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00015"
        },
        {
            "displayName": "Entydig dokumentidentifikation",
            "displayValue": "CL007160"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}