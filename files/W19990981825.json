{
    "id": 156107,
    "title": "Ankestyrelsens principafgørelse A-4-99 om løntilskud - lærlingeforhold - overenskomstmæssig mindsteløn - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 9818 af 15/05/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-4-99 om løntilskud - lærlingeforhold - overenskomstmæssig mindsteløn - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om beregning af løntilskud efter lov om aktiv socialpolitik.</p>\r\n   <p class=\"TekstGenerel\">I sag nr. 1 var det den overenskomstmæssige mindsteløn for kontorassistenter i lokalområdet, der skulle lægges til grund ved beregningen af løntilskuddet i ansøgers praktikperiode.</p>\r\n   <p class=\"TekstGenerel\">Det forhold, at den virksomhed, hvor ansøger var i praktik, betalte en højere løn til nyuddannede kontorassistenter, og at ansøger efter endt uddannelse havde stor sandsynlighed for ansættelse i virksomheden, kunne ikke begrunde, at det var virksomhedens lønniveau, der skulle lægges til grund ved beregningen af det løntilskud, ansøger modtog fra kommunen.</p>\r\n   <p class=\"TekstGenerel\">I sag nr. 2 var det den overenskomstmæssige mindsteløn for faglærte maskinarbejdere på det aktuelle ansættelsesområde, der skulle lægges til grund ved beregningen af løntilskuddet under ansøgers lærlingeforhold.</p>\r\n   <p class=\"TekstGenerel\">Der blev ved afgørelsen lagt vægt på, at timelønnen, som kommunen havde lagt til grund ved beregningen af ansøgers løntilskud, ikke svarede til den mindste overenskomstmæssige løn på det aktuelle ansættelsesområde.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 707 af 29. september 1998 - § 62, stk. 2</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>sag nr. 1 - j. nr. 201709-98</p>\r\n<p>Ansøger, der igennem en årrække havde været ansat i en virksomhed, indgik i forbindelse med omplacering som følge af en ryglidelse, en uddannelsesaftale med arbejdsgiveren. Ifølge denne skulle hun gennemgå et 3 årige kontorelevforløb i perioden fra den 1. august 1998 til den 31. juli 2001.</p>\r\n<p>Kommunen bevilgede ansøger revalideringsydelse i lov om aktiv socialpolitik med virkning fra den 1. august 1998, således at ansøger i skoleperioden ville få udbetalt bruttorevalideringsydelse.</p>\r\n<p>Vedrørende udmåling af støtte i ansøgers 2 årige praktikperiode, som skulle finde sted hos firmaet fra den 1. august 1999 til den 31. juli 2001 fandt kommunen, at der skulle gives løntilskud op til fagets mindsteløn indenfor det lokale fagområde svarende til 15.475 kr. pr. måned med fradrag af elevlønnen. Arbejdsgiver klagede til nævnet over, at støtten i de 2 praktikår ikke blev udmålt som den mindste overenskomstmæssige løn på det aktuelle ansættelsesområde, svarende til virksomhedens lønniveau, hvor begyndelseslønnen for kontorassistenter udgjorde 19.100 kr. om måneden.</p>\r\n<p>Klagen begrundedes med, at ansøger var omfattet af virksomhedens almindelige personalepolitik, der ikke gav elever jobgaranti i virksomheden efter endt uddannelse, men hvor det mest sandsynlige var, at eleven fandt en fortsat beskæftigelsesmulighed i denne.</p>\r\n<p>Nævnet tiltrådte kommunens afgørelse.</p>\r\n<p>Der henvistes i afgørelsen til, at udbetaling af løntilskud beregnet på grundlag af mindstelønnen for kontorassistenter i lokalområdet ikke var i strid med aktivlovens § 62.</p>\r\n<p>Ved afgørelsen blev der lagt vægt på, at kommunen ifølge § 62 giver arbejdsgiver tilskud til den mindste overenskomstmæssige løn på det aktuelle ansættelsesområde eller den løn, som sædvanligvis gælder for tilsvarende arbejde, og at det i sagen var ubestridt, at mindstelønnen for kontorassistenter i området udgjorde 15.475 kr. om måneden.</p>\r\n<p>Nævnet lagde særlig vægt på det i sagen oplyste om, at ansøger var omfattet af virksomhedens almindelige personalepolitik, der ikke gav elever jobgaranti i virksomheden efter endt uddannelse. Efter nævnets opfattelse var det på denne baggrund hverken dokumenteret eller tilstrækkeligt sandsynliggjort, at ansøger efter endt uddannelse opnåede ansættelse på virksomheden, hvorfor nævnet ikke fandt grundlag for at fastslå, at det var virksomhedens løn, der skulle lægges til grund ved beregningen af løntilskuddet.</p>\r\n<p>Sagen blev behandlet i principielt møde med henblik på afklaring af, hvorvidt det er den overenskomstmæssige løn på et givent arbejdsområde eller den aktuelle mindsteløn i en given virksomhed, der skal lægges til grund for beregningen af løntilskud efter aktivlovens § 62 i tilfælde, hvor revalidenden er ansat som elev uden jobgaranti efter endt uddannelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det var den overenskomstmæssige mindsteløn for kontorassistenter i lokalområdet, der skulle lægges til grund ved beregningen af løntilskud til ansøger under hendes praktikperiode.</p>\r\n<p>Ankestyrelsen lagde ved afgørelsen vægt på, at mindstelønnen for kontorassistenter i lokalområdet var 15.485 kr. om måneden.</p>\r\n<p>Det forhold, at virksomheden betalte en højere løn til nyuddannede kontorassistenter og at ansøger efter endt uddannelse havde stor sandsynlighed for ansættelse i virksomheden kunne ikke begrunde, at det var lønniveauet i denne virksomhed, der skulle lægges til grund ved beregningen af det løntilskud, hun modtog fra kommunen.</p>\r\n<p>Ankestyrelsen tiltrådte således nævnets afgørelse.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>sag nr. 2 - jr. nr. 200055-99</p>\r\n<p>Ansøger, der måtte opgive sit hidtidige arbejde på grund af overfølsomhed, blev af kommunen godkendt som revalideringsberettiget til uddannelsen som maskinarbejder. Uddannelsen skulle finde sted i perioden 1. august 1998 til 31. januar 2002 på en arbejdsplads inden for det offentlige område.</p>\r\n<p>Kommunen besluttede som følge heraf at udbetale et supplement til lærlingelønnen på 4.535 kr. månedligt. Kommunen henviste til, at beløbet udgjorde fagets mindsteløn inden for industriens overenskomst, svarende til kr. 78,40 kr. pr time for en nyudlært maskinarbejder.</p>\r\n<p>Nævnet fandt, at ansøgers lærlingeløn skulle suppleres op til sædvanlig begyndelsesløn for faglærte maskinarbejdere i lokalområdet.</p>\r\n<p>Nævnet lagde ved afgørelsen vægt på, at løntilskuddet som hovedregel skulle udmåles svarende til sædvanlig begyndelsesløn inden for det pågældende oplæringsområde og at kommunen havde godkendt en erhvervsplan, der havde som mål, at ansøger blev uddannet som maskinarbejder.</p>\r\n<p>Nævnet lagde endvidere vægt på, at mindstebetalingen som dækkede hele SID, Metal, KAD og HK området pr. 1. marts 1998 ifølge industriens overenskomst var på 78,40 kr. i timen.</p>\r\n<p>Herudover lagde nævnet vægt på oplysninger fra Dansk Metal, København, hvoraf det fremgik, at nyuddannede maskinarbejdere har en væsentlig højere løn end industriens mindsteløn.</p>\r\n<p>Nævnet fandt det således godtgjort, at den sædvanlige begyndelsesløn for faglærte maskinarbejdere var væsentlig højere end industriens mindsteløn.</p>\r\n<p>I klagen til Ankestyrelsen havde kommunen henvist til, at løntilskuddets størrelse var fastsat efter lov om aktiv socialpolitik § 62 stk. 2, hvorefter tilskud udgør forskellen mellem den overenskomstmæssige praktik-  elev eller lærlingeløn og den mindste overenskomstmæssige løn på det aktuelle ansættelsesområde eller den løn som sædvanligvis gælder for tilsvarende  arbejde med tillæg af eventuelle arbejdsgiverbidrag til ATP mv.</p>\r\n<p>Kommunen henviste desuden til at det i punkt 285 i Socialministeriets vejledning nr. 39 af 5. marts 1998 om lov om aktiv socialpolitik vedrørende den øvre grænse for tilskud fremgår, at \"uanset hvilken aflønning arbejdsgiveren vælger, vil den øvre grænse for tilskud under uddannelse eller genoptræning være den mindste overenskomstmæssig løn på det aktuelle ansættelsesområde eller op til den løn, som sædvanligvis gælder for tilsvarende arbejde\".</p>\r\n<p>Kommunen anførte tillige, at der i ovennævnte formulering i vejledningen om lov om aktiv socialpolitik var en ændring i forhold til lovreguleringen af området før 1. juli 1998, hvor bestemmelsen var at finde i bistandslovens § 43 stk. 8.</p>\r\n<p>Sagen blev behandlet i principielt møde med henblik på afklaring af, hvorvidt det er den mindste overenskomstmæssige løn på det aktuelle arbejdsområde eller den mindsteløn, som sædvanligvis gælder for tilsvarende arbejde, der skal lægges til grund ved beregningen af løntilskud efter aktivlovens § 62 i tilfælde, hvor en revalidend kommer i lære som maskinarbejder.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det var den overenskomstmæssige mindsteløn for faglærte maskinarbejdere på det aktuelle ansættelsesområde, der skulle lægges til grund ved beregningen af det supplement til ansøgers lærlingeløn, som han var berettiget til.</p>\r\n<p>Ankestyrelsen lagde herved vægt på, at den timeløn på 78,40 kr. (industriens mindsteløn) som kommunen havde lagt til grund ved beregningen af ansøgers løntilskud dækkede hele SID-Metal, KAD og HK området.</p>\r\n<p>Denne timeløn svarer ikke til den løn, som er den mindste overenskomstmæssige løn på det aktuelle ansættelsesområde, jf. herved den gældende overenskomst på det offentlige område.</p>\r\n<p>Kommunen skulle herefter omberegne ansøgers løntilskud efter disse retningslinier.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19990981825"
        },
        {
            "displayName": "Entydig dokumentidentifikation",
            "displayValue": "BS008898"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9818"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/05/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201709-98200055-99"
        },
        {
            "displayName": "Stikord",
            "displayValue": "A-4-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}