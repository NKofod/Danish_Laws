{
    "id": 122483,
    "title": "Bekendtgørelse om ansættelsesvilkår for tjenestemandslignende ansatte ved professionshøjskoler for videregående uddannelser m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1176 af 08/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Kap1\">Kapitel 1</a>   Ansættelse</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Pligter</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Suspension, disciplinærforfølgning og injuriesøgsmål</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Afsked</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Forhandlings- og organisationsforhold</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Personlige tillæg</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Lønforskrivning</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Sygdom, barsel, tjenestefrihed mv.</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Tillidsrepræsentanter</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Efterindtægt</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Pension mv.</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Klager</p>\r\n      <p class=\"Indholdsfortegnelse\"><a href=\"#Kap13\">Kapitel 13</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om ansættelsesvilkår for tjenestemandslignende ansatte ved professionshøjskoler for videregående uddannelser m.v.</p>\r\n      <p class=\"Indledning2\">I medfør af § 33, stk. 1, jf. § 58, stk. 2, i lov om professionshøjskoler for videregående uddannelser, jf. lovbekendtgørelse nr. 1091 af 18. november 2008, og efter bemyndigelse fra finansministeren fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Som tjenestemandslignende ansat omfattet af denne bekendtgørelse anses alene personale, der forud for bekendtgørelsens ikrafttræden er ansat ved private seminarier og ingeniørhøjskoler i henhold til bekendtgørelse nr. 522 af 18. juni 1992 om ansættelsesvilkår for tjenestemandslignende ansatte ved private seminarier, handelshøjskoler, handelshøjskoleafdelinger og teknika, og som ikke efterfølgende er overgået til ansættelse på andre vilkår.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen giver ikke adgang til nyansættelse af personale på tjenestemandslignende vilkår.</p>\r\n      <p class=\"Stk2\"><span class=\"StkNr\">Stk. 3.</span> Personale omfattet af denne bekendtgørelse betegnes i det følgende som ansatte.</p>\r\n      <p class=\"Stk2\"><span class=\"StkNr\">Stk. 4.</span> Hvor der i denne bekendtgørelse henlægges en kompetence til institutionen, tilkommer kompetencen institutionens bestyrelse.</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ansættelse</p>\r\n      <p class=\"Paragraf\"><span class=\"ParagrafNr\">§ 2.</span> Ansættelse kan have følgende former:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Varig ansættelse.</p>\r\n          <p class=\"Liste1\"><span class=\"Liste1Nr\">2)</span> Ansættelse på åremål.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ansættelse efter stk. 1 kan være på deltid - dog mindst på halv tid.</p>\r\n      <p class=\"Stk2\"><span class=\"StkNr\">Stk. 3.</span> Ved ansættelse på åremål gælder reglerne i Finansministeriets cirkulære om åremålsansættelse, for tiden cirkulære nr. 188 af 7. november 2001, Personalestyrelsens nr. 032-01.</p>\r\n      <p class=\"Paragraf\"><span class=\"ParagrafNr\">§ 3.</span> Ansættelse foretages af institutionen.</p>\r\n      <p class=\"Paragraf\"><span class=\"ParagrafNr\">§ 4.</span> En ansat, der søger en anden stilling, kan kræve, at den ansattes hidtidig nærmeste overordnede chef eller institutionens leder afgiver en skriftlig bedømmelse af den ansatte til vedkommende ansættelsesmyndighed. Den ansatte skal have udleveret en kopi af bedømmelsen.</p>\r\n      <p class=\"Paragraf\"><span class=\"ParagrafNr\">§ 5.</span> Ingen kan samtidig være varigt ansat efter denne bekendtgørelse i mere end én stilling.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Pligter</p>\r\n      <p class=\"Paragraf\"><span class=\"ParagrafNr\">§ 6.</span> Den ansatte skal samvittighedsfuldt overholde de regler, der gælder for den pågældendes stilling, og såvel i som uden for tjenesten vise sig værdig til den agtelse og tillid, som stillingen kræver.</p>\r\n      <p class=\"Stk2\"><span class=\"StkNr\">Stk. 2.</span> Den ansatte skal iagttage tavshed med hensyn til de forhold, som vedkommende i medfør af sin stilling bliver bekendt med, og hvis hemmeligholdelse ifølge sagens natur er påkrævet eller bliver lovligt foreskrevet. Tavshedspligten ophører ikke med vedkommendes udtræden af tjenesten.</p>\r\n      <p class=\"Stk2\"><span class=\"StkNr\">Stk. 3.</span> Inden for sit ansættelsesområde har den ansatte pligt til at underkaste sig sådanne forandringer i sine tjenesteforretningers omfang og beskaffenhed, der ikke ændrer tjenestens karakter, og som ikke medfører, at stillingen ikke længere kan anses for passende for den pågældende. I samme omfang kan det pålægges den ansatte at overtage en anden stilling.</p>\r\n      <p class=\"Stk2\"><span class=\"StkNr\">Stk. 4.</span> En lærer skal undervise inden for de undervisningsområder, pågældende efter sin uddannelse og tidligere beskæftigelse er formelt eller reelt kvalificeret til.</p>\r\n      <p class=\"Paragraf\"><span class=\"ParagrafNr\">§ 7.</span> Inden for sit ansættelsesområde har en ansat pligt til at gøre midlertidig tjeneste i en stilling, der er sideordnet med eller højere end den pågældendes egen stilling.</p>\r\n      <p class=\"Paragraf\"><span class=\"ParagrafNr\">§ 8.</span> En ansat kan kun have beskæftigelse uden for tjenesten for så vidt og i det omfang, det er foreneligt med den samvittighedsfulde udførelse af den pågældendes pligter og med den for stillingen nødvendige agtelse og tillid.</p>\r\n      <p class=\"Paragraf\"><span class=\"ParagrafNr\">§ 9.</span> Eventuelle udgifter til tjenestens udførelse under en ansats fravær som følge af borgerligt ombud afholdes efter de for statens tjenestemænd fastsatte regler.</p>\r\n      <p class=\"Paragraf\"><span class=\"ParagrafNr\">§ 10.</span> En ansat kan for varetagelsen af de pligter, der følger af stillingen, samt for sådanne hverv, der må betragtes som led i stillingen, kun oppebære sådan løn og andre ydelser, som er fastsat i henhold til §§ 24 og 25.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Suspension, disciplinærforfølgning og injuriesøgsmål</p>\r\n      <p class=\"Paragraf\"><span class=\"ParagrafNr\">§ 11.</span> En ansat kan suspenderes eller midlertidigt overføres til andet arbejde, når den pågældende har pådraget sig grundet mistanke om et forhold, der betager den ansatte den tillid, som bestridelsen af stillingen kræver, eller som i øvrigt gør det betænkeligt, at den ansatte vedblivende udfører sit hidtidige arbejde.</p>\r\n      <p class=\"Stk2\"><span class=\"StkNr\">Stk. 2.</span> Afgørelse efter stk. 1 træffes af institutionen.</p>\r\n      <p class=\"Stk2\"><span class=\"StkNr\">Stk. 3.</span> Under suspension oppebærer den ansatte løn efter de for statens tjenestemænd gældende regler.</p>\r\n      <p class=\"Paragraf\"><span class=\"ParagrafNr\">§ 12.</span> En ansat, der tjenstligt indberettes for en tjenesteforseelse eller et strafbart forhold, skal have udleveret en fremstilling af sagens faktiske omstændigheder og have adgang til at afgive en skriftlig udtalelse om fremstillingen. Samtidig skal det over for den ansatte oplyses, at pågældende ikke har pligt til at udtale sig om fremstillingen.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan beslutte at indlede disciplinærundersøgelse mod en ansat for tjenesteforseelse. Hvis dette besluttes, anmoder institutionen præsidenten for en af de kollegiale retter om at udpege en dommer som forhørsleder.</p>\r\n      <p class=\"Stk2\"><span class=\"StkNr\">Stk. 3.</span> Såfremt det i særlige tilfælde findes påkrævet, kan institutionen efter forhørslederens indstilling og efter indhentet udtalelse fra vedkommende centralorganisation beskikke en person til at repræsentere institutionen.</p>\r\n      <p class=\"Paragraf\"><span class=\"ParagrafNr\">§ 13.</span> Den ansatte er berettiget til at give møde med en bisidder og skal ved indkaldelsen til det første forhør gøres bekendt hermed.</p>\r\n      <p class=\"Stk2\"><span class=\"StkNr\">Stk. 2.</span> Som bisidder kan anvendes en repræsentant for den ansattes organisation, en ansat i vedkommende institution eller en advokat.</p>\r\n      <p class=\"Stk2\"><span class=\"StkNr\">Stk. 3.</span> Forhørslederen træffer bestemmelse om vidneførsel og om tilvejebringelse af andre bevisligheder.</p>\r\n      <p class=\"Stk2\"><span class=\"StkNr\">Stk. 4.</span> Enhver ansat og ethvert medlem af vedkommende institutions bestyrelse har pligt til at give møde under forhørene og afgive forklaring. Den, som afgiver urigtig forklaring som vidne, straffes med bøde eller fængsel. Hvis et vidne undlader at give møde eller vægrer sig ved at afgive forklaring, kan forhørslederen lade den pågældende afhøre ved retten på det sted, hvor forhørene afholdes, eller den pågældende bor.</p>\r\n      <p class=\"Stk2\"><span class=\"StkNr\">Stk. 5.</span> Den ansatte har adgang til at afgive skriftlige indlæg, også efter forhørenes afslutning.</p>\r\n      <p class=\"Stk2\"><span class=\"StkNr\">Stk. 6.</span> Forhørslederen afgiver efter sagens afslutning en beretning. Hvis institutionen eller Undervisningsministeriet anmoder derom, skal forhørslederen tillige afgive en indstilling om sagens afgørelse.</p>\r\n      <p class=\"Stk2\"><span class=\"StkNr\">Stk. 7.</span> Forhør og retsmøder, der afholdes under sagen, er ikke offentlige. Vedkommende institution kan dog bestemme, at offentligheden skal have adgang til at overvære sagens behandling, hvis den ansatte med tilslutning af vedkommende centralorganisation fremsætter begæring herom.</p>\r\n      <p class=\"Paragraf\"><span class=\"ParagrafNr\">§ 14.</span> Må det antages, at sagen slutter med overførelse til andet arbejdssted eller til anden stilling inden for ansættelsesområdet, degradation eller afsked, skal der gives vedkommende centralorganisation meddelelse om sagens stilling, således at denne kan få lejlighed til at udtale sig i sagen, inden den afgøres.</p>\r\n      <p class=\"Stk2\"><span class=\"StkNr\">Stk. 2.</span> Vedkommende centralorganisation har efter begæring krav på at blive gjort bekendt med den afgørelse, som er truffet på grundlag af det ved den tjenstlige undersøgelse tilvejebragte materiale.</p>\r\n      <p class=\"Stk2\"><span class=\"StkNr\">Stk. 3.</span> Hvis den ansatte er mistænkt for et strafbart forhold, kan den pågældende forlange sagen behandlet som straffesag. Dette er ikke til hinder for, at der efter straffesagens afslutning iværksættes tjenstligt forhør af den ansatte.</p>\r\n      <p class=\"Stk2\"><span class=\"StkNr\">Stk. 4.</span> En ansat, hvem der er tildelt en disciplinærstraf uden forudgående tjenstligt forhør, jf. § 16, kan begære en tjenstlig undersøgelse iværksat. Der er dog kun pligt til at imødekomme begæringen, såfremt den er anbefalet af vedkommende centralorganisation.</p>\r\n      <p class=\"Paragraf\"><span class=\"ParagrafNr\">§ 15.</span> Afsluttes undersøgelsen uden ikendelse af disciplinærstraf, godtgøres den ansattes udgift til bisidder. I andre tilfælde kan institutionen under hensyntagen til sagens udfald og omstændighederne i øvrigt træffe bestemmelse om, at udgiften til bisidder skal godtgøres helt eller delvis.</p>\r\n      <p class=\"Stk2\"><span class=\"StkNr\">Stk. 2.</span> Godtgørelse efter stk. 1 ydes kun, såfremt det må anses for rimeligt, at den ansatte har afholdt udgifter til bisidder, og godtgørelsen kan ikke overstige, hvad der for et tilsvarende arbejde ville være blevet tilkendt en beskikket forsvarer i en straffesag. Forhørslederen afgiver efter begæring en udtalelse herom.</p>\r\n      <p class=\"Stk2\"><span class=\"StkNr\">Stk. 3.</span> Har en ansat under en disciplinærsag på egen hånd fremskaffet beviser, godtgøres udgifter herved helt eller delvis, når den pågældende må anses for at have haft rimelig grund til at fremskaffe beviserne. Forhørslederen afgiver efter begæring en udtalelse herom.</p>\r\n      <p class=\"Paragraf\"><span class=\"ParagrafNr\">§ 16.</span> Som disciplinærstraf for tjenstlig forseelse kan anvendes advarsel, irettesættelse eller bøde, der dog ikke må overstige 1/2 måneds løn, overførelse til andet arbejde eller andet arbejdssted eller til anden stilling inden for ansættelsesområdet, degradation - herunder nedrykning med et eller flere løntrin inden for samme lønramme - eller afsked. Bøde over 1/25 af månedslønnen og overførelse til andet arbejde kan ikke anvendes, inden forhør er afholdt i overensstemmelse med §§ 12-14, medmindre der foreligger en uforbeholden skriftlig tilståelse, i hvilken den ansatte vedgår de faktiske omstændigheder i det påsigtede forhold og erkender sig skyldig i en tjenesteforseelse. Overførelse til andet arbejdssted eller til anden stilling inden for ansættelsesområdet, degradation eller afsked som straf for tjenesteforseelser kan, når forholdet ikke er fastslået ved dom, aldrig finde sted uden efter afholdt tjenstligt forhør. Ikendte bøder kan indeholdes i lønnen.</p>\r\n      <p class=\"Stk2\"><span class=\"StkNr\">Stk. 2.</span> Beslutning om ikendelse af disciplinærstraf træffes af institutionen.</p>\r\n      <p class=\"Paragraf\"><span class=\"ParagrafNr\">§ 17.</span> Når en ansat beskyldes for uretskaffenhed i tjenesten, eller der fremsættes ærerørige beskyldninger mod den pågældende, kan institutionen pålægge den ansatte at fralægge sig beskyldningen ved dom.</p>\r\n      <p class=\"Stk2\"><span class=\"StkNr\">Stk. 2.</span> Såfremt forholdene taler derfor, kan institutionen yde den ansatte hel eller delvis godtgørelse af eventuelle udgifter ved retssagen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Afsked</p>\r\n      <p class=\"Paragraf\"><span class=\"ParagrafNr\">§ 18.</span> Ansatte afskediges af institutionen.</p>\r\n      <p class=\"Paragraf\"><span class=\"ParagrafNr\">§ 19.</span> En ansat kan forlange sig afskediget med 3 måneders varsel til udgangen af en måned. Der kan dog ved aftale i henhold til § 24 for grupper af ansatte fastsættes et længere afskedigelsesvarsel.</p>\r\n      <p class=\"Paragraf\"><span class=\"ParagrafNr\">§ 20.</span> Ansatte kan afskediges uden ansøgning med 5 måneders varsel til udgangen af en måned, jf. dog stk. 2-7.</p>\r\n      <p class=\"Stk2\"><span class=\"StkNr\">Stk. 2.</span> Afskedigelsesvarslet efter stk. 1 forhøjes med 1 måned for hvert tredje ansættelsesår, dog højst til 8 måneder.</p>\r\n      <p class=\"Stk2\"><span class=\"StkNr\">Stk. 3.</span> Hvis der er fastsat et længere afskedigelsesvarsel for den ansatte end 3 måneder, jf. § 19, 2. pkt., forlænges afskedigelsesvarslet efter stk. 1 og 2 tilsvarende.</p>\r\n      <p class=\"Stk2\"><span class=\"StkNr\">Stk. 4.</span> Afskedigelse uden ansøgning på grund af sygdom af en ansat i tilfælde, hvor pensionsudbetaling påbegyndes i umiddelbar forbindelse med den pågældendes fratræden, kan ske med 3 måneders varsel.</p>\r\n      <p class=\"Stk2\"><span class=\"StkNr\">Stk. 5.</span> Opsigelse fra institutionens side skal ske i så god tid, at fratræden med det for en ansættelsesperiode givne varsel kan ske inden periodens udløb og skal være meddelt den ansatte skriftligt senest den sidste i den måned, efter hvis udløb opsigelsesvarslet begynder at løbe.</p>\r\n      <p class=\"Stk2\"><span class=\"StkNr\">Stk. 6.</span> Ansatte afskediges til fratræden med udgangen af den måned, hvori de opnår den alder, der efter den øvrige lovgivning er foreskrevet for tilsvarende tjenestemandsstillinger i staten, eller opnår den alder over 60 år, som fastsættes ved generel aftale mellem staten og organisationerne.</p>\r\n      <p class=\"Stk2\"><span class=\"StkNr\">Stk. 7.</span> Opsigelse kan ske med et kortere varsel end efter stk. 1-3, såfremt den er begrundet i, at den ansatte som følge af strafbart forhold, tjenesteforseelse eller mislighed er uskikket til at forblive i stillingen.</p>\r\n      <p class=\"Stk2\"><span class=\"StkNr\">Stk. 8.</span> Ved ansættelse på åremål ophører ansættelsen i øvrigt ved åremålets udløb.</p>\r\n      <p class=\"Paragraf\"><span class=\"ParagrafNr\">§ 21.</span> Inden en ansat afskediges uden ansøgning, skal der - bortset fra de i § 20, stk. 6, nævnte tilfælde - gives såvel vedkommende centralorganisation som den ansatte selv adgang til at udtale sig, medmindre forhør har været afholdt efter §§ 12-14.</p>\r\n      <p class=\"Stk2\"><span class=\"StkNr\">Stk. 2.</span> Enhver, der afskediges uden ansøgning, kan forlange at få skriftlig oplysning om afskedigelsesgrunden.</p>\r\n      <p class=\"Stk2\"><span class=\"StkNr\">Stk. 3.</span> Forud for enhver uansøgt afsked - bortset fra de i § 20, stk. 6, nævnte tilfælde - indhentes en udtalelse fra bestyrelsen for vedkommende pensionskasse eller fra vedkommende pensionsordning om den pågældendes krav på pension. Det samme gælder ved ansøgt afsked, når afskedsansøgningen skyldes helbredsmæssige forhold.</p>\r\n      <p class=\"Stk2\"><span class=\"StkNr\">Stk. 4.</span> Institutionen giver samtidig med meddelelse af uansøgt afsked til en ansat underretning herom til den forhandlingsberettigede organisation samt pensionskassen for ansatte, der er optaget i kassen, eller til vedkommende pensionsordning.</p>\r\n      <p class=\"Paragraf\"><span class=\"ParagrafNr\">§ 22.</span> Ved uansøgt afsked af en ansat, der har været uafbrudt beskæftiget ved institutionen i 12, 15 eller 18 år, skal institutionen ved den ansattes fratræden udrede et beløb svarende til henholdsvis 1, 2 eller 3 måneders løn. Tjenestefrihed med løn medregnes i beskæftigelsesperioden.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i stk. 1 finder ikke anvendelse i tilfælde, hvor pensionsudbetaling fra pensionskassen/pensionsordningen på grund af alder kan påbegyndes i umiddelbar forbindelse med den ansattes fratræden.</p>\r\n      <p class=\"Stk2\"><span class=\"StkNr\">Stk. 3.</span> Bestemmelsen i stk. 1 finder heller ikke anvendelse i tilfælde, hvor afskeden er begrundet i, at den ansatte som følge af strafbart forhold, tjenesteforseelse eller mislighed er uskikket til at forblive i stillingen.</p>\r\n      <p class=\"Paragraf\"><span class=\"ParagrafNr\">§ 23.</span> Skønner den forhandlingsberettigede organisation, jf. § 24, at en afskedigelse af en ansat ikke kan anses for rimeligt begrundet i institutionens eller den pågældendes forhold, kan organisationen kræve spørgsmålet forhandlet med institutionen inden for en frist af 4 uger fra det tidspunkt, hvor der er givet den ansatte meddelelse om, at vedkommende er afskediget. Forhandlingen skal finde sted senest 4 uger efter, at anmodningen er fremsat.</p>\r\n      <p class=\"Stk2\"><span class=\"StkNr\">Stk. 2.</span> Stk. 1 finder ikke anvendelse i forbindelse med afskedigelse af tillidsrepræsentanter. Der henvises til § 28, stk. 2, i denne bekendtgørelse.</p>\r\n      <p class=\"Stk2\"><span class=\"StkNr\">Stk. 3.</span> Opnås der ikke ved den i stk. 1 nævnte forhandling en for parterne tilfredsstillende ordning, kan sagen, medmindre opsigelsen skyldes institutionens ophør, inden 4 uger indbringes for et voldgiftsnævn. Dette består af 4 medlemmer, udpeget som nedenfor angivet, og en formand, der skal være dommer, og som vælges af medlemmerne. Såfremt der ikke kan opnås enighed om valget af formand, anmodes præsidenten for landsretten i den landsretskreds, hvor institutionen er beliggende, om at udpege formanden.</p>\r\n      <p class=\"Stk2\"><span class=\"StkNr\">Stk. 4.</span> De 2 medlemmer af nævnet udpeges af henholdsvis Undervisningsministeriet og vedkommende institution og de 2 andre af den forhandlingsberettigede organisation. Der udpeges stedfortrædere for disse.</p>\r\n      <p class=\"Stk2\"><span class=\"StkNr\">Stk. 5.</span> De sager, der forelægges nævnet, skal fremskyndes mest muligt. Afgørelsen skal være ledsaget af en begrundelse. Nævnets forhandlinger er ikke offentlige, og dets voteringer er hemmelige. I øvrigt bestemmer nævnet selv sin forretningsgang og kan herunder også fastsætte, at en sag skal afgøres efter skriftlig votering, uden at det er nødvendigt, at nævnets medlemmer mødes.</p>\r\n      <p class=\"Stk2\"><span class=\"StkNr\">Stk. 6.</span> I voldgiftssager er parterne berettiget til at give møde med en sagkyndig og/eller en juridisk kyndig bisidder.</p>\r\n      <p class=\"Stk2\"><span class=\"StkNr\">Stk. 7.</span> Nævnet bestemmer, om udtalelserne skal afgives skriftligt, eller om de skal fremføres under en afhøring.</p>\r\n      <p class=\"Stk2\"><span class=\"StkNr\">Stk. 8.</span> Nævnet afsiger en motiveret kendelse, og i de tilfælde, hvor nævnet måtte finde, at den foretagne afskedigelse ikke er rimeligt begrundet i den pågældendes eller institutionens forhold, kan det pålægges institutionen at afbøde virkningerne af afskedigelsen. Det kan herved pålægges institutionen, såfremt den pågældende og institutionen ikke begge ønsker ansættelsesforholdet opretholdt, at betale den pågældende en erstatning, hvis størrelse fastsættes af nævnet og skal være afhængig af sagens omstændigheder og pågældendes anciennitet ved institutionen.</p>\r\n      <p class=\"Stk2\"><span class=\"StkNr\">Stk. 9.</span> Offentliggørelse af nævnets afgørelse kan finde sted efter nævnets bestemmelser. Oplysning om eventuelle dissentierende vota må ikke gives.</p>\r\n      <p class=\"Stk2\"><span class=\"StkNr\">Stk. 10.</span> Nævnets omkostninger i forbindelse med sagen fastsættes af nævnet. Omkostningerne, herunder udgifter til bisidder, kan pålægges den ene af parterne eller fordeles mellem disse.</p>\r\n      <p class=\"Stk2\"><span class=\"StkNr\">Stk. 11.</span> Undtaget fra nævnets kompetence er afskedigelser, der sker efter afholdelse af disciplinærundersøgelse, når forhørslederen har afgivet indstilling om afskedigelse, jf. § 13, stk. 6, 2. pkt.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Forhandlings- og organisationsforhold</p>\r\n      <p class=\"Paragraf\"><span class=\"ParagrafNr\">§ 24.</span> Løn- og ansættelsesvilkår for ansatte, der er omfattet af denne bekendtgørelse, fastsættes i overensstemmelse med den gældende hovedaftale mellem finansministeren og tjenestemændenes centralorganisationer.</p>\r\n      <p class=\"Stk2\"><span class=\"StkNr\">Stk. 2.</span> Aftaler efter stk. 1 kan dog ikke indgås om forhold, der bestemmes ved lov eller angår institutionens opgaver, organisation eller personalebehov.</p>\r\n      <p class=\"Stk2\"><span class=\"StkNr\">Stk. 3.</span> Bestemmelserne i tjenestemandslovens kapitel 10 om forhandlings- og organisationsforhold og kapitel 12 om tjenestemandsretten finder i øvrigt tilsvarende anvendelse.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Personlige tillæg</p>\r\n      <p class=\"Paragraf\"><span class=\"ParagrafNr\"></span> <span class=\"Bold\">§ 25.</span> En ansat, som i medfør af reglen i § 6, stk. 3, eller af anden årsag, der ikke kan tilregnes den pågældende, overgår til en anden passende stilling, hvor lønnen er lavere end i den hidtidige stilling, bevarer lønnen i den hidtidige stilling.</p>\r\n      <p class=\"Stk2\"><span class=\"StkNr\">Stk. 2.</span> Lønnen i den hidtidige stilling omfatter den samlede faste løn, herunder pensionsbidrag til en supplerende pensionsordning. Løndele, der ydes som kompensation for overarbejde, merarbejde eller arbejde på ubekvemme tidspunkter, indgår ikke. Tidsbegrænsede og opgavebestemte løndele indgår indtil periodens udløb henholdsvis opgavevaretagelsens ophør.</p>\r\n      <p class=\"Stk2\"><span class=\"StkNr\">Stk. 3.</span> Anciennitetsbetingede lønstigninger ydes på de tidspunkter, hvor den ansatte ville have været berettiget hertil ved fortsat ansættelse i den hidtidige stilling.</p>\r\n      <p class=\"Stk2\"><span class=\"StkNr\">Stk. 4.</span> Lønnen i den hidtidige stilling fastsættes på grundlag af stillingens lønmæssige placering på nedrykningstidspunktet beregnet efter forholdene på det nye tjenestested.</p>\r\n      <p class=\"Stk2\"><span class=\"StkNr\">Stk. 5.</span> Lønnen reguleres i overensstemmelse med generelle reguleringer af tjenestemandslønninger.</p>\r\n      <p class=\"Stk2\"><span class=\"StkNr\">Stk. 6.</span> En ansat, som i henhold til stk. 1 har bevaret lønnen i den hidtidige stilling, kan til enhver tid vælge i stedet at overgå til de lønvilkår, der er eller bliver fastsat for den pågældendes ansættelse i den nye stilling.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Lønforskrivning</p>\r\n      <p class=\"Paragraf\"><span class=\"ParagrafNr\">§ 26.</span> Ansatte kan give transport på løn til anerkendte låneinstitutter efter de for statens tjenestemænd gældende regler.</p>\r\n      <p class=\"Stk2\"><span class=\"StkNr\">Stk. 2.</span> Bortset fra de tilfælde, der er nævnt i stk. 1, kan en ansat ikke overdrage, pantsætte eller på anden måde råde over løn, der ikke er udbetalt.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Sygdom, barsel, tjenestefrihed mv.</p>\r\n      <p class=\"Paragraf\"><span class=\"ParagrafNr\">§ 27.</span> Vedrørende sygdom, graviditet, barsel og adoption, tjenestefrihed, dækning af merudgifter til tjenesterejser, tjenesteboliger, lejeboliger og flyttegodtgørelse anvender institutionen de for tjenestemænd gældende regler tilsvarende. Det samme gælder vedrørende ferie, hvor intet andet er aftalt.</p>\r\n      <p class=\"Stk2\"><span class=\"StkNr\">Stk. 2.</span> Ydelse af tjenestefrihed uden løn indberettes til pensionskassen, jf. § 33, stk. 2.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Tillidsrepræsentanter</p>\r\n      <p class=\"Paragraf\"><span class=\"ParagrafNr\">§ 28.</span> Tillidsrepræsentanter er omfattet af den til enhver tid gældende aftale om tillidsrepræsentanter i staten.</p>\r\n      <p class=\"Stk2\"><span class=\"StkNr\">Stk. 2.</span> For tillidsrepræsentanter erstattes bestemmelsen i denne bekendtgørelses § 23, stk. 1, om forhandling i forbindelse med afsked af reglerne for tjenestemandslignende ansatte i tillidsrepræsentantaftalen, jf. for tiden § 14 stk. 1 og 2, jf. § 11, stk. 2, i aftale af 30. september 2008 om tillidsrepræsentanter i staten mv., Personalestyrelsens cirkulære nr. 058-08.</p>\r\n      <p class=\"Stk2\"><span class=\"StkNr\">Stk. 3.</span> I tilfælde, hvor voldgiftsnævnet, jf. § 23, stk. 3, behandler sager om afskedigelse af en tillidsrepræsentant, regnes 4-ugers fristen fra opsigelsens afgivelse.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Efterindtægt</p>\r\n      <p class=\"Paragraf\"><span class=\"ParagrafNr\">§ 29.</span> Ægtefællen efter en ansat, som ved sin død oppebar løn, er berettiget til efterindtægt, medmindre ægteskabet var opløst ved skilsmisse. Efterlader den pågældende sig ikke ægtefælle, men børnepensionsberettigede børn, er disse berettiget til efterindtægt.</p>\r\n      <p class=\"Stk2\"><span class=\"StkNr\">Stk. 2.</span> For så vidt der med den afdødes stilling var forbundet tjenestebolig, har de til efterindtægt efter stk. 1 berettigede endvidere inden for et tidsrum af 3 måneder ret til at blive boende i boligen på de for den ansatte gældende vilkår. Kontorlokaler og andre til tjenstlig brug bestemte lokaler skal dog straks fraflyttes, ligesom det efter omstændighederne kan pålægges de efterladte at stille i det mindste et beboelsesværelse til rådighed for den, der skal beklæde stillingen efter den afdøde.</p>\r\n      <p class=\"Stk2\"><span class=\"StkNr\">Stk. 3.</span> Afgår en ansat ved døden uden at efterlade sig ægtefælle eller børn under 18 år, er den pågældendes bo berettiget til efterindtægt.</p>\r\n      <p class=\"Paragraf\"><span class=\"ParagrafNr\">§ 30.</span> Efterindtægt udgør for hver måned et beløb svarende til den sidst udbetalte lønindtægt.</p>\r\n      <p class=\"Stk2\"><span class=\"StkNr\">Stk. 2.</span> Retten til efterindtægt omfatter et tidsrum af 3 måneder efter dødsfaldet, jf. dog stk. 3.</p>\r\n      <p class=\"Stk2\"><span class=\"StkNr\">Stk. 3.</span> Er en ansat afgået ved døden som umiddelbar følge af tilskadekomst under udførelsen af tjenesten, omfatter retten til efterindtægt efter stk. 1 et tidsrum af 12 måneder.</p>\r\n      <p class=\"Paragraf\"><span class=\"ParagrafNr\">§ 31.</span> Hvis en ægtefælle, som er berettiget til efterindtægt, afgår ved døden inden efterindtægtsperiodens udløb, tilkommer den del af efterindtægten, som ikke er udbetalt ved dødsfaldet, førstafdødes børnepensionsberettigede børn eller boet.</p>\r\n      <p class=\"Paragraf\"><span class=\"ParagrafNr\">§ 32. </span> Foranstående bestemmelser i §§ 29-31 om efterlevende ægtefæller omhandler også registrerede partnere.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Pension mv.</p>\r\n      <p class=\"Paragraf\"><span class=\"ParagrafNr\">§ 33.</span> Det påhviler institutionen at sørge for, at de ansatte optages i vedkommende pensionskasse efter pensionskassens vedtægter. Hvis vedtægten ikke muliggør dette, søges den ansatte optaget i en anden pensionsordning, der er godkendt af Finansministeriet.</p>\r\n      <p class=\"Stk2\"><span class=\"StkNr\">Stk. 2.</span> Såfremt der ydes tjenestefrihed uden løn, skal institutionen indberette dette til pensionskassen. Tilsvarende gælder ændringer i beskæftigelsesgraden.</p>\r\n      <p class=\"Stk2\"><span class=\"StkNr\">Stk. 3.</span> For ansatte med medlemskab af en statsgaranteret pensionskasse indbetales pensionsbidrag til pensionskassen efter de for statsinstitutioner til enhver tid gældende regler vedrørende ansatte i tjenestemandsstillinger.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Klager</p>\r\n      <p class=\"Paragraf\"><span class=\"ParagrafNr\">§ 34.</span> Klager over institutionens afgørelser i henhold til bekendtgørelsen indgives til institutionens bestyrelse.</p>\r\n      <p class=\"Stk2\"><span class=\"StkNr\">Stk. 2.</span> Klager over bestyrelsens afgørelser kan ikke indbringes for Undervisningsministeriet, medmindre der er tale om klage vedrørende suspension eller ikendelse af disciplinærstraf, eller principielle retssikkerhedsmæssige grunde taler herfor.</p>\r\n      <p class=\"Stk2\"><span class=\"StkNr\">Stk. 3.</span> Fristen for indgivelse af klager er 4 uger fra den dag, afgørelsen er meddelt den pågældende.</p>\r\n      <p class=\"Kapitel\"><a name=\"Kap13\">Kapitel 13</a></p>\r\n      <p class=\"KapitelOverskrift2\">Ikrafttrædelses- og overgangsbestemmelser</p>\r\n      <p class=\"Paragraf\"><span class=\"ParagrafNr\">§ 35.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i § 22, stk. 2, ophæves med virkning fra 1. april 2009.</p>\r\n      <p class=\"Stk2\"><span class=\"StkNr\">Stk. 3.</span> De hidtidige regler i § 27, § 29, stk. 4, og § 30 i Socialstyrelsens cirkulæreskrivelse nr. 593 af 15. september 1978 om reglement for det på tjenestemandslignende vilkår ansatte personale ved de socialpædagogiske seminarier opretholdes for personale ansat før 1. august 1992. Udgifter til efterløn i henhold til § 30 i ovennævnte reglement afholdes af den selvejende institution.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 8. december 2008</I></P><P CLASS=SIGN1 ALIGN=\"CENTER\">P.M.V.<BR><BR>LARS MORTENSEN<BR>Styrelseschef</P><P CLASS=SIGN2 ALIGN=\"RIGHT\">/ Karen Jepsen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2008"
        },
        {
            "displayName": "Accession",
            "displayValue": "B20080117605"
        },
        {
            "displayName": "Entydig dokumentidentifikation",
            "displayValue": "AT003583"
        },
        {
            "displayName": "Dato for førstegangsindlæggelse",
            "displayValue": "11/12/2008"
        },
        {
            "displayName": "Dato for indlæggelse",
            "displayValue": "11/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1176"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Institutionsstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Institutionsstyrelsen, j. nr. 061.813.031"
        },
        {
            "displayName": "Stikord",
            "displayValue": "ansættelsesvilkår, Ingeniørhøjskoler, professionshøjskoler, seminarier, tjenestemandslignende ansatte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}