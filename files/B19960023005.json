{
    "id": 81028,
    "title": "Bekendtgørelse om opkrævning af vægtafgift af motorkøretøjer m.v.",
    "documentTypeId": "60",
    "isSagsforlobPeriodValid": false,
    "shortName": "BEK nr 230 af 21/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om opkrævning af vægtafgift af  \r\n\r\n motorkøretøjer m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4 a, stk. 5, § 9, stk. 3, § 13, § 17, stk. 2 og § 19, </P>  \r\n\r\n<P>i lov om vægtafgift af motorkøretøjer m.v., jf. lovbekendtgørelse </P>  \r\n\r\n<P>nr. 100 af 10. februar 1995 som ændret senest ved lov nr. 226 af 27. </P>  \r\n\r\n<P>marts 1996 og efter forhandling med Justitsministeriet fastsættes </P>  \r\n\r\n<P>følgende regler: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Afgiften af her i landet hjemmehørende  \r\n\r\n motorkøretøjer m.v. beregnes og opkræves af Centralregisteret for  \r\n\r\n Motorkøretøjer efter de nedenfor anførte regler. Centralregisteret varetager  \r\n\r\n samtlige oppebørselsforretninger. </P>  \r\n\r\n<P CLASS=STK> <I>Stk. 2. </I> De af centralregisteret trufne afgørelser  \r\n\r\n vedrørende vægtafgiftsopkrævningen kan af den registrerede ejer (bruger)  \r\n\r\n indbringes for Skatteministeriet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Afgiften beregnes på grundlag af de ved  \r\n\r\n registreringen eller ved senere anmeldelser tilvejebragte oplysninger om  \r\n\r\n køretøjets art, afgiftspligtige vægt, indretning og anvendelse, herunder om  \r\n\r\n køretøjet benytter benzin som drivkraft eller anden drivkraft. </P>  \r\n\r\n<P CLASS=STK> <I>Stk. 2. </I> Hvis der efter køretøjets registrering sker  \r\n\r\n ændringer med køretøjet, som er af betydning for afgiftens beregning,  \r\n\r\n påhviler det ejeren (brugeren) straks at gøre anmeldelse herom til et  \r\n\r\n motorkontor. Ændringerne har afgiftsmæssig virkning fra og med  \r\n\r\n anmeldelsesdatoen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved et køretøjs afgiftspligtige egenvægt, jf.  \r\n\r\n vægtafgiftslovens § 3 og § 8, stk. 1, forstås vægten af køretøjet færdigt til  \r\n\r\n brug med alt tilbehør som normalt under brugen, men uden brændstof, smøreolie  \r\n\r\n og kølevand. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Afgiften forfalder til betaling ved  \r\n\r\n afgiftsperiodens begyndelse, jf. vægtafgiftslovens § 6, stk. 2. Ved  \r\n\r\n registrering af et køretøj fastsættes en hovedforfaldsmåned. Sidste rettidige  \r\n\r\n betaling er den 8. i måneden efter afgiftens forfaldstid, medmindre anden  \r\n\r\n dato er anført på indbetalingskortet. </P>  \r\n\r\n<P CLASS=STK> <I>Stk. 2. </I> Afgiften for afgiftsperioden afkræves den, der  \r\n\r\n på afgiftens forfaldstid var registreret som køretøjets ejer. Var der tillige  \r\n\r\n registreret en bruger, opkræves afgiften dog hos denne. De udsendte  \r\n\r\n opkrævninger skal indeholde oplysning om afgiftens størrelse, forfaldsdag,  \r\n\r\n sidste rettidige betalingsdag og afgiftsperioden. </P>  \r\n\r\n<P CLASS=STK> <I>Stk. 3. </I> Sker indbetaling af afgift ikke rettidigt,  \r\n\r\n udskrives der erindringsskrivelse. For udskrivning af erindringsskrivelse  \r\n\r\n beregnes et gebyr, der inddrives på samme måde som rentetillæg i henhold til  \r\n\r\n vægtafgiftslovens § 12, stk. 2. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved første opkrævning af afgift beregnes et  \r\n\r\n reguleringsbeløb for perioden fra den 1. i hovedforfaldsmåneden til  \r\n\r\n registreringsdatoen. Ved afmelding af køretøjet afkortes afgiftsperioden med  \r\n\r\n de resterende dage af perioden, jf. vægtafgiftslovens § 6, stk. 3. </P>  \r\n\r\n<P CLASS=STK> <I>Stk. 2. </I> Ved anmeldelse af ny ejer (bruger) eller  \r\n\r\n ændring af betydning for afgiftens beregning gælder tilsvarende regler. </P>  \r\n\r\n<P CLASS=STK> <I>Stk. 3. </I> Ved beregning af reguleringsbeløb og  \r\n\r\n refusionsbeløb efter stk. 1 og 2 regnes med 30 dage i måneden. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt nummerplader til et køretøj, som første  \r\n\r\n gang er registreret her i landet før den 1.juni 1932, har været deponeret i  \r\n\r\n et forsikringsselskab i en samlet og ubrudt afgiftsperiode, kan afgiften for  \r\n\r\n denne afgiftsperiode tilbagebetales. Afhentes de i selskabet deponerede  \r\n\r\n nummerplader i en ny afgiftsperiode, og afleveres de samme dag til et  \r\n\r\n motorkontor, fritages køretøjet for afgift for den påbegyndte afgiftsperiode,  \r\n\r\n såfremt køretøjet ikke har været benyttet i denne. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I ganske særlige tilfælde, hvor afmelding af  \r\n\r\n køretøjet har været forhindret f.eks. på grund af havari i udlandet, eller  \r\n\r\n hvor et stjålet køretøj efter længere tids forløb ikke er bragt til veje, kan  \r\n\r\n Centralregisteret for Motorkøretøjer, hvor omstændighederne taler derfor,  \r\n\r\n fritage køretøjet for afgift for den resterende del af afgiftsperioden regnet  \r\n\r\n fra det tidspunkt, Centralregisteret fastsætter som afmeldingstidspunkt. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ansøgningen om fritagelse for eller  \r\n\r\n tilbagebetaling af vægtafgift i henhold til § 6 og § 7 rettes til et  \r\n\r\n motorkontor eller til Centralregisteret for Motorkøretøjer. Ved ansøgningens  \r\n\r\n indgivelse skal følgende bevisligheder medfølge: </P>  \r\n\r\n<UL CLASS=PLAIN-LIST>  \r\n\r\n<LI>1) Ansøgning i henhold til § 6: </LI>  \r\n\r\n</UL>  \r\n\r\n<P>Registreringsattest, erklæring fra forsikringsselskabet om  \r\n\r\n deponeringstiden samt vægtafgiftskvitteringen, såfremt vægtafgift for den  \r\n\r\n pågældende periode er betalt, samt i tilfælde af afmelding erklæring om, at  \r\n\r\n køretøjet ikke har været benyttet i den løbende afgiftsperiode. </P>  \r\n\r\n<UL CLASS=PLAIN-LIST>  \r\n\r\n<LI>2) Ansøgning i henhold til § 7: </LI>  \r\n\r\n</UL>  \r\n\r\n<P>Køretøjets registreringsattest. Dokumentation for omstændighederne, der  \r\n\r\n kan begrunde tilbagebetalingen af afgiften. </P>  \r\n\r\n<P CLASS=STK> <I>Stk. 2. </I> Forinden et stjålet køretøj kan fritages for  \r\n\r\n afgift i henhold til § 7, skal der være foretaget politianmeldelse af  \r\n\r\n tyveriet. </P>  \r\n\r\n<P CLASS=STK> <I>Stk. 3. </I> Ud over de i stk. 1 anførte bevisligheder kan  \r\n\r\n Centralregisteret for Motorkøretøjer om fornødent kræve yderligere  \r\n\r\n bevisligheder. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Eventuelle godtgørelsesbeløb på under 10 kr.  \r\n\r\n tilbagebetales ikke. </P>  \r\n\r\n<P CLASS=STK> <I>Stk. 2. </I> Tilbagebetaling af godtgørelsesbeløb sker til  \r\n\r\n den, der fremlægger afgiftskvitteringen. Kan afgiftskvitteringen ikke  \r\n\r\n fremlægges, tilbagebetales afgiften til den, i hvis navn køretøjet på  \r\n\r\n afgiftens forfaldstidspunkt var registreret. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ansøgning om fritagelse for eller  \r\n\r\n tilbagebetaling af vægtafgift skal fremsættes inden 1/2 år efter datoen for  \r\n\r\n køretøjets afmelding. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> For lastmotorkøretøjer m.v., som  \r\n\r\n erhvervsmæssigt anvendes til kombineret transport på landevej og med jernbane  \r\n\r\n i Danmark eller i en anden medlemsstat i De Europæiske Fællesskaber, ydes  \r\n\r\n refusion af vægtafgiften efter stk. 2. </P>  \r\n\r\n<P CLASS=STK> <I>Stk. 2. </I> Der ydes afgiftsrefusion for hvert påbegyndt  \r\n\r\n døgn, det afgiftspligtige køretøj transporteres ad jernbane, regnet fra  \r\n\r\n tidspunktet for transportens begyndelse. Transporttiden beregnes efter  \r\n\r\n jernbanernes sædvanlige køreplaner. Der kan inden for et døgn beregnet som  \r\n\r\n anført kun ydes refusion for et døgns transporttid, selv om flere transporter  \r\n\r\n afsluttes inden for det pågældende døgn. Afgiftsrefusionen pr. påbegyndt døgn  \r\n\r\n udgør 20 kr. for en lastvogn, 10 kr. for en påhængsvogn og 30 kr. for en bil  \r\n\r\n til sættevogn. Refusionsbeløbet i et kvartal kan ikke overstige det beløb,  \r\n\r\n der er erlagt i vægtafgift for det pågældende kvartal. </P>  \r\n\r\n<P CLASS=STK> <I>Stk. 3. </I> Opgørelse af refusionsbeløb foretages årligt  \r\n\r\n ved finansårets udløb. Inden 14 dage herefter indsender vognejeren  \r\n\r\n dokumentation for de foretagne banetransporter sammen med dokumentation for  \r\n\r\n betalt vægtafgift til Danske Vognmænd. Organisationen gennemgår de modtagne  \r\n\r\n bevisligheder og udregner størrelsen af den refusion, der tilkommer hver  \r\n\r\n enkelt vognmand. Organisationen afgiver herefter indstilling om beløbets  \r\n\r\n udbetaling. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Denne bekendtgørelse træder i kraft den 1.  \r\n\r\n april 1996. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 556 af 30.  \r\n\r\n juli 1993. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 21. marts 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Carsten Koch </P>  \r\n\r\n<P CLASS=MINISTER ALIGN=RIGHT>/ K. Aasberg Karlsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/1996"
        },
        {
            "displayName": "Accession",
            "displayValue": "B19960023005"
        },
        {
            "displayName": "Entydig dokumentidentifikation",
            "displayValue": "CM040271"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/03/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "230"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "21/03/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 10 kt. 96-512-103"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}