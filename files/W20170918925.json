{
    "id": 186939,
    "title": "Ligebehandlingsnævnets afgørelse om køn - øvrige - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9189 af 27/02/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - øvrige - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2016-6811-22291</span></p>\r\n   <p class=\"TekstGenerel\">En 36-årig mand fik slettet sin profil på en datingside, der var målrettet unge. Begrundelsen var, at manden ikke længere opfyldte brugerbetingelserne om alder. Manden mente sig forskelsbehandlet på grund af sit køn, blandt andet fordi en 39-årig kvinde stadig var aktiv på datingsiden. Klager havde ikke påvist faktiske omstændigheder, som gav anledning til at formode, at han havde været udsat for forskelsbehandling på grund af sit køn.</p>\r\n   <p class=\"TekstGenerel\">Klager fik ikke medhold.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager fik slettet sin profil på datingside A.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Indklagede har ikke handlet i strid med ligestillingsloven i forbindelse med sletningen af klagers profil på datingside A.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Der er klaget over, at indklagede, der ejer flere datingsider, har slettet klagers profil på datingside A, der er målrettet unge. Klager, der er en mand, mener, at der er gjort forskel på kvinder og mænd i forhold til at håndhæve datingside A’s brugerbetingelser om alder.</p>\r\n<p>\r\n</p>\r\n<p>Den 1. maj 2016 skrev datingside A’s kundeservice til klager. Kundeservice gjorde klager opmærksom på, at man ifølge brugerbetingelserne maksimalt måtte være 35 år på datingsiden, og at hans profil derfor ville blive slettet den 8. maj 2016. Kundeservice henviste klager til indklagedes anden datingside, datingside B, der er målrettet dem, der er over 35 år.</p>\r\n<p>\r\n</p>\r\n<p>Den 2. maj 2016 gjorde klager opmærksom på, at der også var andre personer på datingsiden over 35 år, både mænd og kvinder. Klager sendte screenshots af flere aktive kvindelige profiler og spurgte:</p>\r\n<p>\r\n</p>\r\n<p>”<span class=\"Italic\">så sletter i vel følgende profiler også?</span> <span class=\"Italic\">?</span> <span class=\"Italic\">[…] Eller er det kun mænd i er ude efter?</span> ”</p>\r\n<p>\r\n</p>\r\n<p>Klager skrev senere samme dag:</p>\r\n<p>\r\n</p>\r\n<p>”<span class=\"Italic\">Jeg vil gerne have en bekræftelse på at de kvindelige profiler bliver slettet samtidig som min?</span> <span class=\"Italic\">?</span> <span class=\"Italic\">Ellers føler jeg mig tvunget til at gå videre med sagen</span>. ”</p>\r\n<p>\r\n</p>\r\n<p>Datingsiden svarede blandt andet:</p>\r\n<p>\r\n</p>\r\n<p>”<span class=\"Italic\">hver profil passer sit og du skal ikke have så travlt med andre profiler eller hvad der sker med dem</span>”.</p>\r\n<p>\r\n</p>\r\n<p>Klager indbragte samme dag, den 2. maj 2016, sagen for Ligebehandlingsnævnet.</p>\r\n<p>\r\n</p>\r\n<p>Indklagede har under sagens behandling oplyst, at der per den 8. juni 2016 på datingside A er 21 profiler over 35 år, hvoraf 17 er mænd, og 4 er kvinder.</p>\r\n<p>\r\n</p>\r\n<p>Den 8. juni 2016 har indklagede oplyst, at de kvindelige profiler, som klager har henvist til, også bliver slettet.</p>\r\n<p>\r\n</p>\r\n<p>Den 15. august 2016 har indklagede oplyst, at alle andre profiler, uanset køn, der var over aldersgrænsen ved sletningen af klagers profil, er blevet slettet sidenhen, da deres kundesager også er blevet færdigbehandlet.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at korrespondancen mellem ham og datingside A’s kundeservice og indklagedes bemærkninger under sagen viser, at der gøres forskel på kvinder og mænd.</p>\r\n<p>\r\n</p>\r\n<p>Klager henviser til de fjendtlige svar på hans uddybende spørgsmål omkring reglerne for ham i forhold til kvinder, der har overtrådt samme regler. Klager mener, at datingside A herved har givet udtryk for, at det   ikke var deres plan at slette de kvindelige profiler.</p>\r\n<p>\r\n</p>\r\n<p>Klager henviser også til, at indklagede under sagens behandling har haft behov for at melde ud, at de andre profiler er blevet slettet, hvilket tyder på, at indklagede ved, at der er gjort noget forkert.</p>\r\n<p>\r\n</p>\r\n<p>Klager oplyser, at der altid har været langt flere mandlige end kvindelige profiler med en højere alder på datingside A, men at det dog er de samme kvinder, som han over lang tid har set på siden, blandt andet en kvinde på 39 år, som åbent i sin profil søger helt unge fyre til ”sjov og ballade”.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at der ikke har været tale om forskelsbehandling på grund af køn.</p>\r\n<p>\r\n</p>\r\n<p>Indklagede henviser til deres brugerbetingelser, der er ens for alle uanset køn. Det fremgår blandt andet, at den maksimale alder er 35 år. Datingside A kontakter jævnligt personer over 35 år, der har en profil, og beder dem om at slette profilen. Datingside A henviser i stedet til datingside B, der er målrettet dem, der er over 35 år.</p>\r\n<p>\r\n</p>\r\n<p>Både mænd og kvinder bliver løbende bedt om at slette deres profil. Det er en manuel proces, hvor der skal kommunikeres med brugeren og eventuelt returneres penge, hvilket tager tid.</p>\r\n<p>\r\n</p>\r\n<p>Datingside A’s kundeservice har i korrespondancen med klager afvist at diskutere kundesager, der handler om andre personer end ham. Der diskuteres kun kundesager med den person, det vedrører. Det har ikke noget med forskelsbehandling at gøre.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Nævnet vurderer, at der ikke er påvist sådanne faktiske omstændigheder.</p>\r\n<p>\r\n</p>\r\n<p>Nævnet har herved lagt vægt på, at korrespondancen mellem datingside A’s kundeservice og klager ikke dokumenterer, at klagers profil er blevet slettet, fordi han er mand. Kundeservice har i korrespondancen oplyst, at klagers profil ville blive slettet, fordi han ikke længere opfyldte brugerbetingelserne om alder.</p>\r\n<p>\r\n</p>\r\n<p style=\"text-align: justify;\">Det forhold, at kundeservice har afvist at drøfte andres kundesager med klager, og at ikke alle kundesager er blevet slettet på samme tidspunkt, kan ikke føre til nogen anden vurdering.</p>\r\n<p>\r\n</p>\r\n<p>Klager får derfor ikke medhold i sin klage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p>Ligestillingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1 a om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2 om forbud mod forskelsbehandling</p>\r\n<p>\r\n</p>\r\n<p>&lt;2016-6811-22291&gt;</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2017"
        },
        {
            "displayName": "Accession",
            "displayValue": "W20170918925"
        },
        {
            "displayName": "Entydig dokumentidentifikation",
            "displayValue": "CR000126"
        },
        {
            "displayName": "Dato for indlæggelse",
            "displayValue": "28/02/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9189"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "27/02/2017"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2016-6811-22291"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}