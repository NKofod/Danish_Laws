{
    "id": 205485,
    "title": "Pressenævnets kendelse i sag nr. 2018-80-0162",
    "documentTypeId": "240",
    "isSagsforlobPeriodValid": true,
    "shortName": "KEN nr 10034 af 20/11/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0162</p>\r\n<div class=\"Resume\">\r\n   <p class=\"TekstGenerel\">BT får ikke kritik for omtale af persons politiske tilhørsforhold</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at BT omtalte ham som tidligere leder af en nynazistisk organisation. Da BT blev bekendt med personens klage til Pressenævnet, bragte BT en rettelse og beklagelse. BT fastholdt dog, at personen sympatiserede for Den Nordiske Modstandsbevægelse. På baggrund af personens oplysninger i klagen om, at han blandt andet havde ”liket” opslag fra Den Nordiske Modstandsbevægelse på de sociale medier, udtalte Pressenævnet ikke kritik af BT.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Martin Henriksen deltager i demonstration med kontroversiel organisation: ’Det er fine folk’”</span> bragt den 31. juli 2018 på BTs hjemmeside bt.dk, fordi han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at BT har bragt ukorrekte oplysninger om ham.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>BT bragte den 31. juli 2018 artiklen <span class=\"Italic\">”Martin Henriksen deltager i demonstration med kontroversiel organisation: ’Det er fine folk’”</span> på hjemmesiden bt.dk. Efter [Klager]s klage til Pressenævnet indsatte BT i begyndelsen og slutningen af artiklen følgende rettelse fremhævet med fed skrifttype og kursiv:</p>\r\n<p>\r\n</p>\r\n<p>\r\n   <span class=\"Italic\">”Rettelse: B.</span> <span class=\"Italic\">T.</span> <span class=\"Italic\">skrev i en tidligere version af denne artikel, at bevægelsen Dansk Front var nynazistisk.</span> <span class=\"Italic\">Det er ikke korrekt.</span> <span class=\"Italic\">Bevægelsen var nationalistisk.</span> <span class=\"Italic\">Vi skrev også, at [Klager] var tidligere leder af Dansk Fronts afdeling i København.</span> <span class=\"Italic\">Det er heller ikke korrekt.</span> <span class=\"Italic\">[Klager] har alene været aktiv i Dansk Front i København.</span> <span class=\"Italic\">B.</span> <span class=\"Italic\">T.</span> <span class=\"Italic\">beklager fejlene.</span> <span class=\"Italic\">”</span></p>\r\n<p>\r\n</p>\r\n<p>Af selve artiklen fremgår blandt andet:</p>\r\n<p>\r\n</p>\r\n<p>”Det sker i forbindelse med en demonstration, som organisationen, der tidligere hed Pegida, afholder i det centrale København. Ifølge det venstreorienterede og antifascistiske medie Researchkollektivet Redox deltager flere nynazister i demonstrationen.</p>\r\n<p>Det gælder blandt andre [Klager], tidligere leder af det nynazistiske Dansk Front og aktiv i Danskernes Parti, som har givet udtryk for sympati med Den Nordiske Modstandsbevægelse, der arbejder for en nynazistisk republik bestående af Danmark, Sverige og Norge. [Sætningen er nu ændret til: ”Det gælder blandt andre [Klager], tidligere aktiv i Dansk Front og Danskernes Parti, og som har givet udtryk for sympati med Den Nordiske Modstandsbevægelse, der arbejder for en nynazistisk republik bestående af Danmark, Sverige og Norge. ”, <span class=\"Italic\">Pressenævnet</span>]</p>\r\n<p>[…]”</p>\r\n<p>\r\n</p>\r\n<p>[Klager]s klage er modtaget i Pressenævnet den 1. august 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har anført, at han aldrig har været nynazist, og at Dansk Front aldrig var nynazistisk. Han har i den forbindelsen anført, at han kun har haft en løs tilknytning til Dansk Front, og at han ikke har været leder af Dansk Front.</p>\r\n<p>\r\n</p>\r\n<p>[Klager] har bemærket, at han først nu har erfaret, at han har lavet ”likes” og lignende på de sociale medier til Den Nordiske Modstandsbevægelse, og at han ikke har været klar over, hvad Den Nordiske Modstandsbevægelse egentlig stod for. Han har tilføjet, at han naturligvis ikke sympatiserer med Den Nordiske Modstandsbevægelse efter at have undersøgt mere om modstandsbevægelsen. Dog sympatiserer han med modstandsbevægelsens miljøpolitik, hvilket imidlertid ikke gør ham til sympatisør.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 BTs synspunkter</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>BT har vedkendt, at der er skrevet forkerte oplysninger i artiklen, og BT har derfor bragt en rettelse i forlængelse af klagen til Pressenævnet. I den forbindelse sendte BT den 8. august 2018 en mail med rettelsesteksten samt en beklagelse til [Klager].</p>\r\n<p>\r\n</p>\r\n<p>BT mener derimod fortsat, at der er fuld dækning for at skrive, at [Klager] <span class=\"Italic\">”har givet udtryk for sympati med Den Nordiske Modstandsbevægelse”</span>. BT har i den forbindelse henvist til, at [Klager] har erkendt, at han blandt andet har ”liket” opslag fra Den Nordiske Modstandsbevægelse, og har anført, at han sympatiserer med modstandsbevægelsens miljøpolitik.</p>\r\n<p>\r\n</p>\r\n<p>B. T. har dertil understreget, at BT på intet tidspunkt har skrevet, at [Klager] personlig er nazist.</p>\r\n<p>\r\n</p>\r\n<p>Da BT kort efter [Klager]s klage bragte en rettelse i artiklen, der kun har været bragt online, mener BT, at BT har levet op til reglerne for god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget: Hanne Schmidt, Hans Peter</p>\r\n<p>Blicher, Lene Sarup og Otto Juhl Nielsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har klaget over, at artiklen indeholder ukorrekte oplysninger om ham. Han har understreget, at han ikke er nynazist og aldrig har være leder af Dansk Front, der ikke kan betegnes som nynazistisk.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Berigtigelse af urigtige meddelelser skal finde sted på redaktionens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne, lytterne eller seerne får klar mulighed for at blive opmærksom på berigtigelsen, jf. punkt A. 1 og A. 7.</p>\r\n<p>\r\n</p>\r\n<p>Pressenævnet har ikke har mulighed for at tage stilling til, om organisationen Dansk Front kan betegnes som nynazistisk.</p>\r\n<p>\r\n</p>\r\n<p>BT har efter at have modtaget [Klager]s klage medgivet, at Dansk Front ikke kan betegnes som nynazistisk, ligesom BT har medgivet, at [Klager] alene har været aktiv i og ikke var leder i Dansk Front.</p>\r\n<p>\r\n</p>\r\n<p>Hertil kommer, at BT kort tid efter at have fået kendskab til [Klager]s klage ændrede sætningen om, at [Klager] <span class=\"Italic\">”tidligere </span>[var]<span class=\"Italic\"> leder af det nynazistiske Dansk Front”</span> samt indsatte en tydelig rettelse og beklagelse øverst og nederst i den påklagede artikel, der fortsat er tilgængelig på bt.dk.</p>\r\n<p>\r\n</p>\r\n<p>I forhold til de af [Klager] bestridte oplysninger om, at han hverken kan betegnes som nynazist eller som sympatisør for med Den Nordiske Modstandsbevægelse, finder nævnet ikke tilstrækkelig anledning til at udtale kritik af BT. Nævnet har i den forbindelse lagt vægt på [Klager]s oplysninger om, at han har lavet ”likes” og lignende på sociale medier til Den Nordiske Modstandsbevægelse, og at han sympatiserer med modstandsbevægelsens miljøpolitik.</p>\r\n<p>\r\n</p>\r\n<p>Som sagen er oplyst og påklaget for nævnet, udtaler nævnet således ikke kritik af BT.</p>\r\n<p>\r\n</p>\r\n<p>\r\n</p>\r\n<p>Afgjort den 20. november 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2018"
        },
        {
            "displayName": "Accession",
            "displayValue": "W20181003425"
        },
        {
            "displayName": "Entydig dokumentidentifikation",
            "displayValue": "AA011154"
        },
        {
            "displayName": "Dato for indlæggelse",
            "displayValue": "01/12/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10034"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "20/11/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0162"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}