{
    "id": 64553,
    "title": "Bekendtgørelse om anmeldelse og registrering af varemærker ",
    "documentTypeId": "60",
    "isSagsforlobPeriodValid": false,
    "shortName": "BEK nr 335 af 21/09/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om anmeldelse og registrering af  \r\n\r\n varemærker </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 16 og § 46 i varemærkelov nr. 211 af 11. juni 1959  \r\n\r\n fastsættes herved følgende: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Anmeldelse om registrering af varemærker  \r\n\r\n indgives til direktoratet for patent- og varemærkevæsenet, København.  \r\n\r\n Anmeldelsen skal affattes på dansk på dertil bestemte blanketter, der kan fås  \r\n\r\n udleveret i direktoratet. </P>  \r\n\r\n<P>Anmeldelsen skal indeholde en gengivelse af mærket, oplysning om  \r\n\r\n anmelderens navn eller firma samt angivelse af hans erhverv, hjemsted og  \r\n\r\n postadresse. Har anmelderen ikke bopæl her i landet, skal anmeldelsen tillige  \r\n\r\n indeholde oplysning om hans fuldmægtig og med angivelse af dennes hjemsted og  \r\n\r\n postadresse. </P>  \r\n\r\n<P>Med anmeldelsen skal følge den foreskrevne anmeldelsesafgift. Endvidere  \r\n\r\n skal der, såfremt mærket ikke udelukkende består af ord, gengivet med  \r\n\r\n almindelig bogstaver, medfølge en nøjagtig afbildning af mærket på holdbart  \r\n\r\n papir i 15 eksemplarer, af højst 10 cm i højden og 12 cm i bredden, samt en  \r\n\r\n til mærkets trykning i Registreringstidende egnet kliche af samme størrelse.  \r\n\r\n</P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Med anmeldelser fra erhvervsdrivende, der ikke  \r\n\r\n har bopæl her i landet, skal følge en erklæring om, at anmelderen bemyndiger  \r\n\r\n en her i landet bosat fuldmægtig til på hans vegne at indgive anmeldelsen,  \r\n\r\n modtage søgsmål samt modtage alle meddelelser vedrørende mærket med bindende  \r\n\r\n virkning for anmelderen. Fuldmægtigen skal ved underskreven påtegning på  \r\n\r\n fuldmagten vedtage denne. </P>  \r\n\r\n<P>Er en anmeldelse fra en erhvervsdrivende, der har bopæl her i landet, ikke  \r\n\r\n underskrevet af anmelderen selv, skal anmeldelsen være ledsaget af fuldmagt  \r\n\r\n for underskriveren til at indgive anmeldelsen. </P>  \r\n\r\n<P>Skal en fuldmægtig være bemyndiget til at tilbagetage anmeldelsen, må  \r\n\r\n dette fremgå af fuldmagten. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I anmeldelsen skal angives de vareklasser og  \r\n\r\n klasser for tjenestydelser, for hvilke mærket ønskes registreret, i  \r\n\r\n overensstemmelse med den som bilag til denne bekendtgørelse optagne  \r\n\r\n klassefortegnelse. Såfremt anmeldelsen ikke skal omfatte en eller flere hele  \r\n\r\n klasser, skal anføres de bestemte varer og tjenesteydelser inden for en eller  \r\n\r\n flere klasser, for hvilke mærket ønskes registreret. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skal en anmelder, der ikke driver virksomhed her  \r\n\r\n i landet, i henhold til varemærkelovens § 28 godtgøre, at et varemærke  \r\n\r\n svarende til det anmeldte er registreret for ham i hjemlandet for de  \r\n\r\n varearter, som anmeldelsen her angår, skal han tilvejebringe udskrift af  \r\n\r\n registeret i hans hjemland. Udskriften skal enten medfølge anmeldelsen eller  \r\n\r\n fremsendes til direktoratet for patent- og varemærkevæsenet indenfor en af  \r\n\r\n direktoratet fastsat frist. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Vil en anmelder påberåbe sig fortrinsret for  \r\n\r\n anmeldelsen i henhold til bestemmelserne i vaemærkelovens § 18 og § 30, skal  \r\n\r\n begæring herom enten fremsættes i anmeldelsen med oplysning om, fra hvilket  \r\n\r\n tidspunkt og på hvilket grundlag fortrinsretten påberåbes, eller fremsættes  \r\n\r\n skriftligt med de nævnte oplysninger senest 1 måned efter anmeldelsens  \r\n\r\n indgivelse. </P>  \r\n\r\n<P>Direktoratet for patent- og varemærkevæsenet kan forlange, at anmelderen  \r\n\r\n indenfor en af direktoratet fastsat frist indleverer fornødent bevis for  \r\n\r\n rigtigheden af de af ham givne oplysninger. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Anmeldelserne forsynes af direktoratet for  \r\n\r\n patent- og varemærkevæsenet med påtegning om dato og klokkeslet for deres  \r\n\r\n modtagelse, og der gives anmelderen kvittering for modtagelsen af  \r\n\r\n anmeldelsen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Indenfor en frist af 2 måneder fra den i  \r\n\r\n varemærkelovens § 20 omhandlede bekendtgørelsesdag kan enhver overfor  \r\n\r\n direktoratet for patent- og varemærkevæsenet fremkomme med indsigelse mod  \r\n\r\n mærkets registrering. Indsigelser skal fremsættes skriftligt med behørig  \r\n\r\n begrundelse. Der gives anmelderen lejlighed til at udtale sig om de fremkomne  \r\n\r\n indsigelser. </P>  \r\n\r\n<P>Efter fristens udløb optager direktoratet anmeldelsen til fortsat  \r\n\r\n behandling. </P>  \r\n\r\n<P>Godkendes anmeldelsen, tilstiller direktoratet anmelderen meddelelse herom  \r\n\r\n med opfordring til at indbetale de foreskrevne klasseafgifter. Når afgifterne  \r\n\r\n er indbetalt, indføres varemærket i varemærkeregisteret og bekendtgørelse  \r\n\r\n herom sker i Registreringstidende. Samtidig underrettes anmelderen om  \r\n\r\n registreringen ved fremsendelse af en fotokopi af registeret. </P>  \r\n\r\n<P>Afslås anmeldelsen, underrettes anmelderen herom. Når de ved  \r\n\r\n varemærkelovens § 44 fastsatte ankefrister er udløbet, uden at afgørelsen er  \r\n\r\n indbragt for handelsministeren eller domstolene, bekendtgøres afgørelsen i  \r\n\r\n Registreringstidende. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I varemærkeregisteret indføres anmeldelsesdato  \r\n\r\n og -klokkeslet, fremlæggelsesdato samt registreringsdato og -nummer.  \r\n\r\n Endvidere indføres anmelderens navn eller firma, erhverv, hjemsted og  \r\n\r\n postadresse, en gengivelse af mærket, angivelse af de klasser eller de varer  \r\n\r\n og tjenesteydelser inden for en eller flere klasser, registreringen omfatter,  \r\n\r\n samt bemærkning om eventuel fortrinsret for anmeldelsen. Har anmelderen ikke  \r\n\r\n bopæl her i landet, indføres tillige hans fuldmægtigs navn og hjemsted. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> På begæring af mærkeindehaveren kan der  \r\n\r\n foretages uvæsentlige ændringer af et registreret varemærke, forsåvidt  \r\n\r\n helhedsindtrykket af mærket ikke derved påvirkes. </P>  \r\n\r\n<P>Begæringen skal i overensstemmelse med reglerne i § 1 fremsættes  \r\n\r\n skriftligt samt være ledsaget af afbildning af mærket i den ændrede skikkelse  \r\n\r\n og af den foreskrevne afgift. </P>  \r\n\r\n<P>Tages begæringen til følge, indføres mærket i registeret, og  \r\n\r\n bekendtgørelse i Registreringstidende finder sted. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Den, til hvem retten til et registreret  \r\n\r\n varemærke er overgået, skal til direktoratet for patent- og varemærkevæsenet  \r\n\r\n indgive skriftlig begæring om, at overdragelsen tilføres varemærkeregisteret.  \r\n\r\n Begæringen skal indeholde oplysning om den nye mærkeindehavers navn eller  \r\n\r\n firma, erhverv, hjemsted og postadresse samt være ledsaget af behørig  \r\n\r\n dokumentation for overdragelsen og af den foreskrevne afgift. </P>  \r\n\r\n<P>Når overdragelsen er tilført varemærkeregisteret, bekendtgøres dette i  \r\n\r\n Registreringstidende. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Har indehaveren af et registreret varemærke  \r\n\r\n givet en anden ret til at anvende mærket i erhvervsøjemed (licens), skal  \r\n\r\n licenstagerens navn eller firma og postadresse tilføres varemærkeregisteret,  \r\n\r\n såfremt mærkeindehaveren eller licenstageren indgiver skriftlig begæring  \r\n\r\n herom ledsaget af behørig dokumentation for den meddelte licens og af den  \r\n\r\n foreskrevne afgift. </P>  \r\n\r\n<P>Er retten til et registreret varemærke blevet pantsat, eller er der  \r\n\r\n foretaget udlæg deri, skal panthaverens eller udlægshaverens navn eller firma  \r\n\r\n og postadresse tilføres varemærkeregisteret, såfremt mærkeindehaveren,  \r\n\r\n panthaveren eller udlægshaveren indgiver skriftlig begæring herom ledsaget af  \r\n\r\n behørig dokumentation for de således stiftede rettigheder og af den  \r\n\r\n forekrevne afgift. </P>  \r\n\r\n<P>Når tilførsel til varemærkeregisteret om de i stk. 1 og 2 omhandlede  \r\n\r\n rettigheder er sket, bekendtgøres dette i Registreringstidende. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Udpeger en mærkeindehaver, der ikke har bopæl  \r\n\r\n her i landet, en ny fuldmægtig, skal mærkeindehaveren eller den nye  \r\n\r\n fuldmægtig til direktoratet for patent- og varemærkevæsenet indgive skriftlig  \r\n\r\n begæring om, at den nye fuldmægtigs navn og hjemsted indføres i  \r\n\r\n varemærkeregisteret. Begæringen skal være ledsaget af behørig fuldmagt i  \r\n\r\n overensstemmelse med reglerne i § 2. Når der er tilført varemærkeregisteret  \r\n\r\n bemærkning om den nye fuldmægtig, bekendtgøres dette i Registreringstidende.  \r\n\r\n</P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Sker der iøvrigt ændring i noget forhold,  \r\n\r\n hvorom bemærkning tidligere er tilført varemærkeregisteret, skal ændringen  \r\n\r\n tilføres registeret, såfremt mærkeindehaveren eller en anden dertil  \r\n\r\n berettiget indgiver skriftlig begæring herom ledsaget af behørig  \r\n\r\n dokumentation for ændringen og af den foreskrevne afgift. </P>  \r\n\r\n<P>Når bemærkning om ændringen er tilført registeret, bekendtgøres dette i  \r\n\r\n Registreringstidende. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Er en begæring om tilførsel til  \r\n\r\n varemærkeregisteret om noget forhold, der omfattes af bestemmelserne i §§  \r\n\r\n 9-11 og § 13, ikke underskrevet af den, der i henhold til de nævnte  \r\n\r\n bestemmelser er berettiget til at indgive sådan begæring, skal denne være  \r\n\r\n ledsaget af behørig fuldmagt for underskriveren. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Anmeldelse om fornyelse af et varemærkes  \r\n\r\n registrering kan tidligst indgives 1 år før og skal være indgivet senest 6  \r\n\r\n måneder efter registreringsperiodens udløb. Anmeldelsen skal indgives til  \r\n\r\n direktoratet for patent- og varemærkevæsenet og skal være affatttet på dansk  \r\n\r\n på dertil bestemte blanketter, der kan fås udleveret i direktoratet. I  \r\n\r\n anmeldelsen skal varemærket angives ved dets registreringsnummer. I øvrigt  \r\n\r\n finder de i § 1, stk. 2, og § 2 givne forskrifter anvendelse på anmeldelsen.  \r\n\r\n Med anmeldelsen skal følge den foreskrevne fornyelsesafgift. </P>  \r\n\r\n<P>Har mærkeindehaveren ikke iagttaget de om anmeldelse givne forskrifter,  \r\n\r\n giver direktoratet mærkeindehaveren en frist til at berigtige anmeldelsen.  \r\n\r\n</P>  \r\n\r\n<P>Er anmeldelsen ikke berigtiget inden udløbet af den fastsatte frist,  \r\n\r\n afslås den, og mærkeindehaveren underrettes herom. Når de ved varemærkelovens  \r\n\r\n § 44 fastsatte ankefrister er udløbet, uden at direktoratets afgørelse er  \r\n\r\n indbragt for handelsministeren eller domstolene, slettes varemærket af  \r\n\r\n registeret, og bekendtgørelse herom sker i Registreringstidende. </P>  \r\n\r\n<P>Findes anmeldelsen i orden, tilstiller direktoratet anmelderen meddelelse  \r\n\r\n herom med opfordring til at indbetale de foreskrevne klasseafgifter. Når  \r\n\r\n afgifterne er indbetalt, indføres fornyelsen i varemærkeregisteret, og  \r\n\r\n bekendtgørelse herom sker i Registreringstidende. Samtidig underrettes  \r\n\r\n mærkeindehaveren om registreringens fornyelse ved fremsendelse af en fotokopi  \r\n\r\n af registeret. </P>  \r\n\r\n<P>Er anmeldelse om fornyelse ikke indgivet inden 6 måneder efter  \r\n\r\n registreringsperiodens udløb, slettes varemærket af registeret, og  \r\n\r\n bekendtgørelse herom sker i Registreringstidende. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Begæring om et varemærkes udslettelse af  \r\n\r\n registeret skal være underskrevet af mærkeindehaveren selv eller være  \r\n\r\n ledsaget af behørig fuldmagt for underskriveren. </P>  \r\n\r\n<P>Når mærket er slettet af registeret, bekendtgøres dette i  \r\n\r\n Registreringstidende. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Fuldmagter, overdragelsesdokumenter og andre i  \r\n\r\n denne bekendtgørelse omhandlede dokumenter skal, hvis de er affattet på et  \r\n\r\n fremmed sprog, på direktoratets forlangende forsynes med en af en  \r\n\r\n statsautoriseret translatør bekræftet oversættelse. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> De ved ikrafttrædelsen af varemærkelov nr. 211  \r\n\r\n af 11. juni 1959 foreliggende uafgjorte anmeldelser behandles efter den  \r\n\r\n hidtidige lovgivnings bestemmelser, medmindre anmelderen, inden behandlingen  \r\n\r\n af anmeldelsen er afsluttet, skriftligt har indgivet begæring om, at  \r\n\r\n anmeldelsen behandles i henhold til varemærkelov af 1959. </P>  \r\n\r\n<P>På varemærker, som er registreret i medfør af hidtidig lovgivning, finder  \r\n\r\n registrering i vareklasser først anvendelse ved registreringens fornyelse. En  \r\n\r\n registrering kan ikke ved tilpasningen til klasseinddelingen gives et videre  \r\n\r\n omfang, end den hidtil har haft. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Denne bekendtgørelse træder i kraft den 1.  \r\n\r\n oktober 1960. Med den begrænsning, der følger af § 18, stk. 1, træder  \r\n\r\n bestemmelserne i nærværende bekendtgørelse i stedet for handelsministeriets  \r\n\r\n bekendtgørelse nr. 36 af 4. marts 1953. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Handelsministeriet, den 21. september  \r\n\r\n 1960 </I> </P>  \r\n\r\n<P CLASS=UNDERSKREVET-AF ALIGN=CENTER>Lars P. Jensen. </P>  \r\n\r\n<P CLASS=MINISTER ALIGN=RIGHT>/&auml;Erik Tuxen. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Klassefortegnelse. </P>  \r\n\r\n<P>I. Varer. </P>  \r\n\r\n<P>Klasse 1. Kemiske produkter til industrielle, videnskabelige og  \r\n\r\n fotografiske formål samt til anvendelse i landbrugs-, skovbrugs- og  \r\n\r\n havebrugsøjemed, kunstig og syntetisk harpiks, plastic i rå tilstand (i form  \r\n\r\n af pulver, vædske elle masse), naturlige og kunstige gødningsmidler,  \r\n\r\n ildslukningsmidler, hærdemidler, og kemiske præparater til lodning, kemiske  \r\n\r\n konserveringsmidler til levnedsmidler, garvestoffer, bindemidler til  \r\n\r\n industrielle formål. </P>  \r\n\r\n<P>Klasse 2. Maling, fernis, lak, rustbeskyttelsesmidler og  \r\n\r\n træimprægneringsmidler, farvestoffer, bejdsemidler, naturlig harpiks,  \r\n\r\n bladmetaller og metalpulver til brug for malere og dekoratører. </P>  \r\n\r\n<P>Klasse 3. Blegemidler og andre midler til vask og rensning af tøj,  \r\n\r\n præparater til rengøring, polering og fjernelse af pletter samt slibemidler,  \r\n\r\n sæbe, parfumerivarer, æteriske olier, kosmetiske præparater, hårvand,  \r\n\r\n tandplejemidler. </P>  \r\n\r\n<P>Klasse 4. Olier og fedtstoffer til industrielle formål (dog ikke  \r\n\r\n spiseolier og spisefedt eller æteriske olier), smøremidler, støvbindemidler,  \r\n\r\n brændstoffer (herunder motordrivmidler) og belysningsstoffer, lys og væger.  \r\n\r\n</P>  \r\n\r\n<P>Klasse 5. Farmaceutiske og veterinærmedicinske præparater samt præparater  \r\n\r\n til sundhedspleje, diætetiske præparater til børn og syge, plastre og  \r\n\r\n forbindsstoffer, materiale til tandplombering og til tandaftryk,  \r\n\r\n desinfektionsmidler, præparater til udryddelse af ukrudt og skadedyr. </P>  \r\n\r\n<P>Klasse 6. Ubearbejdede og delvis bearbejdede uædle metaller og legeringer  \r\n\r\n heraf, ankre, ambolte, klokker, valsede og støbte byggematerialer,  \r\n\r\n jernbaneskinner og andet materiale af metal til jernbaneanlæg, kæder (dog  \r\n\r\n ikke drivkæder til køretøjer), metalkabler og -tråd (dog ikke til elektriske  \r\n\r\n formål), kleinsmedearbejder, metalrør, pengeskabe og pengekasser, stålkugler,  \r\n\r\n hestesko, søm og skruer, andre af uædle metaller fremstillede varer, ikke  \r\n\r\n indeholdt i andre klasser, malm. </P>  \r\n\r\n<P>Klasse 7. Maskiner og værktøjsmaskiner, motorer (dog ikke til køretøjer),  \r\n\r\n koblinger og drivremme (dog ikke til køretøjer), store landbrugsredskaber,  \r\n\r\n rugemaskiner. </P>  \r\n\r\n<P>Klasse 8. Håndværktøj og -instrumenter, knivsmedevarer, gafler og skeer,  \r\n\r\n hug- og stikvåben. </P>  \r\n\r\n<P>Klasse 9. Videnskabelige, nautiske, geodætiske, elektriske (herunder også  \r\n\r\n radiotekniske), fotografiske, kinematografiske og optiske apparater og  \r\n\r\n instrumenter samt apparater og instrumenter til vejning, måling, signalering,  \r\n\r\n kontrol, livredning og undervisning, mønt- og jetonautomater, talemaskiner,  \r\n\r\n kasseapparater og regnemaskiner, ildslukningsapparater. </P>  \r\n\r\n<P>Klasse 10. Kirurgiske, medicinske, odontologiske og veterinære apparater  \r\n\r\n og instrumenter (herunder kunstige lemmer, øjne og tænder). </P>  \r\n\r\n<P>Klasse 11. Installationer til belysning, opvarmning, dampdannelse,  \r\n\r\n kogning, køling, tørring, ventilation og vandledning samt  \r\n\r\n sanitetsinstallationer. </P>  \r\n\r\n<P>Klasse 12. Køretøjer, befordringsmidler til brug på land, i luften eller i  \r\n\r\n vandet. </P>  \r\n\r\n<P>Klasse 13. Skydevåben, ammunition og projektiler, sprængstoffer,  \r\n\r\n fyrværkerigenstande. </P>  \r\n\r\n<P>Klasse 14. Ædle metaller og legeringer heraf samt varer af ædle metaller  \r\n\r\n eller varer overtrukket hermed (dog ikke knivsmedevarer, gafler og skeer),  \r\n\r\n juvelererarbejder, ædelstene, ure og andre kronometriske instrumenter. </P>  \r\n\r\n<P>Klasse 15. Musikinstrumenter (dog ikke talemaskiner og radiotekniske  \r\n\r\n apparater). </P>  \r\n\r\n<P>Klasse 16. Papir og papirvarer, pap og papvarer, tryksager, aviser og  \r\n\r\n tidsskrifter, bøger, bogbinderiartikler, fotografier, klæbemidler til  \r\n\r\n papirvarer, artikler til brug for kunstnere, pensler, skrivemaskiner og  \r\n\r\n kontorartikler (dog ikke møbler), instruktions- og undervisningsmateriale  \r\n\r\n (dog ikke apparater), spillekort, tryktyper, klicheer. </P>  \r\n\r\n<P>Klasse 17. Guttaperka, gummi, balata og erstatningsstoffer herfor samt  \r\n\r\n varer fremstillet af disse materialer og ikke indeholdt i andre klasser,  \r\n\r\n plastic i halvforarbejdet tilstand i form af folier, blokke og stænger,  \r\n\r\n tætnings-, paknings- og isoleringsmateriale, asbest, glimmer og varer heraf,  \r\n\r\n slanger, dog ikke af metal. </P>  \r\n\r\n<P>Klasse 18. Læder og læderimitationer samt varer fremstillet af disse  \r\n\r\n materialer og ikke indeholdt i andre klasser, skind og huder, kufferter og  \r\n\r\n rejsetasker, paraplyer, parasoller og spadserestokke, piske, seletøj og  \r\n\r\n sadelmagervarer. </P>  \r\n\r\n<P>Klasse 19. Byggematerialer, sten og kunststen, cement, kalk, mørtel, gips  \r\n\r\n og grus, rør af ler eller cement, vejbygningsmateriale, asfalt, beg, tjære og  \r\n\r\n bitumen, transportable huse, stenmonumenter, skorstene. </P>  \r\n\r\n<P>Klasse 20. Møbler, spejle, billedrammer, varer (ikke indeholdt i andre  \r\n\r\n klasser) af træ, kork, rør, spanskrør, kurvefletning, horn, ben, elfenben,  \r\n\r\n fiskeben, skildpadde, rav, perlemor, merskum og celluloid samt af  \r\n\r\n erstatningsstoffer for disse materialer eller af plastic. </P>  \r\n\r\n<P>Klasse 21. Små husholdnings- og køkkenudstyrsartikler (dog ikke af ædle  \r\n\r\n metaller eller overtrukket hermed), kamme og svampe, børster,  \r\n\r\n børstenbindermateriale, redskaber og materiale til rengøringsformål, ståluld.  \r\n\r\n Glasvarer, porcelæn og keramik, ikke indeholdt i andre klasser. </P>  \r\n\r\n<P>Klasse 22. Tovværk, reb, liner, snører, net, telte, markiser,  \r\n\r\n presenninger, sejl, sække, polstringsmateriale (krølhår, kapok, fjer, tang o.  \r\n\r\n s. v.), ubearbejdet fibermateriale til tekstilfabrikation. </P>  \r\n\r\n<P>Klasse 23. Tråd og garn. </P>  \r\n\r\n<P>Klasse 24. Vævede stoffer, senge- og bordtæpper. Tekstilvarer, ikke  \r\n\r\n indeholdt i andre klasser. </P>  \r\n\r\n<P>Klasse 25. Beklædningsgenstande, herunder støvler, sko og tøfler. </P>  \r\n\r\n<P>Klasse 26. Kniplinger og broderier, bånd og possementmagervarer, knapper,  \r\n\r\n tryklåse, hægter og maller, knappenåle og synåle, kunstige blomster. </P>  \r\n\r\n<P>Klasse 27. Tæpper, måtter, linoleum og andet gulvbelægningsmateriale,  \r\n\r\n vægbeklædningsmateriale, som ikke er tekstilvarer. </P>  \r\n\r\n<P>Klasse 28. Spil og legetøj, gymnastik- og sportsartikler (dog ikke  \r\n\r\n beklædningsgenstande), julepynt. </P>  \r\n\r\n<P>Klasse 29. Kød, fisk, fjerkræ og vildt, konserverede, tørrede og kogte  \r\n\r\n frugter og grøntsager, syltetøj og gele, æg, mælk og andre mejeriprodukter,  \r\n\r\n spiselige olier og spisefedt, konserves, pickles. </P>  \r\n\r\n<P>Klasse 30. Kaffe, the, kakao, sukker, ris, tapioka, sago, kaffeerstatning,  \r\n\r\n mel og næringsmidler af korn, brød, kiks, bageri- og konditorivarer,  \r\n\r\n konfekturevarer, spiseis, honning, sirup, gær, bagepulver, salt, sennep,  \r\n\r\n peber, eddike, herunder vineddike, sauce, krydderier, is. </P>  \r\n\r\n<P>Klasse 31. Landbrugs-, skovbrugs- og havebrugsprodukter samt korn, ikke  \r\n\r\n indeholdt i andre klasser, levende dyr, friske frugter og grøntsager,frø og  \r\n\r\n såsæd, levende planter og naturlige blomster, næringsmidler til dyr, malt.  \r\n\r\n</P>  \r\n\r\n<P>Klasse 32. Øl, mineralvand og kulsyreholdige vande og andre ikke  \r\n\r\n alkoholholdige drikke, saft og andre præparater til fremstilling af drikke.  \r\n\r\n</P>  \r\n\r\n<P>Klasse 33. Vin, spirituosa og likør. </P>  \r\n\r\n<P>Klasse 34. Tobak, rå og forarbejdet, artikler for rygere, tændstikker.  \r\n\r\n</P>  \r\n\r\n<P>II. Tjenesteydelser. </P>  \r\n\r\n<P>Klasse 35. Annonce- og reklamevirksomhed. Bistand ved udøvelse af  \r\n\r\n forretningsvirksomhed. </P>  \r\n\r\n<P>Klasse 36. Forsikringsvirksomhed og financiel virksomhed. </P>  \r\n\r\n<P>Klasse 37. Bygge-, installations-, vedligeholdelses- og  \r\n\r\n reparationsvirksomhed. </P>  \r\n\r\n<P>Klasse 38. Kommunikationsvirksomhed. </P>  \r\n\r\n<P>Klasse 39. Transport- og opbevaringsvirksomhed. </P>  \r\n\r\n<P>Klasse 40. Forarbejdning og behandling af materialer og genstande. </P>  \r\n\r\n<P>Klasse 41. Opdragelses-, uddannelses- og underholdningsvirksomhed. </P>  \r\n\r\n<P>Klasse 42. Andre tjenesteydelser, der ikke indeholdes i klasserne 35-41.  \r\n\r\n</P>  \r\n\r\n<P>Til brug ved klassificeringen har direktoratet for patent- og  \r\n\r\n varemærkevæsenet udarbejdet et alfabetisk vareindex, der angiver til hvilken  \r\n\r\n eller hvilke klasser en vare henhører samt en fortegnelse over vareklasser  \r\n\r\n med alfabetisk index over varer indeholdt i hver enkelt klasse. Disse  \r\n\r\n publikationer er tilgængelige i direktoratets læsesal og på  \r\n\r\n centralbibliotekerne, ligesom de kan købes i direktoratets ekspedition. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/1960"
        },
        {
            "displayName": "Accession",
            "displayValue": "B19600033505"
        },
        {
            "displayName": "Entydig dokumentidentifikation",
            "displayValue": "CM023593"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "335"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "21/09/1960"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Patent- og Varemærkevæsenet"
        },
        {
            "displayName": "Ressortministeriets journalnummer",
            "displayValue": "264-1-60"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}