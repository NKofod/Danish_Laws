{
    "id": 224901,
    "title": "Skrivelse om ændring af reglerne for ansættelse af fleksjobvisiterede i ægtefælles virksomhed",
    "documentTypeId": "200",
    "isSagsforlobPeriodValid": true,
    "shortName": "SKR nr 9666 af 06/09/2021",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af reglerne for ansættelse af fleksjobvisiterede i ægtefælles virksomhed</p>\r\n<p>Til landets kommuner m.fl.</p>\r\n<p>Reglerne for ansættelse af en ægtefælle i fleksjob bliver lempet, således at afgrænsningen af, hvilke virksomheder en fleksjobvisiteret ægtefælle kan ansættes i, udvides.</p>\r\n<p>Efter de tidligere regler var det kun muligt at blive ansat som lønmodtager i ægtefælles virksomhed, hvis der var tale om en personligt ejet virksomhed, og der var indgået en lønaftale efter Kildeskattelovens § 25 A, stk. 7. Det var samtidigt en betingelse, at begge ægtefæller deltog i driften af virksomheden.</p>\r\n<p>Ordningen bliver med de nye regler udvidet for ansættelse i fleksjob i en ægtefælles virksomhed således, at en person, der er visiteret til fleksjob, også kan blive ansat som lønmodtager i ægtefælles virksomhed, som er drevet i selskabsform. Det betyder, at fleksjob i ægtefælles virksomhed i begge tilfælde bliver omfattet af reglerne for ansættelse i fleksjob med fleksløntilskud som lønmodtager.</p>\r\n<p>Den nye bestemmelse kan ses nedenfor:</p>\r\n<p>\r\n   <span class=\"Bold\">”</span>§ 3. En person anses for at drive selvstændig virksomhed, hvis pågældende deltager i driften af den ene ægtefælles eller begge ægtefællers personligt ejede virksomhed eller i et selskab, hvor ægtefællerne har bestemmende indflydelse, jf. § 2. Dette gælder dog ikke, hvis personen opfylder følgende betingelser og dermed kan ansættes i fleksjob med fleksløntilskud efter reglerne i kapitel 20 i lov om en aktiv beskæftigelsesindsats:</p>\r\n<p>1) Personen skal være visiteret til fleksjob efter reglerne om fleksjob til lønmodtagere i kapitel 20 i lov om en aktiv beskæftigelsesindsats.</p>\r\n<p>2) Der skal være indgået en lønaftale mellem ægtefællerne som tillægges skattemæssig virkning, jf. kildeskattelovens § 25 A, stk. 7, eller en løn- og ansættelsesaftale med selskabet.</p>\r\n<p>3) Personen må ikke selv eje en del af selskabet, hvis personen tilsammen med sin ægtefælle har bestemmende indflydelse.</p>\r\n<p>4) Begge ægtefæller skal deltage i driften af den ene eller begge ægtefællers erhvervsvirksomhed.</p>\r\n<p>Stk. 2. En person, der opfylder betingelserne i stk. 1, nr. 1-4, kan ikke få tilskud efter §§ 1 og 2. <span class=\"Bold\">”</span></p>\r\n<p>I forhold til udvidelsen til selskaber må fleksjobberen ikke have aktier eller anparter i ægtefællens selskab, hvis personen tilsammen med sin ægtefælle har bestemmende indflydelse. I disse tilfælde betragtes personen som selvstændig.</p>\r\n<p>I disse tilfælde vil den pågældende kunne få tilskud efter reglerne for selvstændige, hvis betingelserne herfor er opfyldt, jf. § 1 i bekendtgørelse om tilskud til selvstændigt erhvervsdrivende med nedsat arbejdsevne og ansættelse som lønmodtager i fleksjob i en ægtefælles virksomhed.</p>\r\n<p>Det er fortsat et krav, at begge ægtefæller deltager i driften af virksomheden. Dette gælder allerede i dag for personer, der bliver ansat i fleksjob som lønmodtagere i den ene eller begge ægtefællers virksomhed, der er personligt drevne. Baggrunden for dette er kildeskattelovens § 25 A, stk. 1 og 7, hvor det fastlægges, hvilken ægtefælle, der i overvejende grad driver virksomheden og dermed kan indgå en lønaftale med den ægtefælle, som ikke i overvejende grad driver virksomheden. For at sidestille virksomheder, der drives i selskabsform med virksomheder, der er personligt ejede, stilles der i forhold til begge virksomhedsformer krav om, at begge ægtefæller skal deltage i driften af virksomheden. Det at eje en virksomhed, helt eller delvist, anses ikke i sig selv for drift af selvstændig virksomhed. Dette indebærer, at begge ægtefæller skal være aktive i driften af virksomhed, og udfører opgaver i virksomheden.</p>\r\n<p>Som i alle andre typer af fleksjob er kommunen forpligtet til at følge med i, at der er tale om en reel virksomhed i drift, og at den fleksjobansatte reelt arbejder i virksomheden med den arbejdstid, der er aftalt, dvs. udnytter sin arbejdsevne i fleksjobbet bedst muligt. Kommunernes forpligtelse til at sikre, at ansættelsen er reel, når der er tale om fleksjob i ægtefælles virksomhed præciseres i vejledningen. Dette kan bl.a. sikres ved at sammenholde lønoplysninger fra indkomstregisteret med arbejdsevnevurderingen i det konkrete fleksjob.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 6. september 2021</p><p class=\"Sign1\" align=\"center\">Martin Ancher</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2021"
        },
        {
            "displayName": "Accession",
            "displayValue": "C20210966654"
        },
        {
            "displayName": "Entydig dokumentidentifikation",
            "displayValue": "BE009031"
        },
        {
            "displayName": "Dato for førstegangsindlæggelse",
            "displayValue": "08/09/2021"
        },
        {
            "displayName": "Dato for indlæggelse",
            "displayValue": "17/02/2022"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9666"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "06/09/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 21/09221"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}