{
    "id": 81291,
    "title": "At-meddelelse nr. 1.01.12 af januar 1996, erstatter: Se nedenfor Arbejdsrum på faste arbejdssteder ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3010 af 01/01/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 1.01.12 af januar 1996,  \r\n\r\n erstatter: Se nedenfor Arbejdsrum på faste arbejdssteder </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse erstatter nr. 1.01.1 om &#187;Arbejdsrum på faste  \r\n\r\n arbejdssteder&#171; af august 1990 og oplyser om krav, hvor der beskæftiges  \r\n\r\n ansatte. </P>  \r\n\r\n<P>Arbejdsrum er ethvert rum inden for en virksomheds bedriftsområde, hvor  \r\n\r\n der udføres arbejde. </P>  \r\n\r\n<P> <B>Generelt</B>  </P>  \r\n\r\n<P>Arbejdsrum skal være forsvarligt indrettet. Det indebærer bl.a., at  \r\n\r\n bygningen skal opfylde bygningsmyndighedens krav på det tidspunkt, bygningen  \r\n\r\n er opført eller væsentlig ombygget. </P>  \r\n\r\n<P>Herudover stilles efter arbejdsmiljølovgivningen en række andre krav til  \r\n\r\n arbejdsrums indretning: </P>  \r\n\r\n<P>Arbejdsrummet skal være placeret, så de ansatte ikke udsættes for unødige  \r\n\r\n påvirkninger fra stoffer og materialer, stråling, ekstreme temperaturer,  \r\n\r\n ildelugt, støj eller vibrationer fra andre dele af arbejdsstedet og  \r\n\r\n omgivelserne i øvrigt. </P>  \r\n\r\n<P>Arbejdsrummet skal være forsvarligt indrettet under hensyn til  \r\n\r\n arbejdsprocesserne, der foregår i arbejdsrummet. </P>  \r\n\r\n<P>Hvis der foregår arbejdsprocesser, der er forbundet med særlige  \r\n\r\n sikkerheds- og sundhedsmæssige risici, skal arbejdsrummet være placeret,  \r\n\r\n indrettet og udstyret, så farerne er imødegået mest muligt. </P>  \r\n\r\n<P>Særlige krav stilles for eksempel for arbejdsrum, hvor der </P>  \r\n\r\n<P>- er opstillet højtryksdampkedler </P>  \r\n\r\n<P>- er opstillet større køleanlæg </P>  \r\n\r\n<P>- er indrettet ilt- og gascentraler </P>  \r\n\r\n<P>- arbejdes med brand- og eksplosionsfarlige stoffer </P>  \r\n\r\n<P>- arbejdes med giftige, ætsende eller på tilsvarende måde sundhedsfarlige  \r\n\r\n stoffer. </P>  \r\n\r\n<P>I arbejdsrummet skal de enkelte arbejdspladser være hensigtsmæssigt  \r\n\r\n placeret. Arbejdsplads betegner det sted, hvor den enkelte ansatte udfører et  \r\n\r\n arbejde. </P>  \r\n\r\n<P>Nyindrettede og væsentligt ombyggede arbejdsrum skal være placeret  \r\n\r\n hensigtsmæssigt i forhold til hinanden, således at der kan etableres  \r\n\r\n forsvarlige arbejdsgange, herunder forsvarlige transportveje. </P>  \r\n\r\n<P> <B>isolering</B>  </P>  \r\n\r\n<P>Arbejdsrum skal være forsvarligt isoleret mod fugt, kulde, varme, støj og  \r\n\r\n vibrationer, som kommer udefra eller fra andre rum. </P>  \r\n\r\n<P> <B>Arbejdsrummets størrelse</B>  </P>  \r\n\r\n<P>Arbejdsrummet skal have en tilstrækkelig størrelse til, at arbejdet kan  \r\n\r\n foregå forsvarligt. Dette gælder også, selvom rummet ikke primært har  \r\n\r\n funktion som arbejdsrum, som det for eksempel er tilfældet med toiletter og  \r\n\r\n baderum på plejehjem, der er indrettet til plejekrævende klienter. </P>  \r\n\r\n<P>Rumhøjde, gulvareal og luftrum skal være afpasset efter arbejdets art, de  \r\n\r\n tekniske hjælpemidler og inventaret samt det antal personer, der normalt  \r\n\r\n arbejder eller færdes i arbejdsrummet. </P>  \r\n\r\n<P>Rumhøjden skal normalt mindst være 2,5 m. Større rumhøjde kræves, hvor  \r\n\r\n arbejdsforholdene gør dette nødvendigt. Dette gælder bl.a. i arbejdsrum, hvor  \r\n\r\n der er en stærk udvikling af varme, fugt, støj eller sundhedsfarlige stoffer  \r\n\r\n og materialer. Her vil en rumhøjde på 3 m normalt være tilstrækkelig.  \r\n\r\n Samtidig er det ofte nødvendigt at etablere mekanisk ventilation. </P>  \r\n\r\n<P>Ved skråloft beregnes rumhøjden som gennemsnitshøjde. Højder under 2 m  \r\n\r\n medregnes ikke ved beregningen. </P>  \r\n\r\n<P>Gulvarealet i et arbejdsrum skal som minimum normalt være på 7 m2. </P>  \r\n\r\n<P>Et luftrum på 12 m3 for hver beskæftiget i arbejdsrummet vil normalt være  \r\n\r\n tilstrækkeligt. </P>  \r\n\r\n<P>Hvis der er truffet effektive foranstaltninger til luftfornyelse, fx  \r\n\r\n mekanisk ventilation, kan det accepteres, at luftrummet nedsættes, dog aldrig  \r\n\r\n til under 8 m3 pr. beskæftiget. </P>  \r\n\r\n<P>Arbejdets art kan gøre det nødvendigt med et større luftrum end 12 m3 pr.  \r\n\r\n beskæftiget. Det samme gælder, hvis andre end de beskæftigede opholder sig i  \r\n\r\n rummet. Her vil Arbejdstilsynet kræve en forholdsmæssig forøgelse af  \r\n\r\n luftrummet. </P>  \r\n\r\n<P>Ved beregning af luftrum medregnes kun de dele af rummet, hvor det under  \r\n\r\n hensyn til rumhøjden er tilladt at indrette arbejdspladser - dvs. hvor der er  \r\n\r\n skrå lofter, medregnes luftrummet ikke ved højder under 2 m. </P>  \r\n\r\n<P>Der skal tages hensyn til væsentlige indskrænkninger i luftrummet fra  \r\n\r\n maskiner, inventar, varer m.v.. </P>  \r\n\r\n<P>Rumhøjder over 4 m medregnes ikke ved beregningen af luftrum. </P>  \r\n\r\n<P> <B>Udgangsforhold og færdselsveje</B>  </P>  \r\n\r\n<P>Færdselsveje skal tydeligt adskilles fra arbejdsarealer, og der skal være  \r\n\r\n forsvarlige udgangsforhold. </P>  \r\n\r\n<P>Krav til udgange og færdselsveje fra arbejdsrum er omtalt i At-meddelelse  \r\n\r\n nr. 1.01.2 om udgangsforhold i forbindelse med faste arbejdssteder og  \r\n\r\n At-meddelelse nr. 1.01.1 om faste arbejdssteders indretning. </P>  \r\n\r\n<P> <B>Gulve</B>  </P>  \r\n\r\n<P>Gulvet i arbejdsrummet og under de enkelte arbejdspladser skal så vidt  \r\n\r\n muligt være i samme niveau. </P>  \r\n\r\n<P>Gulvet skal så vidt muligt være vandret og plant uden huller. Hvis gulvet  \r\n\r\n skal kunne spules, kan et fald på 1 cm pr. m accepteres. </P>  \r\n\r\n<P>Niveauforskelle, der udgør risiko for fald, skal afmærkes. </P>  \r\n\r\n<P>Gulvbelægningen skal passe til arbejdets art, herunder i fornødent omfang  \r\n\r\n være skridfast og have en passende hårdhed, så det ikke er trættende at gå  \r\n\r\n eller stå på. </P>  \r\n\r\n<P>Hvor der kan forekomme brand- og eksplosionsfare, skal gulvet være egnet  \r\n\r\n hertil, dvs. ikke gnistgivende og med en pasende ledningsevne. </P>  \r\n\r\n<P>Forekommer der væsentligt væskespild, eller er der behov for spuling, skal  \r\n\r\n gulvet være indrettet hertil. </P>  \r\n\r\n<P> <B>Overflader på vægge, lofter og gulve</B>  </P>  \r\n\r\n<P>Overfladerne skal kunne rengøres effektivt på forsvarlig måde, dvs. uden  \r\n\r\n at være en unødig belastning for de personer, der udfører rengøringen. De  \r\n\r\n skal i fornødent omfang være afvisende over for forurening, som fx fedt, støv  \r\n\r\n eller sundhedsfarlige stoffer og materialer. </P>  \r\n\r\n<P>Overfladerne må ikke afgive dampe eller støv til rummet, kunne danne  \r\n\r\n statisk elektricitet, der er sundhedsskadeligt eller kraftig generende, eller  \r\n\r\n kunne bevirke unødig synsbelastning. Se i øvrigt At-meddelelse nr. 1.01.16 om  \r\n\r\n kunstig belysning på faste arbejdssteder. </P>  \r\n\r\n<P> <B>Dagslys</B>  </P>  \r\n\r\n<P>Der skal være en tilstrækkelig tilgang af dagslys til arbejdsrum. </P>  \r\n\r\n<P>Dagslystilgangen vil normalt være tilstrækkelig, når vinduesarealet ved  \r\n\r\n sidelys svarer til mindst 10% af gulvarealet eller ved ovenlys mindst 7%.  \r\n\r\n</P>  \r\n\r\n<P>Vinduesarealet skal forøges forholdsmæssigt ved reduceret lysgennemgang  \r\n\r\n (fx tonede vinduer) eller formindsket lysadgang til vinduerne (fx ved  \r\n\r\n tætliggende bygninger). </P>  \r\n\r\n<P>Arbejdsrum kan indrettes uden dagslystilgang, hvor der foregår arbejde,  \r\n\r\n der ikke tillader dagslys, fx på grund af lysfølsomme produkter. </P>  \r\n\r\n<P>Det samme gælder helt eller delvis, hvis kravet om dagslystilgang eller  \r\n\r\n udsynsmulighed vil betyde en afgørende ulempe for virksomhedens drift, fx på  \r\n\r\n grund af krav om konstant temperatur/fugtighed i lokalet eller på grund af  \r\n\r\n tyverisikring. </P>  \r\n\r\n<P>Vinduer og ovenlys skal være udført, placeret og eventuelt afskærmet  \r\n\r\n således, at de ikke medfører blænding, overophedning eller generende  \r\n\r\n kuldenedfald. </P>  \r\n\r\n<P>Det er derfor ofte nødvendigt at etablere udvendig solafskærmning ved  \r\n\r\n vinduer med direkte sollysindfald. </P>  \r\n\r\n<P> <B>Udsyn</B>  </P>  \r\n\r\n<P>Der skal fra arbejdsrummet være mulighed for at se ud på omgivelserne, fx  \r\n\r\n gennem vinduer eller døre med glas. </P>  \r\n\r\n<P>Dette gælder dog ikke for arbejdsrum, der før 1. januar 1993 lovligt var  \r\n\r\n indrettet uden udsyn, samt arbejdsrum hvor dagslystilgang ikke kræves af  \r\n\r\n hensyn til produktions- og andre særlige forhold. </P>  \r\n\r\n<P> <B>Kunstig belysning</B>  </P>  \r\n\r\n<P>Kunstig belysning skal passe til arbejdet. Blænding, generende reflekser  \r\n\r\n og flimren skal undgås. Lysets fordeling, retning, styrke og farve skal være  \r\n\r\n hensigtsmæssig. Se i øvrigt At-meddelelse nr. 1.01.16 om kunstig belystning  \r\n\r\n på faste arbejdssteder. </P>  \r\n\r\n<P> <B>Støj og akustik</B>  </P>  \r\n\r\n<P>Arbejdsrummet skal være indrettet, så de akustiske forhold er  \r\n\r\n tilfredsstillende. </P>  \r\n\r\n<P>Arbejdsprocesserne i arbejdsrummet skal være placeret, så de ikke unødigt  \r\n\r\n medfører påvirkning fra støj eller vibrationer. </P>  \r\n\r\n<P>Imødegåelse af påvirkninger fra støj eller vibrationer kan bl.a. ske ved,  \r\n\r\n at </P>  \r\n\r\n<P>- støjende maskiner så vidt muligt anbringes uden for arbejdsrummet </P>  \r\n\r\n<P>- indkapsle støjende maskiner </P>  \r\n\r\n<P>- opstille støjskærme </P>  \r\n\r\n<P>- forsyne loft og vægge i arbejdsrummet med lydabsorberende beklædning.  \r\n\r\n</P>  \r\n\r\n<P>Der henvises herom til At-anvisning nr. 1.1.0.1 om akustik i arbejdsrum og  \r\n\r\n At-meddelelse nr. 4.06.1 om støj på arbejdspladsen. </P>  \r\n\r\n<P> <B>Temperatur</B>  </P>  \r\n\r\n<P>Temperaturen i arbejdsrum skal være passende under hensyn til de ansatte  \r\n\r\n og arbejdets art. </P>  \r\n\r\n<P>Der henvises til At-meddelelse nr. 1.01.7 om temperaturer i arbejdsrum på  \r\n\r\n faste arbejdssteder. </P>  \r\n\r\n<P> <B>Ventilation</B>  </P>  \r\n\r\n<P>Arbejdsrummet skal have tilstrækkelig tilførsel af frisk luft uden  \r\n\r\n generende træk. </P>  \r\n\r\n<P>For at sikre dette, kan det være nødvendigt at etablere mekanisk  \r\n\r\n rumventilation. </P>  \r\n\r\n<P>Derudover skal der i forbindelse med en række arbejdsprocesser etableres  \r\n\r\n lokaludsugning, der fjerner forureninger fra arbejdsprocessen og tilfører  \r\n\r\n rummet frisk erstatningsluft. </P>  \r\n\r\n<P>Der henvises til At-meddelelse nr. 1.01.8 om ventilation på faste  \r\n\r\n arbejdssteder. </P>  \r\n\r\n<P> <B>Indeklima</B>  </P>  \r\n\r\n<P>Temperatur, belysning, rummets overflader, ventilation og støj er en række  \r\n\r\n faktorer, der bl.a. indvirker på indeklimaet. </P>  \r\n\r\n<P>Der henvises i øvrigt til At-meddelelse nr. 1.01.9 om indeklima. </P>  \r\n\r\n<P> <B>Lempelser</B>  </P>  \r\n\r\n<P>De krav, der er omtalt ovenfor, kræves ikke fuldt ud opfyldt for  \r\n\r\n arbejdsrum, hvor der kun lejlighedsvis eller ganske kortvarigt udføres  \r\n\r\n arbejdsopgaver. </P>  \r\n\r\n<P>Sådanne arbejdsrum kan for eksempel være: </P>  \r\n\r\n<P>- ingeniørgange </P>  \r\n\r\n<P>- teknikrum </P>  \r\n\r\n<P>- depotrum, hvor der kun finder indlægning og udtagning af varer sted </P>  \r\n\r\n<P>- arkivrum, hvor der kun finder indlægning og udtagning af varer sted </P>  \r\n\r\n<P>- redskabsrum </P>  \r\n\r\n<P>- lagerrum, hvor der kun finder indlægning og udtagning af varer sted </P>  \r\n\r\n<P>- bade- og toiletrum på plejehjem og lignende. </P>  \r\n\r\n<P>De krav, der kan fraviges, er kravene vedrørende: </P>  \r\n\r\n<P>- isolering </P>  \r\n\r\n<P>- arbejdsrummets størrelse </P>  \r\n\r\n<P>- gulve </P>  \r\n\r\n<P>- overflader på vægge, lofter og gulve, dog må overfladerne ikke afgive  \r\n\r\n dampe, støv eller danne statisk elektricitet </P>  \r\n\r\n<P>- dagslys </P>  \r\n\r\n<P>- temperatur </P>  \r\n\r\n<P>- akustik </P>  \r\n\r\n<P>- placeringen af støjende arbejdsprocesser. </P>  \r\n\r\n<P>Kravene kan kun fraviges i det omfang, det efter forholdene og arbejdets  \r\n\r\n karakter er rimeligt og forsvarligt. </P>  \r\n\r\n<P>Som eksempel kan nævnes, at kravene til gulve i rum med eksplosionsfare  \r\n\r\n ikke kan fraviges. </P>  \r\n\r\n<P>For nogle af ovenstående krav gælder desuden overgangsbestemmelser, der  \r\n\r\n bevirker, at der indtil den 1. januar 1996 lovligt vil kunne være arbejdsrum,  \r\n\r\n der ikke opfylder kravene. </P>  \r\n\r\n<P>Jens Andersen </P>  \r\n\r\n<P>-------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Bekendtgørelse om faste arbejdssteders indretning. </P>  \r\n\r\n<P>-------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n<P> <B>Arbejdstilsynet Landskronagade 33 2100 København Ø Telefon 31 18 00 88  \r\n\r\n</B></P>  \r\n\r\n</DIV>",
    "isHistorical": true,
    "editorialNotes": [
        "I At-meddelelse 0.01.1 findes en fortegnelse over gældende At-meddelelser."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960301060"
        },
        {
            "displayName": "Entydig dokumentidentifikation",
            "displayValue": "CM040571"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3010"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/01/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1992-413-49"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}