{
    "id": 88045,
    "title": "Skriftlig fremsættelse (5. november 2003) - L 56",
    "documentTypeId": "380",
    "isSagsforlobPeriodValid": true,
    "shortName": "2003/1 SF. L 56",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (5. november 2003)  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Justitsministeren  \r\n\r\n</B>  \r\n\r\n (Lene Espersen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af tinglysningsloven, retsplejeloven og konkursloven. (Pant og udlæg  \r\n\r\n i  \r\n\r\n andelsboliger mv.).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 56).  \r\n\r\n</P>  \r\n\r\n<P class=\"NormalInd\">  \r\n\r\n Formålet med dette lovforslag er at indføre en  \r\n\r\n tinglysningsordning med central edb-registrering af visse rettigheder over  \r\n\r\n andele i andelsboligforeninger, aktier i boligaktieselskaber og anparter i  \r\n\r\n boliganpartsselskaber (&#148;andelsboligbogen&#148;), samt at sikre en  \r\n\r\n tidssvarende  \r\n\r\n regulering af de særlige spørgsmål, der opstår i forbindelse med udlæg i og  \r\n\r\n tvangsrealisation af andele i andelsboligforeninger mv.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget hænger sammen med økonomi- og  \r\n\r\n erhvervsministerens samtidig fremsatte lovforslag nr. L 51 om ændring af lov  \r\n\r\n om  \r\n\r\n andelsboligforeninger og andre boligfællesskaber (Pant og udlæg i  \r\n\r\n andelsboliger  \r\n\r\n mv.), der har til formål at lette omsætningen af private andelsboliger mv.  \r\n\r\n Økonomi- og erhvervsministerens lovforslag indebærer, at det uanset  \r\n\r\n bestemmelserne  \r\n\r\n i en andelsboligforenings vedtægter bliver muligt at pantsætte andele i  \r\n\r\n andelsboligforeninger. Samtidig ophæves det udlægsforbud, der blev indført i  \r\n\r\n andelsboligloven i 1997.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget bygger på forslagene i betænkning nr. 1421/2002  \r\n\r\n om pant og udlæg i andelslejligheder, der er afgivet i oktober 2002 af  \r\n\r\n arbejdsgruppen om pant og udlæg i andele under Økonomi- og  \r\n\r\n Erhvervsministeriet  \r\n\r\n (Erhvervs- og Boligstyrelsen). Lovforslaget svarer med redaktionelle  \r\n\r\n ændringer  \r\n\r\n til arbejdsgruppens lovudkast, bortset fra, at bemyndigelsen til at fastsætte  \r\n\r\n nærmere regler om andelsboligforeningens afgivelse af en erklæring om  \r\n\r\n andelshaverens brugsret til den pågældende lejlighed foreslås henlagt til  \r\n\r\n økonomi- og erhvervsministeren i stedet for justitsministeren, og at  \r\n\r\n præciseringen  \r\n\r\n af trangsbeneficiet i retsplejelovens § 509 efter lovforslaget alene skal  \r\n\r\n gælde  \r\n\r\n ved udlæg i andele i andelsboligforeninger mv., hvortil der er knyttet  \r\n\r\n brugsret  \r\n\r\n til en bolig.  \r\n\r\n</P>  \r\n\r\n<P class=\"NormalInd\">  \r\n\r\n Hensigten med indførelse af tinglysningsordningen er at give  \r\n\r\n indehavere af de pågældende rettigheder en bedre retlig beskyttelse mod  \r\n\r\n senere  \r\n\r\n rettighedshavere, herunder erhververe af de pågældende andele mv. Indholdet  \r\n\r\n af  \r\n\r\n tinglysningsordningen foreslås fastsat med udgangspunkt i den ordning, der  \r\n\r\n gælder for underpantsætning af biler (&#148;bilbogen&#148;). Andelsboligbogen  \r\n\r\n foreslås  \r\n\r\n således baseret på genstanden &#150; dvs. andelslejligheden &#150; og ikke på  \r\n\r\n skyldnerens  \r\n\r\n person, idet en realbaseret registrering skaber en højere grad af sikkerhed  \r\n\r\n for, at det kan konstateres, hvilke (registreringspligtige) rettigheder der  \r\n\r\n hviler på andelen.  \r\n\r\n</P>  \r\n\r\n<P class=\"NormalInd\">  \r\n\r\n Der stilles ikke forslag om systematisk registrering af  \r\n\r\n adkomst, men i stedet, at grundlaget for registrering af rettigheder over  \r\n\r\n andele bliver oplysningerne i Bygnings- og Boligregistret (BBR) kombineret  \r\n\r\n med  \r\n\r\n en erklæring fra andelsboligforeningen om, at den andel, som ønskes pantsat,  \r\n\r\n giver brugsret til den lejlighed, der er indhentet en BBR-udskrift på.  \r\n\r\n</P>  \r\n\r\n<P class=\"NormalInd\">  \r\n\r\n Tinglysningsordningen foreslås i lighed med det, der gælder  \r\n\r\n for bilbogen, at omfatte pantsætning og retsforfølgning, dvs. udlæg, arrest  \r\n\r\n og  \r\n\r\n konkurs.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås, at retten i Århus skal varetage den løbende  \r\n\r\n drift og administration af andelsboligbogen.  \r\n\r\n</P>  \r\n\r\n<P class=\"NormalInd\">  \r\n\r\n Herudover foreslås det, at en række af retsplejelovens  \r\n\r\n regler om fremgangsmåden ved og udstrækningen af et udlæg i fast ejendom skal  \r\n\r\n anvendes tilsvarende ved udlæg i andelsboligforeninger mv.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås således, at der skal være adgang til at  \r\n\r\n foretage udlæg i en andel i en andelsboligforening mv., selv om skyldneren  \r\n\r\n ikke  \r\n\r\n giver møde i fogedretten. Endvidere foreslås det, at et udlæg i en andel i en  \r\n\r\n andelsboligforening mv. &#150; ligesom et aftalt pant (pantebrev) &#150; som  \r\n\r\n udgangspunkt  \r\n\r\n også skal omfatte forbedringer og inventar, der er særligt tilpasset eller  \r\n\r\n installeret i lejligheden, og at der som udgangspunkt ikke skal kunne  \r\n\r\n foretages  \r\n\r\n særskilt udlæg i sådanne forbedringer og sådant inventar.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indebærer herudover, at fogedretten kan  \r\n\r\n beslutte, at der skal ske administration af en andelsbolig, der knytter sig  \r\n\r\n til  \r\n\r\n en udlagt andel. Bestemmelsen sigter navnlig til tilfælde, hvor skyldneren  \r\n\r\n vanrøgter andelsboligen eller er flyttet.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås endvidere, at fogedretten skal kunne bestemme,  \r\n\r\n at et udlæg i en andel i en andelsboligforening mv. ikke giver ret til at  \r\n\r\n kræve  \r\n\r\n andelen tvangsrealiseret, så længe skyldneren overholder en afdragsordning.  \r\n\r\n Dette gælder dog ikke i de tilfælde, hvor udlægget er foretaget på grundlag  \r\n\r\n af  \r\n\r\n et pantebrev med pant i andelen.  \r\n\r\n</P>  \r\n\r\n<P class=\"NormalInd\">  \r\n\r\n Endelig foreslås en præcisering af retsplejelovens  \r\n\r\n trangsbeneficium i § 509, der undtager aktiver, bortset fra fast ejendom, der  \r\n\r\n er nødvendige til opretholdelse af et beskedent hjem og en beskeden levefod,  \r\n\r\n fra udlæg. Trangsbeneficiet gælder også for udlæg i andele i andelsboliger  \r\n\r\n mv.,  \r\n\r\n og den foreslåede præcisering indebærer, at en andelsbolig vil være undtaget  \r\n\r\n fra udlæg, hvis boligen efter sin størrelse og indretning alene opfylder de  \r\n\r\n sædvanlige krav til en beskeden boligen, og tvangsrealisation af andelen ikke  \r\n\r\n kan forventes at indbringe et beløb, der klart overstiger udgiften ved  \r\n\r\n overtagelse af en passende almen bolig eller leje- eller andelsbolig.  \r\n\r\n</P>  \r\n\r\n<P class=\"NormalInd\">  \r\n\r\n Efter lovforslaget skal tvangsauktion over en andel i en  \r\n\r\n andelsboligforening mv. som udgangspunkt først kunne ske, efter at den  \r\n\r\n udlagte  \r\n\r\n andel er forsøgt solgt ved et tvangssalg gennem andelsboligforeningen.  \r\n\r\n</P>  \r\n\r\n<P class=\"NormalInd\">  \r\n\r\n De nærmere regler om fremgangsmåden ved et sådant  \r\n\r\n tvangsunderhåndssalg foreslås fastsat i andelsboligloven, og jeg kan derfor  \r\n\r\n på  \r\n\r\n dette punkt henvise til det lovforslag om ændring af andelsboligloven, som  \r\n\r\n samtidig er fremsat af økonomi- og erhvervsministeren.  \r\n\r\n</P>  \r\n\r\n<P class=\"NormalInd\">  \r\n\r\n Andelsboligloven og de enkelte foreningers vedtægter  \r\n\r\n indeholder bl.a. bestemmelser om maksimalpriser for andelsboliger og  \r\n\r\n fortrinsberettigelse. Disse hensyn skal også iagttages, hvor den udlagte  \r\n\r\n andel  \r\n\r\n skal sælges på tvangsauktion, fordi et tvangsunderhåndssalg gennem foreningen  \r\n\r\n ikke  \r\n\r\n har været mulig.  \r\n\r\n</P>  \r\n\r\n<P class=\"NormalInd\">  \r\n\r\n Bl.a. på denne baggrund foreslås en række regler i  \r\n\r\n retsplejeloven om tvangsauktion over udlagte andele mv. De foreslåede regler  \r\n\r\n tager i vidt omfang udgangspunkt i retsplejelovens regler om tvangsauktion  \r\n\r\n over fast ejendom.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslaget og de ledsagende  \r\n\r\n bemærkninger, skal jeg hermed anbefale lovforslaget til det Høje Tings  \r\n\r\n velvillige behandling.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2003/1 LF 56",
            "stateLabel": "Vedtaget",
            "references": [
                {
                    "shortName": "2003/1 SF. L 56",
                    "title": "Skriftlig fremsættelse (5. november 2003) - L 56",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88045,
                    "eliUri": "/eli/ft/20031XX00058",
                    "externalLink": ""
                },
                {
                    "shortName": "2003/1 LSF 56",
                    "title": "Forslag til Lov om ændring af tinglysningsloven, retsplejeloven og konkursloven\\n(Pant og udlæg i andelsboliger mv.)",
                    "presentationName": "Lovforslag som fremsat",
                    "documentTypeId": 400,
                    "documentId": 88041,
                    "eliUri": "/eli/ft/200312L00056",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/lovforslag_oversigtsformat/L56.htm"
                },
                {
                    "shortName": "2003/1 BTL 56",
                    "title": "Betænkning over Forslag til lov om ændring af tinglysningsloven, retsplejeloven og konkursloven (Pant og udlæg i andelsboliger m.v.) \\n»Forslag",
                    "presentationName": "Betænkning  over lovforslag",
                    "documentTypeId": 420,
                    "documentId": 96984,
                    "eliUri": "/eli/ft/200314L00309",
                    "externalLink": ""
                },
                {
                    "shortName": "2003/1 LSV 56",
                    "title": "Forslag til Lov om ændring af tinglysningsloven, retsplejeloven og konkursloven\\n(Pant og udlæg i andelsboliger m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 97014,
                    "eliUri": "/eli/ft/200313L00056",
                    "externalLink": ""
                },
                {
                    "shortName": "LOV nr 216 af 31/03/2004",
                    "title": "Lov om ændring af tinglysningsloven, retsplejeloven og konkursloven\\n(Pant og udlæg i andelsboliger m.v.)",
                    "presentationName": "Ændringslov",
                    "documentTypeId": 20,
                    "documentId": 1796,
                    "eliUri": "/eli/lta/2004/216",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/11/2003"
        },
        {
            "displayName": "Accession",
            "displayValue": "20031XX00058"
        },
        {
            "displayName": "Entydig dokumentidentifikation",
            "displayValue": "AA002317"
        },
        {
            "displayName": "Dato for førstegangsindlæggelse",
            "displayValue": "05/11/2003"
        },
        {
            "displayName": "Dato for indlæggelse",
            "displayValue": "05/11/2003"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 56"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}