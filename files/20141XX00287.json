{
    "id": 166608,
    "title": "Skriftlig fremsættelse (10. december 2014) - L 90",
    "documentTypeId": "380",
    "isSagsforlobPeriodValid": true,
    "shortName": "2014/1 SF.L L 90",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (10. december 2014)</p>\r\n<p class=\"Fremsaetter\">\r\n   <span class=\"Bold\">Uddannelses- og forskningsministeren</span> (Sofie Carsten Nielsen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om statens voksenuddannelsesstøtte (SVU), lov om en aktiv beskæftigelsesindsats, ligningsloven og lov om institutioner for almengymnasiale uddannelser og almen voksenuddannelse m.v. (Forenkling af ordningen vedrørende statens voksenuddannelsesstøtte)</p>\r\n<p class=\"ForslagsNummer\">(Lovforslag nr. L 90)</p>\r\n<p class=\"TekstGenerel\">Lov om statens voksenuddannelsesstøtte (SVU) blev vedtaget i 2000 som led i en samlet efter- og videreuddannelsesreform, hvori tre tidligere voksenuddannelsesstøtteordninger blev erstattet af SVU-ordningen og ordningen om godtgørelse ved deltagelse i erhvervsrettet voksen- og efteruddannelse. SVU-loven indeholder derfor af historiske grunde en række bestemmelser fra de tidligere ordninger, som bevirker, at reglerne er komplicerede at vejlede om, administrere og understøtte digitalt.</p>\r\n<p class=\"TekstGenerel\">Formålet med lovforslaget er at forenkle reglerne med henblik på at lette administrationen af SVU-ordningen. På den baggrund foreslås følgende forenklinger:</p>\r\n<p class=\"TekstGenerel\">SVU-ordningen administreres decentralt af anerkendte arbejdsløshedskasser, voksenuddannelsescentre og udvalgte professionshøjskoler. Med lovforslaget ophører arbejdsløshedskassernes virke som SVU-administrator. Arbejdsløshedskasserne modtager i dag kun 3-4 pct. af det samlede antal ansøgninger og har som følge heraf forholdsvis svært ved at opretholde tilstrækkelig viden og erfaring på området. Med lovforslaget samles den decentrale administration hos færre SVU-administratorer, som dermed har mulighed for at vedligeholde deres viden og erfaringsgrundlag.</p>\r\n<p class=\"TekstGenerel\">Det er en betingelse for retten til SVU, at den uddannelsessøgende har været beskæftiget i en periode forud for uddannelsens start. Kravene til den forudgående beskæftigelse er imidlertid forskellige ved ansøgning om SVU til henholdsvis uddannelse på folkeskoleniveau og gymnasial uddannelse og til videregående uddannelse. Med forslaget harmoniseres beskæftigelseskravet, og det foreslås, at kravet om beskæftigelse i 26 uger hos nuværende arbejdsgiver, som i dag er gældende ved ansøgning om SVU til uddannelse på folkeskoleniveau og gymnasial uddannelse, fremover også skal gælde ved ansøgning om SVU til videregående uddannelse.</p>\r\n<p class=\"TekstGenerel\">De gældende regler om SVU til uddannelse på folkeskoleniveau og gymnasial uddannelse indeholder en række forskellige støtterammer for tildeling af SVU, som medvirker til at gøre reglerne komplicerede at vejlede om og administrere, herunder understøtte digitalt. Med lovforslaget fastholdes den gældende bestemmelse, hvorefter SVU til uddannelse på folkeskoleniveau og gymnasial uddannelse gives inden for en samlet ramme på højst 40 uger omregnet til heltid, mens de øvrige rammer foreslås ophævet.</p>\r\n<p class=\"TekstGenerel\">Forenklingerne indebærer desuden en harmonisering af mindstekravet til antallet af ugentlige undervisningstimer ved deltidsuddannelse.</p>\r\n<p class=\"TekstGenerel\">Herudover bliver der hjemmel til at administrationen af tilbagebetalingskrav kan overføres til Statens Administration, som også administrerer krav om tilbagebetalingskrav i forhold til statens uddannelsesstøtte.</p>\r\n<p class=\"TekstGenerel\">Endelig bemyndiges henholdsvis undervisningsministeren og uddannelses- og forskningsministeren til at fastsætte regler om tilsynet med varetagelsen af de opgaver, der i medfør af SVU-loven er henlagt til uddannelsesstederne, herunder om forvaltningsrevision af uddannelsesstedernes opgaver efter SVU-loven.</p>\r\n<p class=\"TekstGenerel\">Lovforslaget foreslås at træde i kraft den 1. april 2015.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2014/1 LF 90",
            "stateLabel": "Vedtaget",
            "references": [
                {
                    "shortName": "2014/1 SF.L L 90",
                    "title": "Skriftlig fremsættelse (10. december 2014) - L 90",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 166608,
                    "eliUri": "/eli/ft/20141XX00287",
                    "externalLink": ""
                },
                {
                    "shortName": "2014/1 LSF 90",
                    "title": "Forslag til Lov om ændring af lov om statens voksenuddannelsesstøtte (SVU), lov om en aktiv beskæftigelsesindsats, ligningsloven og lov om institutioner for almengymnasiale uddannelser og almen voksenuddannelse m.v.\\n(Forenkling af ordningen vedrørende statens voksenuddannelsesstøtte)",
                    "presentationName": "Lovforslag som fremsat",
                    "documentTypeId": 400,
                    "documentId": 166567,
                    "eliUri": "/eli/ft/201412L00090",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l90/index.htm"
                },
                {
                    "shortName": "2014/1 BTL 90",
                    "title": "Betænkning over Forslag til lov om ændring af lov om statens voksenuddannelsesstøtte (SVU), lov om en aktiv beskæftigelsesindsats, ligningsloven og lov om institutioner for almengymnasiale uddannelser og almen voksenuddannelse m.v.\n(Forenkling af ordningen vedrørende statens voksenuddannelsesstøtte)",
                    "presentationName": "Betænkning  over lovforslag",
                    "documentTypeId": 420,
                    "documentId": 168916,
                    "eliUri": "/eli/ft/201414L00631",
                    "externalLink": ""
                },
                {
                    "shortName": "2014/1 LSV 90",
                    "title": "Forslag til Lov om ændring af lov om statens voksenuddannelsesstøtte (SVU), lov om en aktiv beskæftigelsesindsats, ligningsloven og lov om institutioner for almengymnasiale uddannelser og almen voksenuddannelse m.v. (Forenkling af ordningen vedrørende statens voksenuddannelsesstøtte)",
                    "presentationName": "Lovforslag som vedtaget",
                    "documentTypeId": 410,
                    "documentId": 169017,
                    "eliUri": "/eli/ft/201413L00090",
                    "externalLink": ""
                },
                {
                    "shortName": "LOV nr 275 af 25/03/2015",
                    "title": "Lov om ændring af lov om statens voksenuddannelsesstøtte (SVU), lov om en aktiv beskæftigelsesindsats, ligningsloven og lov om institutioner for almengymnasiale uddannelser og almen voksenuddannelse m.v. (Forenkling af ordningen vedrørende statens voksenuddannelsesstøtte)",
                    "presentationName": "Ændringslov",
                    "documentTypeId": 20,
                    "documentId": 169156,
                    "eliUri": "/eli/lta/2015/275",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/12/2014"
        },
        {
            "displayName": "Accession",
            "displayValue": "20141XX00287"
        },
        {
            "displayName": "Entydig dokumentidentifikation",
            "displayValue": "CE000206"
        },
        {
            "displayName": "Dato for førstegangsindlæggelse",
            "displayValue": "11/12/2014"
        },
        {
            "displayName": "Dato for indlæggelse",
            "displayValue": "11/12/2014"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 90"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}