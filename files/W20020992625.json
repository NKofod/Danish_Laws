{
    "id": 155765,
    "title": "Ankestyrelsens principafgørelse S-1-02 om time - og dagpenge - ambulant contra indlæggelse - behandlingsforløb på PTU - overnatning i patienthotel/patientlejlighed.",
    "documentTypeId": "240",
    "isSagsforlobPeriodValid": true,
    "shortName": "KEN nr 9926 af 03/01/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse S-1-02 om time - og dagpenge - ambulant contra indlæggelse - behandlingsforløb på PTU - overnatning i patienthotel/patientlejlighed.</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et behandlingforløb over 15 dage på PTU´s Ambulatorium med ophold på PTU´s patienthotel/patientlejlighed var ikke indlæggelse, men ambulant behandling. Derfor var ansøger berettiget til time- og dagpenge.</p>\r\n   <p class=\"TekstGenerel\">Det blev lagt til grund, at ansøger havde krav på befordring eller befordringsgodtgørelse, og at overnatning uden for hjemmet havde været nødvendig.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygehusvæsenet - lovbekendtgørelse nr. 687 af 16. august 1995 - § 6 og § 7</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger havde i en periode over 15 dage været til behandling på PTU´s ambulatorium. Han havde modtaget befordringsgodtgørelse i forbindelse med opholdet. Han var indlogeret på PTU´s patienthotel, hvor det var muligt selv at lave mad. Herudover var der på ambulatoriet en kantine, hvor han dagligt købte varm mad.</p>\r\n<p>PTU havde i et brev attesteret, at han havde været til 15-dages behandling på ambulatoriet i en samlet periode. I brevet blev der redegjort for, at PTU´s Fysiurgiske Ambulatorium er en foreningsejet institution, der tilbyder tværfaglig rådgivning, undersøgelse og behandling til personer med sværere bevægelseshandicap som følge af polio, trafik- eller ulykkesskade. Ambulatoriet omfatter lægekonsultation, fysiurgisk klinik, socialrådgivning, ergonomisk rådgivning og psykologbistand.</p>\r\n<p>Ifølge oplysninger om intensivt behandlingsophold fremgik bl.a., at patienterne indlogeres  i en af PTU´s Patientlejligheder. Det er nødvendigt, at man er selvhjulpen. PTU kan ikke stille personale til rådighed uden for behandlingstiderne. Et intensivt ophold inkluderer ikke måltider. I lejlighederne kan man selv tilberede mad. I PTU´s kantine kan købes drikkevarer og mad. Der er mulighed for at anvende PTU´s elkørestole.</p>\r\n<p>Af PTU´s afregning fremgik, at der havde været tale om 148 behandlingsenheder til ialt 30.406 kr.og intensiv pris ( i følge oplysning fra amtet lig med opholdsbetaling) til 7.505 kr.</p>\r\n<p>Den medicinske centerchef i amtet havde til spørgsmålet om, hvorvidt der var tale om ambulant behandling, eller om patienterne blev betragtet som værende indlagte på PTU, svarede amtet:</p>\r\n<p>\"Ifølge deres egen Institutionsbetegnelse er det: PTU's Fysiurgiske Ambulatorium - men i Sundhedsstyrelsens Sygehusklassifikation står de med kode Behandlingsafdeling (1521) uden specialeangivelse.</p>\r\n<p>I DRG (diagnose relaterede grupper)-takstsystemet har vi ambulante patienter (inkl. deldøgn), gråzonepatienter (patienter der modtager en behandling, som i princippet kan gives både ambulant og under indlæggelse) og de stationære heldøgnspatienter.</p>\r\n<p>Det bemærkes samtidig, at der kun kan afregnes for eet besøg pr. dag pr. afdeling for ambulante patienter - og PTU's afregningsmønster må således kunne afspejle deres indplacering.</p>\r\n<p>I min vurdering ville et forløb over flere døgn på PTU modsvare en indlæggelse, - i overensstemmelse med sygehusklassifikationen som behandlingsafdeling. \"</p>\r\n<p>Amtet traf den afgørelse, at ansøger ikke var berettiget til time- og dagpenge i forbindelse med behandlingen.</p>\r\n<p>Amtet begrundede afgørelsen med, at da hans behandlinger var opdelt i 148 behandlingsenheder á 205,45 kr. stk., afspejlede dette sammenholdt med Sundhedsstyrelsens Sygehusklassifikation, at han havde været indlagt og ikke var ambulant patient. Ifølge Sundhedsministeriets bekendtgørelse nr. 1176 af 21. december 1995 og cirkulære nr. 67 af 9. april 1996 er det kun ambulante patienter, der har ret til time- og dagpenge.</p>\r\n<p>I klagen til Ankestyrelsen anførte ansøger bl.a., at han var indlogeret på PTU´s patienthotel og selv havde skullet afholde udgifter til kost.</p>\r\n<p>PTU havde på telefonisk forespørgsel fra Ankestyrelsen svaret, at alle patienter var ambulante. Der kan være tale om intensiv behandling over tre uger, hvor patienterne indlogeres i patientlejligheder, men patienterne passer sig selv uden for behandlingstiderne. Disse varer normalt til kl. 15, hvor ambulatoriet lukker. Enkelte behandlinger varer til kl. 17.</p>\r\n<p>Sagen blev behandlet i principielt møde, da der bl.a. fra amtets side var peget på, at spørgsmålet om ambulant behandling contra indlæggelse gav anledning til tvivl.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger var berettiget til time- og dagpenge efter § 5 i Sundhedsministeriets bekendtgørelse nr. 1176 af 21. december 1995 om ydelse af befordring eller befordringsgodtgørelse i henhold til lov om sygehusvæsenet og lov om svangerskabshygiejne og fødselshjælp.</p>\r\n<p>Begrundelsen var, at ansøger var blevet behandlet som ambulant patient.</p>\r\n<p>Ankestyrelsen lagde vægt på, at han var blevet behandlet på PTUs Fysiurgiske Ambulatorium, som ikke havde sengepladser til indlæggelse. Han havde i behandlingsperioden boet på et patienthotel/patientlejlighed uden personaleovervågning. PTU stiller ikke personale til rådighed uden for behandlingstiderne, og ansøger havde selv skullet sørge for kost.</p>\r\n<p>I et sådant tilfælde er der ikke tale om indlæggelse med det pleje-, behandlings- og serviceniveau, som det kræves ved en indlæggelse på sygehus.</p>\r\n<p>Da opholdet på patienthotellet var inkluderet i behandlingsudgiften og således allerede blev betalt af amtet, skulle der alene ydes time- og dagpenge, men ikke overnatningsgodtgørelse (hoteldispositionsbeløb).</p>\r\n<p>Ankestyrelsen lagde til grund, at der havde været tale om nødvendig overnatning uden for hjemmet, og at ansøger havde krav på befordring eller befordringsgodtgørelse, som han efter det oplyste havde modtaget, jf. nævnte bekendtgørelses § 5.</p>\r\n<p>Ankestyrelsen ændrede således amtets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20020992625"
        },
        {
            "displayName": "Entydig dokumentidentifikation",
            "displayValue": "BS008559"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9926"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "03/01/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 500073-01"
        },
        {
            "displayName": "Stikord",
            "displayValue": "S-1-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}