{
    "id": 50452,
    "title": "Bestemmelser om definitioner vedrørende lufttrafiktjeneste ",
    "documentTypeId": "60",
    "isSagsforlobPeriodValid": false,
    "shortName": "BEK nr 17030 af 28/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om definitioner vedrørende  \r\n\r\n lufttrafiktjeneste </H1>  \r\n\r\n<P></P>  \r\n\r\n<P>I medfør af § 82 i lov om luftfart, jf. lovbekendtgørelse nr. 408 af 11.  \r\n\r\n september 1985, fastsætter Statens Luftfartsvæsen herved efter bemyndigelse  \r\n\r\n fra Trafikministeriet, jf. bekendtgørelse nr. 93 af 8. marts 1982 om  \r\n\r\n flyvesikringstjeneste, luftrumsorganisation, lufttrafikregler og  \r\n\r\n luftfartsinformationstjeneste, at følgende definitioner benyttes om  \r\n\r\n lufttrafiktjeneste: </P>  \r\n\r\n<P CLASS=PUNKT> <B>1.</B> Definitioner </P>  \r\n\r\n<P>AFIS (Aerodrome Flight Information Service): </P>  \r\n\r\n<P>Flyvepladsflyveinformationstjeneste. </P>  \r\n\r\n<P>AFIS-enhed (Aerodrome Flight Information Service Unit): </P>  \r\n\r\n<P>En enhed, som yder flyveinformationstjeneste for flyvepladstrafik. </P>  \r\n\r\n<P>AIP (Aeronautical Information Publication): </P>  \r\n\r\n<P>Publikation udgivet af en stat eller efter bemyndigelse af en stat og  \r\n\r\n indeholdende sådanne oplysninger af varig natur, som er af væsentlig  \r\n\r\n betydning for luftfarten. </P>  \r\n\r\n<P>Alarmeringstjeneste (Alerting Service): </P>  \r\n\r\n<P>En tjeneste, der har til opgave at underrette henholdsvis kontrolcentral  \r\n\r\n eller flyveinformationscentral og redningscentral om luftfartøjer, der har  \r\n\r\n behov for eftersøgnings- og redningstjeneste, samt i nødvendigt omfang at  \r\n\r\n assistere disse. </P>  \r\n\r\n<P>ATS-myndighed (ATS Authority): </P>  \r\n\r\n<P>Den myndighed, der af vedkommende stat er udpeget som ansvarlig for, at  \r\n\r\n der udøves lufttrafiktjeneste i et bestemt luftrum. </P>  \r\n\r\n<P>ATS-rute (ATS Route): </P>  \r\n\r\n<P>En nærmere fastsat rute oprettet for at kanalisere lufttrafik, hvor dette  \r\n\r\n er nødvendigt for at udøve lufttrafiktjeneste. </P>  \r\n\r\n<P>Anm.: Udtrykket &#187;ATS-rute&#171; anvendes for at betegne en luftvej,  \r\n\r\n en kontrolleret eller ikke-kontrolleret rute, en ind- eller udflyvningsvej,  \r\n\r\n etc. </P>  \r\n\r\n<P>Bane (Runway): </P>  \r\n\r\n<P>Et på en landflyveplads afmærket, rektangulært område til brug ved landing  \r\n\r\n og start med luftfartøjer. </P>  \r\n\r\n<P>Banesynsvidde (Runway Visual Range - RVR): </P>  \r\n\r\n<P>Den afstand, over hvilken en pilot i et luftfartøj på en banes centerlinie  \r\n\r\n kan se enten banens markeringer, banekantlysene eller banens centerlinielys.  \r\n\r\n</P>  \r\n\r\n<P>Basedrej (Base Turn): </P>  \r\n\r\n<P>Et drej udført af et luftfartøj under indledende indflyvning for at  \r\n\r\n begynde mellemliggende indflyvning eller slutindflyvning. Flyvevejene før og  \r\n\r\n efter drejet er ikke sammenfaldende. </P>  \r\n\r\n<P>Beholden kurs (Track): </P>  \r\n\r\n<P>Retningen af et luftfartøjs flyvevej i et givet punkt, udtrykt i grader  \r\n\r\n fra nord (retvisende, misvisende eller grid). </P>  \r\n\r\n<P>Beredskabsfase (Alert Phase): </P>  \r\n\r\n<P>En situation, hvor der næres frygt for et luftfartøjs og de ombordværendes  \r\n\r\n sikkerhed. Kodebetegnelse ALERFA. </P>  \r\n\r\n<P>Beregnet ankomsttidspunkt (Estimated Time of Arrival - ETA): </P>  \r\n\r\n<P>IFR-flyvninger : Det tidspunkt, på hvilket luftfartøjet beregnes at ville  \r\n\r\n ankomme over et angivet punkt, som er fastsat i relation til  \r\n\r\n navigationshjælpemidler, og hvorfra en instrumentindflyvningsprocedure agtes  \r\n\r\n påbegyndt, eller </P>  \r\n\r\n<P>hvis der ikke findes navigationshjælpemidler i tilknytning til  \r\n\r\n bestemmelsesstedet, det tidspunkt, på hvilket luftfartøjet beregnes at ville  \r\n\r\n ankomme over bestemmelsesstedet. </P>  \r\n\r\n<P>VFR-flyvninger : Det tidspunkt, på hvilket luftfartøjet beregnes at ville  \r\n\r\n ankomme over flyvepladsen. </P>  \r\n\r\n<P>Beregnet tidsforbrug (Total Estimated Elapsed Time): </P>  \r\n\r\n<P>IFR-flyvninger : Den tid, der beregnes at skulle bruges fra start og  \r\n\r\n indtil ankomst over et angivet punkt, som er fastsat i relation til  \r\n\r\n radionavigationshjælpemidler, og hvorfra en instrumentindflyvningsprocedure  \r\n\r\n agtes påbegyndt, eller </P>  \r\n\r\n<P>hvis der ikke findes navigationshjælpemidler i tilknytning til  \r\n\r\n bestemmelsesstedet, den tid, der beregnes at skulle bruges fra start og  \r\n\r\n indtil ankomst over bestemmelsesstedet. </P>  \r\n\r\n<P>VFR-flyvninger : Den tid, der beregnes at skulle bruges fra start og  \r\n\r\n indtil ankomst over bestemmelsesstedet. </P>  \r\n\r\n<P>Betydningsfuldt punkt (Significant Point): </P>  \r\n\r\n<P>Et nærmere angivet geografisk punkt eller sted anvendt til at angive en  \r\n\r\n ATS-rute eller et luftfartøjs flyvevej eller til andre navigations- eller  \r\n\r\n lufttrafiktjenestemæssige formål. </P>  \r\n\r\n<P>Egenfart (True Airspeed - TAS): </P>  \r\n\r\n<P>Et luftfartøjs fart gennem luften på et givet tidspunkt. </P>  \r\n\r\n<P>Fareområde (Danger Area): </P>  \r\n\r\n<P>Et nærmere afgrænset luftrum, inden for hvilket der på angivne tidspunkter  \r\n\r\n kan forekomme virksomhed, som er til fare for luftfartøjer under flyvning.  \r\n\r\n</P>  \r\n\r\n<P>FL (Flight Level): </P>  \r\n\r\n<P>Flyveniveau. </P>  \r\n\r\n<P>Flyvebesætningsmedlem (Flight Crew Member): </P>  \r\n\r\n<P>Et certificeret besætningsmedlem, der er pålagt opgaver af betydning for  \r\n\r\n føringen af et luftfartøj i flyvetiden. </P>  \r\n\r\n<P>Flyvehøjde (Level): </P>  \r\n\r\n<P>Fællesbetegnelse for et luftfartøjs position i lodret linie under  \r\n\r\n flyvning, udtrykt i højde over jorden, højde over havet eller i flyveniveau.  \r\n\r\n</P>  \r\n\r\n<P>Flyveinformationscentral (Flight Information Centre - FIC): </P>  \r\n\r\n<P>En enhed, som udøver flyveinformations- og alarmeringstjeneste. </P>  \r\n\r\n<P>Flyveinformationsregion (Flight Information Region - FIR): </P>  \r\n\r\n<P>Et nærmere afgrænset luftrum, inden for hvilket der udøves  \r\n\r\n flyveinformations- og alarmeringstjeneste. </P>  \r\n\r\n<P>Flyveinformationstjeneste (Flight Information Service - FIS): </P>  \r\n\r\n<P>En tjeneste, der har til opgave at give råd og oplysninger af betydning  \r\n\r\n for flyvningers sikre og effektive udførelse. </P>  \r\n\r\n<P>Flyvekontrolenhed (Air Traffic Control Unit): </P>  \r\n\r\n<P>Fællesbetegnelse omfattende kontrolcentral, indflyvningskontrol og  \r\n\r\n kontroltårn. </P>  \r\n\r\n<P>Flyvekontroltjeneste (Air Traffic Control Service - ATC): </P>  \r\n\r\n<P>En tjeneste, der har til opgave </P>  \r\n\r\n<P>a. at forebygge sammenstød mellem luftfartøjer, </P>  \r\n\r\n<P>b. at forebygge sammenstød på manøvreområdet mellem luftfartøjer og  \r\n\r\n hindringer og </P>  \r\n\r\n<P>c. at fremme og regulere lufttrafik. </P>  \r\n\r\n<P>Flyvemaskine (Aeroplane): </P>  \r\n\r\n<P>Et kraftdrevet luftfartøj, som er tungere end luft, og som under flyvning  \r\n\r\n hovedsagelig bæres oppe af aerodynamiske reaktioner på flader, der forbliver  \r\n\r\n faste, så længe flyvebetingelserne ikke ændres. </P>  \r\n\r\n<P>Flyveniveau (Flight Level - FL): </P>  \r\n\r\n<P>Flade med konstant lufttryk, som bestemmes med trykværdien 1013,2 hPa  \r\n\r\n (1013,2 mb) som udgangspunkt, og som er adskilt fra andre sådanne flader med  \r\n\r\n bestemte trykintervaller. </P>  \r\n\r\n<P>Anm. 1: En trykhøjdemåler, kalibreret i overensstemmelse med  \r\n\r\n standardatmosfæren og </P>  \r\n\r\n<P>a. indstillet på en QNH-værdi, angiver højde over havet, </P>  \r\n\r\n<P>b. indstillet på en QFE-værdi, angiver højde over det til QFE-værdien  \r\n\r\n svarende referenceplan eller </P>  \r\n\r\n<P>c. indstillet på trykket 1013,2 hPa (1013,2 mb), kan anvendes for at  \r\n\r\n angive flyveniveauer. </P>  \r\n\r\n<P>Anm. 2: Udtrykkene &#187;højde&#171; og &#187;højde over havet&#171;,  \r\n\r\n anvendt i anm. 1 ovenfor, angiver højdemålerværdier og ikke geometriske  \r\n\r\n højder. </P>  \r\n\r\n<P>Flyveplads (Aerodrome): </P>  \r\n\r\n<P>Et bestemt område på land eller vand (omfattende bygninger, installationer  \r\n\r\n og udstyr) beregnet til anvendelse helt eller delvis ved landing, start og  \r\n\r\n manøvrering af luftfartøjer. </P>  \r\n\r\n<P>Flyveplads, alternativ (Aerodrome, Alternate): </P>  \r\n\r\n<P>En i flyveplanen nævnt flyveplads, hvortil en flyvning kan fortsætte, når  \r\n\r\n landing på bestemmelsesstedet ikke skønnes tilrådelig. </P>  \r\n\r\n<P>Anm.: En alternativ flyveplads kan være startflyvepladsen. </P>  \r\n\r\n<P>Flyveplads, offentlig (Aerodrome, Public): </P>  \r\n\r\n<P>En flyveplads, der er godkendt af Statens Luftfartsvæsen, og som på  \r\n\r\n nærmere fastsatte vilkår er åben for offentligheden. </P>  \r\n\r\n<P>Flyvepladsflyveinformationstjeneste (Aerodrome Flight Information  \r\n\r\n Service): </P>  \r\n\r\n<P>Flyveinformationstjeneste for flyvepladstrafik. </P>  \r\n\r\n<P>Flyvepladstrafik (Aerodrome Traffic): </P>  \r\n\r\n<P>Al trafik på en flyveplads' manøvreområde og al trafik i luften i nærheden  \r\n\r\n af en flyveplads. </P>  \r\n\r\n<P>Anm.: Et luftfartøj er i nærheden af en flyveplads, når det befinder sig  \r\n\r\n i, går ind i eller forlader dennes trafikrunde. </P>  \r\n\r\n<P>Flyveplan (Flight Plan): </P>  \r\n\r\n<P>Specificerede oplysninger vedrørende et luftfartøjs påtænkte flyvning  \r\n\r\n eller en del heraf, afgivet til en lufttrafiktjenesteenhed. </P>  \r\n\r\n<P>Flyvesigtbarhed (Flight Visibility): </P>  \r\n\r\n<P>Sigtbarheden fremefter fra cockpittet i et luftfartøj under flyvning. </P>  \r\n\r\n<P>Flyvestatus (Flight Status): </P>  \r\n\r\n<P>Angivelse af, om et bestemt luftfartøj kræver særlig behandling af  \r\n\r\n lufttrafiktjenesteenheder. </P>  \r\n\r\n<P>Flyvevej (Track): </P>  \r\n\r\n<P>Den lodrette projektion på jordens overflade af et luftfartøj under  \r\n\r\n flyvning. Retningen i et givet punkt udtrykkes i grader fra nord (retvisende,  \r\n\r\n misvisende eller grid). </P>  \r\n\r\n<P>Forbudt område (Prohibited Area): </P>  \r\n\r\n<P>Et nærmere afgrænset luftrum over en stats territorium eller territoriale  \r\n\r\n farvand, inden for hvilket flyvning er forbudt. </P>  \r\n\r\n<P>Forplads (Apron): </P>  \r\n\r\n<P>Et på en landflyveplads afgrænset område, som er beregnet til  \r\n\r\n luftfartøjers ophold under optagning eller afsætning af passagerer eller  \r\n\r\n gods, tankning, parkering eller vedligeholdelse. </P>  \r\n\r\n<P>Forpladstjeneste (Apron Management Service): </P>  \r\n\r\n<P>En tjeneste, der har til opgave at regulere kørsel med luftfartøjer og  \r\n\r\n køretøjer samt andre aktiviteter på forpladsen. </P>  \r\n\r\n<P>Forventet afgangstidspunkt (Estimated Off-Block Time): </P>  \r\n\r\n<P>Tidspunktet, på hvilket luftfartøjet forventes at påbegynde udkørsel til  \r\n\r\n start. </P>  \r\n\r\n<P>Forventet indflyvningstidspunkt (Expected Approach Time): </P>  \r\n\r\n<P>Tidspunktet, på hvilket en flyvekontrolenhed forventer, at et ankommende  \r\n\r\n luftfartøj efter en forsinkelse vil forlade ventepunktet for at fuldføre  \r\n\r\n indflyvning til landing. </P>  \r\n\r\n<P>Anm.: Det aktuelle tidspunkt, på hvilket ventepunktet forlades, vil være  \r\n\r\n afhængig af indflyvningsklareringen. </P>  \r\n\r\n<P>Gennemgangshøjde (Transition Altitude - TA): </P>  \r\n\r\n<P>Den højde over havet, i eller hvorunder et luftfartøjs lodrette position  \r\n\r\n (flyvehøjde) kontrolleres med reference til middelvandstanden. </P>  \r\n\r\n<P>Gældende flyveplan (Current Flight Plan): </P>  \r\n\r\n<P>Flyveplanen inklusive eventuelle ændringer, fremkommet ved senere  \r\n\r\n klareringer. </P>  \r\n\r\n<P>Højde (Height): </P>  \r\n\r\n<P>Den lodrette afstand fra et angivet referenceplan til et niveau, et punkt  \r\n\r\n eller en genstand betragtet som værende et punkt. </P>  \r\n\r\n<P>Højde over havet (Altitude): </P>  \r\n\r\n<P>Den lodrette afstand fra middelvandstanden til et niveau, et punkt eller  \r\n\r\n en genstand betragtet som værende et punkt. </P>  \r\n\r\n<P>IFR (Instrument Flight Rules): </P>  \r\n\r\n<P>Instrumentflyveregler. </P>  \r\n\r\n<P>IFR-flyvning (IFR Flight): </P>  \r\n\r\n<P>Flyvning udført i overensstemmelse med instrumentflyvereglerne. </P>  \r\n\r\n<P>Indflyvningskontrol (Approach Control Office - APP): </P>  \r\n\r\n<P>En enhed, som yder flyvekontroltjeneste for ankommende og afgående  \r\n\r\n flyvninger ved en eller flere flyvepladser. </P>  \r\n\r\n<P>Indflyvningskontroltjeneste (Approach Control Service): </P>  \r\n\r\n<P>Flyvekontroltjeneste for ankommende og afgående flyvninger. </P>  \r\n\r\n<P>Indhentende luftfartøj (Overtaking Aircraft): </P>  \r\n\r\n<P>Et luftfartøj, der nærmer sig et andet luftfartøj bagfra under en vinkel,  \r\n\r\n der er mindre end 70 grader målt fra det indhentede luftfartøjs længdeakse.  \r\n\r\n</P>  \r\n\r\n<P>Indikeret hastighed (Indicated Airspeed - IAS): </P>  \r\n\r\n<P>Den hastighed, der aflæses på fartmåleren. </P>  \r\n\r\n<P>Indleveret flyveplan (Filed Flight Plan): </P>  \r\n\r\n<P>Flyveplanen, som den er indleveret af luftfartøjschefen eller dennes  \r\n\r\n stedfortræder til en lufttrafiktjenesteenhed, og uden efterfølgende  \r\n\r\n ændringer. </P>  \r\n\r\n<P>Instrumentindflyvningsprocedure (Instrument Approach Procedure): </P>  \r\n\r\n<P>En serie forudbestemte manøvrer, som udføres under anvendelse af  \r\n\r\n flyveinstrumenter. Manøvrerne er beskyttet mod hindringer fra  \r\n\r\n indflyvningspunktet eller fra begyndelsen af en fastsat indflyvningsrute til  \r\n\r\n et punkt, hvorfra landing kan udføres, og i tilfælde af, at landing ikke  \r\n\r\n udføres, til en position, hvor kriterierne for hindringsfrihed under  \r\n\r\n venteflyvning eller strækflyvning gælder. </P>  \r\n\r\n<P>Instrumentvejrforhold (Instrument Meteorological Conditions - IMC): </P>  \r\n\r\n<P>Vejrforhold, udtrykt i værdier for sigtbarhed, afstand fra skyer og  \r\n\r\n skydækkehøjde, der er mindre end de for visuelle vejrforhold fastsatte  \r\n\r\n minima. </P>  \r\n\r\n<P>Interception (Interception): </P>  \r\n\r\n<P>En militær handling rettet mod et luftfartøj, oftest med henblik på at  \r\n\r\n fastslå dettes identitet. </P>  \r\n\r\n<P>Klarering (Air Traffic Control Clearance): </P>  \r\n\r\n<P>Tilladelse til at udføre lufttrafik i overensstemmelse med de nærmere  \r\n\r\n betingelser, der er angivet af en flyvekontrolenhed. </P>  \r\n\r\n<P>Klareringsgrænse (Clearance Limit): </P>  \r\n\r\n<P>Det punkt, hvortil et luftfartøj har modtaget klarering. </P>  \r\n\r\n<P>Kontrolcentral (Area Control Centre - ACC): </P>  \r\n\r\n<P>En enhed, som udøver flyvekontroltjeneste for flyvninger inden for  \r\n\r\n kontrolområder under dens ansvarsområde. </P>  \r\n\r\n<P>Kontrolleret flyveplads (Controlled Aerodrome): </P>  \r\n\r\n<P>En flyveplads, hvor der ydes flyvekontroltjeneste for flyvepladstrafik.  \r\n\r\n</P>  \r\n\r\n<P>Kontrolleret flyvning (Controlled Flight): </P>  \r\n\r\n<P>Enhver flyvning, for hvilken der ydes flyvekontroltjeneste. </P>  \r\n\r\n<P>Kontrolleret luftrum (Controlled Airspace): </P>  \r\n\r\n<P>Et nærmere afgrænset luftrum, inden for hvilket der ydes  \r\n\r\n flyvekontroltjeneste. </P>  \r\n\r\n<P>Kontrolleret luftrum (forbeholdt IFR) (Controlled Airspace (Instrument  \r\n\r\n Restricted)): </P>  \r\n\r\n<P>Kontrolleret luftrum, inden for hvilket kun IFR-flyvning er tilladt. </P>  \r\n\r\n<P>Kontrolleret luftrum (IFR/VFR) (Controlled Airspace (Instrument/Visual)):  \r\n\r\n</P>  \r\n\r\n<P>Kontrolleret luftrum, inden for hvilket kun IFR- og kontrolleret  \r\n\r\n VFR-flyvning er tilladt. </P>  \r\n\r\n<P>Kontrolleret luftrum (VFR ikke-kontrolleret) (Controlled Airspace (Visual  \r\n\r\n Exempted)): </P>  \r\n\r\n<P>Kontrolleret luftrum, inden for hvilket både IFR-og VFR-flyvning er  \r\n\r\n tilladt, men VFR-flyvning ikke er kontrolleret. </P>  \r\n\r\n<P>Kontrolleret VFR-flyvning (Controlled VFR-flight): </P>  \r\n\r\n<P>En kontrolleret flyvning udført i overensstemmelse med  \r\n\r\n visuelflyvereglerne. </P>  \r\n\r\n<P>Kontrolområde (Control Area - CTA): </P>  \r\n\r\n<P>Et kontrolleret luftrum, der strækker sig opefter fra en fastsat grænse  \r\n\r\n over jordens eller vandets overflade. </P>  \r\n\r\n<P>Kontroltårn (Aerodrome Control Tower - TWR): </P>  \r\n\r\n<P>En enhed, der yder flyvekontroltjeneste for flyvepladstrafik. </P>  \r\n\r\n<P>Kontrolzone (Control Zone - CTR): </P>  \r\n\r\n<P>Et kontrolleret luftrum, der strækker sig opefter fra jordens eller  \r\n\r\n vandets overflade til en fastsat øvre grænse. </P>  \r\n\r\n<P>Kritisk fase (Emergency Phase): </P>  \r\n\r\n<P>Fællesbetegnelse for uvishedsfase, beredskabsfase og nødfase. </P>  \r\n\r\n<P>Kunstflyvning (Aerobatic Flight): </P>  \r\n\r\n<P>Manøvrer, der udføres med et luftfartøj for at opnå en brat ændring af  \r\n\r\n flyvestillingen, en unormal flyvestilling eller unormal ændring af  \r\n\r\n hastigheden. </P>  \r\n\r\n<P>Kørsel (Taxiing): </P>  \r\n\r\n<P>Et luftfartøjs bevægelse ved egen kraft på en flyveplads, bortset fra  \r\n\r\n start og landing. For en helikopter tillige flyvning over flyvepladsen i  \r\n\r\n ground effect med kørselshastighed. </P>  \r\n\r\n<P>Luftfartsradiostation (Air-Ground Station/A-G Station): </P>  \r\n\r\n<P>En luftfartsstation (jordstation), der varetager radiokommunikation med  \r\n\r\n luftfartøjer for en lufttrafiktjenesteenhed. </P>  \r\n\r\n<P>Luftfartsstation (Aeronautical Station): </P>  \r\n\r\n<P>En jordstation, der varetager to-vejs radiokommunikation med luftfartøjer.  \r\n\r\n Luftfartsstationens kaldesignal angiver den kategori tjeneste, som stationen  \r\n\r\n udøver. En luftfartsstation kan være placeret om bord i et skib eller på en  \r\n\r\n platform på havet. </P>  \r\n\r\n<P>Luftfartøj (Aircraft): </P>  \r\n\r\n<P>En indretning, der kan bæres oppe i atmosfæren ved luftens påvirkning,  \r\n\r\n bortset fra indretninger, der bæres oppe alene ved direkte luftpåvirkning på  \r\n\r\n jordens overflade. </P>  \r\n\r\n<P>Luftfartøjschef (Pilot-in-Command): </P>  \r\n\r\n<P>Den pilot, der er ansvarlig for luftfartøjets føring og sikkerhed i  \r\n\r\n flyvetiden. </P>  \r\n\r\n<P>Lufttrafik (Air Traffic): </P>  \r\n\r\n<P>Al trafik med luftfartøjer under flyvning eller under manøvrering på en  \r\n\r\n flyveplads' manøvreområde. </P>  \r\n\r\n<P>Lufttrafiktjeneste (Air Traffic Service - ATS): </P>  \r\n\r\n<P>En tjeneste, der har til opgave at </P>  \r\n\r\n<P>a. forebygge sammenstød mellem luftfartøjer, </P>  \r\n\r\n<P>b. forebygge sammenstød på manøvreområdet mellem luftfartøjer og  \r\n\r\n hindringer, </P>  \r\n\r\n<P>c. fremme og regulere lufttrafik, </P>  \r\n\r\n<P>d. give råd og oplysninger af betydning for flyvningers sikre og effektive  \r\n\r\n udførelse og </P>  \r\n\r\n<P>e. underrette henholdsvis kontrolcentral eller flyveinformationscentral og  \r\n\r\n redningscentral om luftfartøjer, der har behov for eftersøgnings-og  \r\n\r\n redningstjeneste, og i nødvendigt omfang assistere disse. </P>  \r\n\r\n<P>Lufttrafiktjenesteenhed (Air Traffic Services Unit): </P>  \r\n\r\n<P>Fællesbetegnelse omfattende flyvekontrolenhed, flyveinformationscentral,  \r\n\r\n meldekontor for lufttrafiktjeneste og AFIS-enhed. </P>  \r\n\r\n<P>Luftvej (Airway): </P>  \r\n\r\n<P>Et kontrolområde eller en del deraf, udformet som en korridor og udstyret  \r\n\r\n med radionavigationshjælpemidler. </P>  \r\n\r\n<P>Manøvreområde (Manoeuvring Area): </P>  \r\n\r\n<P>Den del af en flyveplads, der anvendes til luftfartøjers start, landing og  \r\n\r\n kørsel, bortset fra forpladsen. </P>  \r\n\r\n<P>Marchfart (Cruising Speed): </P>  \r\n\r\n<P>Planlagt egenfart i marchhøjden. </P>  \r\n\r\n<P>Marchhøjde (Cruising Level): </P>  \r\n\r\n<P>En flyvehøjde, hvori en væsentlig del af en flyvning foregår. </P>  \r\n\r\n<P>Marchstigning (Cruise Climb): </P>  \r\n\r\n<P>En stigeteknik, som indebærer en forøgelse af luftfartøjets højde,  \r\n\r\n efterhånden som dets vægt formindskes. </P>  \r\n\r\n<P>Meldekontor for lufttrafiktjeneste (Air Traffic Services Reporting  \r\n\r\n Office): </P>  \r\n\r\n<P>En enhed, oprettet med det formål at modtage og videregive meldinger  \r\n\r\n vedrørende lufttrafiktjeneste samt udøve alarmeringstjeneste. </P>  \r\n\r\n<P>Nød (Distress): </P>  \r\n\r\n<P>En situation, hvori man trues af en alvorlig og overhængende fare og som  \r\n\r\n kræver øjeblikkelig hjælp. </P>  \r\n\r\n<P>Nødfase (Distress Phase): </P>  \r\n\r\n<P>En situation, hvor der er rimelig vished for, at et luftfartøj og de  \r\n\r\n ombordværende befinder sig i alvorlig og overhængende fare og har behov for  \r\n\r\n øjeblikkelig assistance. Kodebetegnelse DETRESFA. </P>  \r\n\r\n<P>Områdekontroltjeneste (Area Control Service): </P>  \r\n\r\n<P>Flyvekontroltjeneste for flyvninger inden for et kontrolområde. </P>  \r\n\r\n<P>Omstillingspunkt (Change-Over Point): </P>  \r\n\r\n<P>Det punkt, hvor det forventes, at et luftfartøj, som navigerer langs et  \r\n\r\n afsnit af en ATS-rute, som er angivet ved hjælp af VOR/NDB-stationer, ændrer  \r\n\r\n sin primære navigationsreference fra et bagved liggende til det nærmest  \r\n\r\n foranliggende hjælpemiddel. </P>  \r\n\r\n<P>Proceduredrej (Procedure Turn): </P>  \r\n\r\n<P>En manøvre, hvor der foretages et drej bort fra en given flyvevej  \r\n\r\n efterfulgt af et drej i den modsatte retning, således at luftfartøjet når ind  \r\n\r\n på og fortsætter i den modsatte retning af den oprindelige flyvevej. </P>  \r\n\r\n<P>Anm.: Proceduredrej angives som &#187;venstre&#171; eller  \r\n\r\n &#187;højre&#171; afhængig af retningen af det første drej. </P>  \r\n\r\n<P>Rapportpunkt (Reporting Point): </P>  \r\n\r\n<P>Et nærmere fastsat geografisk sted, i forhold til hvilket et luftfartøjs  \r\n\r\n position kan angives. </P>  \r\n\r\n<P>Redningscentral (Rescue Coordination Centre): </P>  \r\n\r\n<P>En enhed, som inden for en eftersøgnings- og redningsregion er ansvarlig  \r\n\r\n for organiseringen af eftersøgnings- og redningstjeneste og for samordningen  \r\n\r\n af eftersøgnings- og redningsaktioner inden for denne region. </P>  \r\n\r\n<P>Restriktionsområde (Restricted Area): </P>  \r\n\r\n<P>Et nærmere afgrænset luftrum over en stats territorium eller territoriale  \r\n\r\n farvand, inden for hvilket flyvning kun må foregå på visse nærmere angivne  \r\n\r\n betingelser. </P>  \r\n\r\n<P>Rullevej (Taxiway): </P>  \r\n\r\n<P>En vej, der er anlagt på en landflyveplads til brug for luftfartøjer under  \r\n\r\n kørsel fra en del af flyvepladsen til en anden, herunder: </P>  \r\n\r\n<P>a. Rullevej ved standplads. Den del af et rullevejssystem, som findes på  \r\n\r\n forpladsen, og som kun har til formål at give adgang til standpladser. </P>  \r\n\r\n<P>b. Rullevej på forplads. Den del af et rullevejssystem, som findes på  \r\n\r\n forpladsen, og som i en gennemgående rute krydser forpladsen. </P>  \r\n\r\n<P>c. Rullevej til hurtig frakørsel. En rullevej, som slutter sig til en bane  \r\n\r\n i en spids vinkel, således at landende luftfartøjer kan køre fri af banen med  \r\n\r\n en højere hastighed, end det ellers er muligt, med det formål at nedbringe  \r\n\r\n den tid, banen er optaget. </P>  \r\n\r\n<P>Signalområde (Signal Area): </P>  \r\n\r\n<P>Et område på en flyveplads, på hvilket jordsignaler udlægges. </P>  \r\n\r\n<P>Sigtbarhed (Visibility): </P>  \r\n\r\n<P>Den horisontale afstand udtrykt i længdeenheder, i hvilken det afhængigt  \r\n\r\n af atmosfæriske forhold er muligt om dagen af identificere iøjnefaldende,  \r\n\r\n ubelyste genstande og om natten iøjnefaldende, belyste genstande. </P>  \r\n\r\n<P>Sigtbarhed ved jorden (Ground Visibility): </P>  \r\n\r\n<P>Sigtbarheden på en flyveplads, angivet af en godkendt observatør. </P>  \r\n\r\n<P>Skydækkehøjde (Ceiling): </P>  \r\n\r\n<P>Højden over jorden eller vandet af underkanten af det laveste skylag under  \r\n\r\n 6000 m (20.000 FT), der dækker mere end halvdelen af himlen. </P>  \r\n\r\n<P>Slutindflyvning (Final Approach): </P>  \r\n\r\n<P>Den del af en instrumentindflyvningsprocedure, som begynder ved det  \r\n\r\n angivne slutindflyvningspunkt, og som slutter ved et punkt i nærheden af  \r\n\r\n flyvepladsen, fra hvilket landing kan foretages, eller procedure for afbrudt  \r\n\r\n indflyvning påbegyndes. Hvis der ikke er angivet et slutindflyvningspunkt,  \r\n\r\n begynder slutindflyvning </P>  \r\n\r\n<P>a. ved afslutningen af det sidste procedure- eller basedrej eller </P>  \r\n\r\n<P>b. ved det punkt, hvor luftfartøjet begynder at følge den sidste kurs, som  \r\n\r\n er angivet i indflyvningsproceduren. </P>  \r\n\r\n<P>Speciel VFR-flyvning (Special VFR-Flight): </P>  \r\n\r\n<P>En kontrolleret VFR-flyvning, udført efter tilladelse fra en  \r\n\r\n flyvekontrolenhed i en kontrolzone under vejrforhold, der er dårligere end de  \r\n\r\n visuelle vejrforhold. </P>  \r\n\r\n<P>Standardflyveplan (Repetitive Flight Plan): </P>  \r\n\r\n<P>En flyveplan for en række af hyppigt gentagne og regelmæssigt udførte  \r\n\r\n individuelle flyvninger med enslydende grunddata, som et luftfartsforetagende  \r\n\r\n har indleveret til opbevaring og gentagen brug ved lufttrafiktjenesteenheder.  \r\n\r\n</P>  \r\n\r\n<P>Styret kurs (Heading): </P>  \r\n\r\n<P>Retningen af et luftfartøjs længdeakse under flyvning, udtrykt i grader  \r\n\r\n fra nord (retvisende, misvisende, devierende eller grid). </P>  \r\n\r\n<P>Terminalområde (Terminal Control Area - TMA): </P>  \r\n\r\n<P>Et kontrolområde oprettet i tilknytning til en eller flere flyvepladser.  \r\n\r\n</P>  \r\n\r\n<P>Tjenestetid (Hours Where Service Is Provided): </P>  \r\n\r\n<P>Den periode, hvor der på en offentlig flyveplads ydes flyvepladstjeneste  \r\n\r\n og lufttrafiktjeneste. </P>  \r\n\r\n<P>Trafikinformationsområde (Traffic Information Area - TIA): </P>  \r\n\r\n<P>Et nærmere afgrænset, ikke-kontrolleret luftrum, der strækker sig opefter  \r\n\r\n fra en nærmere fastsat grænse over jordens eller vandets overflade til en  \r\n\r\n nærmere fastsat øvre grænse, og som er oprettet i tilknytning til en  \r\n\r\n trafikinformationszone. </P>  \r\n\r\n<P>Trafikinformationszone (Traffic Information Zone -TIZ): </P>  \r\n\r\n<P>Et nærmere afgrænset, ikke-kontrolleret luftrum, der strækker sig opefter  \r\n\r\n fra jordens eller vandets overflade til en nærmere angivet øvre grænse, og  \r\n\r\n som er oprettet omkring en ikke-kontrolleret flyveplads. </P>  \r\n\r\n<P>Trafikområde (Movement Area): </P>  \r\n\r\n<P>Den del af en flyveplads, der anvendes til luftfartøjers start, landing og  \r\n\r\n kørsel, inklusive manøvreområde og forplads(er). </P>  \r\n\r\n<P>Trafikrunde (Aerodrome Traffic Circuit): </P>  \r\n\r\n<P>Den flyvevej, som luftfartøjer følger under flyvning i nærheden af en  \r\n\r\n flyveplads. </P>  \r\n\r\n<P>Trafikzone (Aerodrome Traffic Zone - ATZ): </P>  \r\n\r\n<P>Et nærmere afgrænset luftrum, oprettet omkring en flyveplads til  \r\n\r\n beskyttelse af flyvepladstrafik. </P>  \r\n\r\n<P>Trykhøjde (Pressure Altitude): </P>  \r\n\r\n<P>Et atmosfærisk tryk, som angives i den højde over havet, som svarer til  \r\n\r\n det pågældende tryk i standardatmosfæren. </P>  \r\n\r\n<P>Tårnkontroltjeneste (Aerodrome Control Service): </P>  \r\n\r\n<P>Flyvekontroltjeneste for flyvepladstrafik. </P>  \r\n\r\n<P>Ubemandet friballon (Unmanned Free Balloon): </P>  \r\n\r\n<P>Et ubemandet luftfartøj, der i fri flyvning er lettere end luft, og som  \r\n\r\n ikke fremdrives ved egen kraft under flyvning. </P>  \r\n\r\n<P>Ubemandede friballoner inddeles i 3 kategorier: </P>  \r\n\r\n<P>a. Let : En ubemandet friballon, som medfører en nyttelast bestående af en  \r\n\r\n eller flere enheder med en samlet vægt på mindre end 4 kg, medmindre den  \r\n\r\n klassificeres som TUNG i overensstemmelse med c 2), 3) eller 4), eller </P>  \r\n\r\n<P>b. Middel : En ubemandet friballon, som medfører en nyttelast bestående af  \r\n\r\n en eller flere enheder med en samlet vægt på 4 kg eller derover, men mindre  \r\n\r\n end 6 kg, medmindre den klassificeres som TUNG i overensstemmelse med c 2),  \r\n\r\n 3) eller 4), eller </P>  \r\n\r\n<P>c. Tung : En ubemandet friballon, som medfører en nyttelast, som </P>  \r\n\r\n<UL CLASS=PLAIN-LIST>  \r\n\r\n<LI>1) har en samlet vægt på 6 kg eller derover, eller </LI>  \r\n\r\n<LI>2) omfatter en enhed med en vægt på 3 kg eller derover, eller </LI>  \r\n\r\n<LI>3) omfatter en enhed med en vægt på 2 kg eller derover og med en  \r\n\r\n arealtæthed på mere end 13 g/cm2, eller </LI>  \r\n\r\n<LI>4) er ophængt ved hjælp af et reb eller en anordning, som kræver en  \r\n\r\n stødkraft på 230 Newtons eller mere for at frigøre den ophængte nyttelast fra  \r\n\r\n ballonen. </LI>  \r\n\r\n</UL>  \r\n\r\n<P>Uvishedsfase (Uncertainty Phase): </P>  \r\n\r\n<P>En situation, hvor der hersker uvished om et luftfartøjs og de  \r\n\r\n ombordværendes sikkerhed. Kodebetegnelse INCERFA. </P>  \r\n\r\n<P>Vejrobservationstjeneste (Meteorological Observation Service): </P>  \r\n\r\n<P>En tjeneste, der har til opgave at observere flyvepladsens aktuelle  \r\n\r\n vejrforhold og at udfærdige meteorologiske meldinger til brug for luftfarten.  \r\n\r\n</P>  \r\n\r\n<P>VFR (Visual Flight Rules): </P>  \r\n\r\n<P>Visuelflyveregler. </P>  \r\n\r\n<P>VFR-flyvning (VFR Flight): </P>  \r\n\r\n<P>Flyvning udført i overensstemmelse med visuelflyvereglerne. </P>  \r\n\r\n<P>Visuelle vejrforhold (Visual Meteorological Conditions - VMC): </P>  \r\n\r\n<P>Vejrforhold udtrykt i værdier for sigtbarhed, afstand fra skyer og  \r\n\r\n skydækkehøjde, der er lig med eller større end fastsatte minima. </P>  \r\n\r\n<P>Wake turbulence kategori (Wake Turbulence Category): </P>  \r\n\r\n<P>Wake Turbulence er en inddeling af luftfartøjer på grundlag af maksimalt  \r\n\r\n tilladte startmasse (MTOM). Luftfartøjer inddeles til dette formål i 3  \r\n\r\n kategorier: </P>  \r\n\r\n<P>a. Let (Light - L): Alle luftfartøjstyper med MTOM 7.000 kg eller  \r\n\r\n derunder. </P>  \r\n\r\n<P>b. Middel (Medium - M): Alle luftfartøjstyper med MTOM mellem 136.000 kg  \r\n\r\n og 7.000 kg. </P>  \r\n\r\n<P>c. Tung (Heavy - H): Alle luftfartøjstyper med MTOM 136.000 kg eller  \r\n\r\n derover. </P>  \r\n\r\n<P>Åbningstid (Hours Where Aerodrome Is Available For Use): </P>  \r\n\r\n<P>Den periode, en offentlig flyveplads er stillet til rådighed for luftfart.  \r\n\r\n</P>  \r\n\r\n<P CLASS=PUNKT> <B>2.</B> Ikrafttræden </P>  \r\n\r\n<P>2.1 Denne BL træder i kraft den 3. maj 1990. </P>  \r\n\r\n<P>2.2 Samtidig ophæves BL 7-10, 2. udgave, af 21. november 1985. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 28. februar  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901703005"
        },
        {
            "displayName": "Entydig dokumentidentifikation",
            "displayValue": "CM009275"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17030"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 93 af 08/03/1982"
        },
        {
            "displayName": "Ressortministeriets journalnummer",
            "displayValue": "13-0401/07010"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}