{
    "id": 113278,
    "title": "1987 LSF 144   FORSLAG TIL LOV OM ÆNDRING AF LOV OM BYGNINGS- OG BOLIGREGISTRERING   (SAMORDNING VEDRØRENDE STEDBESTEMTE OPLYSNINGER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 144 </P>  \r\n\r\n<P></P>  \r\n\r\n<P>Forslag til Lov om ændring af lov om bygnings- og boligregistrering  \r\n\r\n (Samordning vedrørende stedbestemte oplysninger) </P>  \r\n\r\n<P></P>  \r\n\r\n<P>Fremsat af boligministeren (Kofod-Svendsen) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 243 af 12. maj 1976 om bygnings- og boligregistrering som </P>  \r\n\r\n<P>ændret ved lov nr. 138 af 13. april 1983 og lov nr. 841 af 18. </P>  \r\n\r\n<P>december 1987 foretages følgende ændringer: </P>  \r\n\r\n<P>1. I <B>§ 7</B> indsættes efter &#187;fast ejendom&#171;: &#187;og andre  \r\n\r\n stedbestemte </P>  \r\n\r\n<P>oplysninger&#171;. </P>  \r\n\r\n<P>2. I <B>§ 7</B> indsættes som stk. 2.: </P>  \r\n\r\n<P>&#187;Stk. 2. Boligministeren kan bemyndige en styrelse under ministeriet  \r\n\r\n</P>  \r\n\r\n<P>til at udøve de beføjelser, der er nævnt i stk. 1.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. maj 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Baggrunden for lovforslaget. </P>  \r\n\r\n<P>Nærværende forslag er et led i regeringens moderniseringsplan med </P>  \r\n\r\n<P>henblik på at effektivisere og videreudvikle produktion og </P>  \r\n\r\n<P>anvendelse af stedbestemte oplysninger - kort- og </P>  \r\n\r\n<P>geodataprodukter - herunder disse i samspil med de store </P>  \r\n\r\n<P>administrative registersystemer vedrørende ejendomsdata. </P>  \r\n\r\n<P>Beslutningen ved kongelig resolution af 10. september 1987 om: </P>  \r\n\r\n<P>&#187;at sager vedrørende Matrikeldirektoratet med undtagelse af </P>  \r\n\r\n<P>administrationen af landbrugslovenes kapitel 1-4 og </P>  \r\n\r\n<P>jordfordelingslovens § 9 overføres fra Landbrugsministeriet til </P>  \r\n\r\n<P>Boligministeriet, og </P>  \r\n\r\n<P>at sager vedrørende Geodætisk Institut og Søkortarkivet overføres </P>  \r\n\r\n<P>fra Forsvarsministeriet til Boligministeriet&#171; </P>  \r\n\r\n<P>har gjort det naturligt at se samordningsbehovet for kort- og </P>  \r\n\r\n<P>geodata i sammenhæng med den eksisterende samordningsbeføjelse i </P>  \r\n\r\n<P>BBR-lovens § 7. </P>  \r\n\r\n<P>Forslaget skal ses i sammenhæng med det samtidig hermed fremsatte </P>  \r\n\r\n<P>forslag til lov om Kort- og Matrikelstyrelsen. </P>  \r\n\r\n<P>Forslaget tager sigte på, at samordnings- og forenklingsindsatsen </P>  \r\n\r\n<P>vedrørende ejendomsdata udvides til også at omfatte kort- og </P>  \r\n\r\n<P>geodataprodukter med henblik på at realisere de fordele af </P>  \r\n\r\n<P>samfundsmæssig karakter, som en sådan indsats vil muliggøre. </P>  \r\n\r\n<P>Ved samordningsindsatsen tilstræbes det at modvirke den risiko, der </P>  \r\n\r\n<P>er for, at registrering og produktudvikling vedrørende den </P>  \r\n\r\n<P>offentlige kortlægning, opmåling og anden registrering af </P>  \r\n\r\n<P>stedbestemte oplysninger sker ukoordineret med deraf følgende </P>  \r\n\r\n<P>fejlinvesteringer af betydelig størrelsesorden. </P>  \r\n\r\n<P>Ved indsatsen er det tanken at tilvejebringe en fælles </P>  \r\n\r\n<P>referenceramme for det samlede område, som i mange henseender er </P>  \r\n\r\n<P>nært fagligt, teknisk og økonomisk sammenhængende, men som </P>  \r\n\r\n<P>tillige på en række punkter er så afvigende, at den foreslåede </P>  \r\n\r\n<P>udvidede samordningsbeføjelse indebærer en nødvendig præcisering </P>  \r\n\r\n<P>af, at området betragtes som en helhed. </P>  \r\n\r\n<P>Behovet for samordning er belyst i en lang række rapporter fra </P>  \r\n\r\n<P>arbejdsgrupper i såvel statsligt som kommunalt og privat regi. I </P>  \r\n\r\n<P>betænkning nr. 1073 af maj 1986 vedrørende den statslige kort- og </P>  \r\n\r\n<P>geodataproduktion er det således anført, at udviklingen på </P>  \r\n\r\n<P>området har ført til en ustruktureret opgave- og </P>  \r\n\r\n<P>kompetencefordeling samt </P>  \r\n\r\n<P>&#187; - at næsten identiske opgaver inden for den centrale og decentrale  \r\n\r\n</P>  \r\n\r\n<P>kortproduktion løses af to eller flere offentlige myndigheder </P>  \r\n\r\n<P>hver for sig inden for samme tidsrum </P>  \r\n\r\n<P>-at en række enkeltopgaver/enkeltinvesteringer, der tilsammen kunne </P>  \r\n\r\n<P>have udgjort en samlet opgave/enkeltinvestering, løses/foretages </P>  \r\n\r\n<P>ud fra så snævert individuelle hensyn, at samordning senere ikke </P>  \r\n\r\n<P>er mulig </P>  \r\n\r\n<P>-at en række opgaver af tidsmæssige eller økonomiske årsager må </P>  \r\n\r\n<P>løses af andre end dem, der udfra en uddannelsesmæssig eller </P>  \r\n\r\n<P>teknisk betragtning må anses for de rette </P>  \r\n\r\n<P>-at der sker fejlinvesteringer ved en ukoordineret edb-anvendelse og </P>  \r\n\r\n<P>ved opbygning af geografiske databehandlingssystemer </P>  \r\n\r\n<P>-at institutionelt betingede opgavebindinger vil kunne forhindre en </P>  \r\n\r\n<P>reel udnyttelse af det effektiviseringspotentiale, som er </P>  \r\n\r\n<P>indeholdt i anvendelsen af ny teknologi og nye samarbejdsformer.&#171;  \r\n\r\n</P>  \r\n\r\n<P>Det foreslås på denne baggrund, at boligministerens </P>  \r\n\r\n<P>samordningsbeføjelse generelt udvides til også at omfatte </P>  \r\n\r\n<P>samordningen af den offentlige sektors produktion og anvendelse </P>  \r\n\r\n<P>af kort- og geodataprodukter. Herved vil der være skabt mulighed </P>  \r\n\r\n<P>for at tilrettelægge en langsigtet samordningsindsats omfattende </P>  \r\n\r\n<P>såvel kort- og geodata som de oplysninger vedrørende fast </P>  \r\n\r\n<P>ejendom, der i dag først og fremmest er relaterede til et </P>  \r\n\r\n<P>kortgrundlag via matrikelkortværket. Samtidig hermed foreslås, at </P>  \r\n\r\n<P>boligministeren bemyndiges til at delegere samordningen til Kort- </P>  \r\n\r\n<P>og Matrikelstyrelsen, for hvilken der samtidig hermed, som nævnt, </P>  \r\n\r\n<P>er fremsat særskilt lovforslag. </P>  \r\n\r\n<P>2. Økonomiske og administrative konsekvenser </P>  \r\n\r\n<P>Forslaget har ingen økonomiske og administrative konsekvenser ud </P>  \r\n\r\n<P>over de, der er anført i det samtidigt hermed fremsatte forslag </P>  \r\n\r\n<P>til lov om Kort- og Matrikelstyrelsen. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til nr. 2 </P>  \r\n\r\n<P>Det samtidigt hermed fremsatte forslag til lov om Kort- og </P>  \r\n\r\n<P>Matrikelstyrelsen indebærer i sig selv en styrkelse af den </P>  \r\n\r\n<P>statslige kort- og geodatavirksomhed. Det er hensigten med </P>  \r\n\r\n<P>bestemmelsen snarest muligt at henlægge samordningen af kort- og </P>  \r\n\r\n<P>geodata til Kort- og Matrikelstyrelsen. Ved snævert samarbejde </P>  \r\n\r\n<P>mellem styrelsens virke og den samordning af ejendomsdata, som </P>  \r\n\r\n<P>fortsat påregnes varetaget af Boligministeriets Departement, </P>  \r\n\r\n<P>tilgodeses at samordningsindsatsen for de mange statslige, </P>  \r\n\r\n<P>kommunale og øvrige interessenter sker ud fra et helhedssynspunkt. </P>  \r\n\r\n<P>Bilag 1 </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov nr. 243 af 12. maj 1976 om bygnings- og boligregistrering som </P>  \r\n\r\n<P>ændret ved lov nr. 138 af 13. april 1983 og lov nr. 841 af 18. </P>  \r\n\r\n<P>december 1987 foretages følgende ændringer: </P>  \r\n\r\n<P>1. I <B>§ 7</B> indsættes efter &#187;fast ejendom&#171;: &#187;og andre  \r\n\r\n stedbestemte </P>  \r\n\r\n<P>oplysninger&#171;. </P>  \r\n\r\n<P>2. I <B>§ 7</B> indsættes som stk. 2.: </P>  \r\n\r\n<P>&#187;Stk. 2. Boligministeren kan bemyndige en styrelse under ministeriet  \r\n\r\n</P>  \r\n\r\n<P>til at udøve de beføjelser, der er nævnt i stk. 1.&#171; </P>  \r\n\r\n<P>§ 7. Det påhviler boligministeren at søge gennemført sådanne regler </P>  \r\n\r\n<P>eller foranstaltninger, at der i videst muligt omfang sker en </P>  \r\n\r\n<P>samordning og forenkling af registreringen af oplysninger </P>  \r\n\r\n<P>vedrørende fast ejendom. </P>  \r\n\r\n<P>Bilag 2 </P>  \r\n\r\n<P>Folketingsforhandlinger vedrørende lov om Bygnings- og </P>  \r\n\r\n<P>Boligregistrering </P>  \r\n\r\n<P>Folketingsåret 1975-76: </P>  \r\n\r\n<P>Sp. 4495, 5149, 5903, A 2541, B 945, 1067, C 443. </P>  \r\n\r\n<P>Loven stadfæstet 12. maj 1976 (Lovtidende nr. 243). </P>  \r\n\r\n<P>Folketingsåret 1982-83: </P>  \r\n\r\n<P>Sp. 4738, 5508, 8037, 8533, A 2321, B 1051, C 315. </P>  \r\n\r\n<P>Loven stadfæstet 13. april 1983 (Lovtidende nr. 138). </P>  \r\n\r\n<P>Folketingsåret 1987-88: </P>  \r\n\r\n<P>Fremsættelse af lovforslag nr. L 40 28. oktober 1987. </P>  \r\n\r\n<P>1. behandling 3. november 1987. </P>  \r\n\r\n<P>Betænkning afgivet af Boligudvalget 1. december 1987. </P>  \r\n\r\n<P>2. behandling 8. december 1987. </P>  \r\n\r\n<P>Vedtaget ved 3. behandling 10. december 1987. </P>  \r\n\r\n<P>Loven stadfæstet 18. december 1987 (Lovtidende nr. 841). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00144"
        },
        {
            "displayName": "Entydig dokumentidentifikation",
            "displayValue": "CL004786"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}