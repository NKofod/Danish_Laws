{
    "id": 36797,
    "title": "Pensionskasse - opløsning - sparekasse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18165 af 22/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sparekasse havde i 1938 oprettet en pensionskasse for medarbejderne  \r\n\r\n og årligt indbetalt beløb dertil. Efter at sparekassen fra 1. januar 1976  \r\n\r\n blev skattepligtig, blev de årlige indbetalinger til pensionskassen  \r\n\r\n fratrukket i sparekassens skattepligtige indkomst. </I> </P>  \r\n\r\n<P> <I>Pensionskassen blev senere nedlagt, og efter køb af en pensionspolice  \r\n\r\n var det overskydende beløb tilfaldet sparekassen. Forholdet blev anset for  \r\n\r\n omfattet af lov om særlig indkomstskat m.v. § 2, nr. 11, således at kun den  \r\n\r\n del af det tilbageførte beløb, der svarede til indbetalingerne efter 1.  \r\n\r\n januar 1976, skulle beskattes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pensionskasse - opløsning - sparekasse. (* 1)  \r\n\r\n</H1>  \r\n\r\n<P></P>  \r\n\r\n<P>Sparekassen A klagede for skatteåret 1987/88 over, at amtsligningsrådet  \r\n\r\n havde anset et til sparekassen overført beløb på 5.888.821 kr. i anledning af  \r\n\r\n afviklingen af funktionærernes pensionskasse, for indkomstskattepligtigt for  \r\n\r\n sparekassen. Dette var sket under henvisning til, at der ikke var hjemmel til  \r\n\r\n at fritage en sådan formueoverførsel for beskatning, jf. bestemmelsen i  \r\n\r\n statsskattelovens § 4 og § 5. </P>  \r\n\r\n<P>Det var oplyst, at sparekassen i 1938 havde oprettet en pensionskasse,  \r\n\r\n hvor medlemmerne var medarbejdere i sparekassen. </P>  \r\n\r\n<P>Sparekasser blev skattepligtige med virkning fra den 1. januar 1976, og i  \r\n\r\n perioden efter skattepligtens indtræden havde sparekassen indbetalt i alt ca.  \r\n\r\n 114.000 kr. til pensionskassen. Sparekassen havde foretaget fradrag for  \r\n\r\n indbetalingerne i sin skattepligtige indkomst. </P>  \r\n\r\n<P>På et tidspunkt blev det besluttet, at den pågældende pensionskasse skulle  \r\n\r\n nedlægges, og til indfrielse af de påtagne pensionsforpligtelser købtes en  \r\n\r\n pensionspolice. Efter indkøbet af policen var der fortsat midler i  \r\n\r\n pensionskassen, og midlerne, der androg ca. 5.958.536 kr., tilfaldt  \r\n\r\n sparekassen. </P>  \r\n\r\n<P>Sparekassens advokat gjorde over for Landsskatteretten principalt  \r\n\r\n gældende, at ingen del af det beløb, der var kommet til udbetaling fra  \r\n\r\n pensionskassen, var skattepligtigt for sparekassen, hvorfor  \r\n\r\n indkomstansættelsen for skatteåret 1987/88 blev begæret nedsat med 5.888.821  \r\n\r\n kr. </P>  \r\n\r\n<P>Til støtte for påstanden anførte advokaten bl.a., at det beløb, som  \r\n\r\n sparekassen i forbindelse med pensionskassens likvidation havde fået  \r\n\r\n udbetalt, var omfattet af lov om særlig indkomstskat m.v. § 2, nr. 11. I  \r\n\r\n henhold til denne bestemmelse skal der ved opgørelsen af særlig indkomst  \r\n\r\n medregnes beløb, der ved en pensionsordnings opløsning eller bortfald  \r\n\r\n tilfalder arbejdsgiveren, når denne i sin skattepligtige indkomst har  \r\n\r\n fradraget de af ham præsterede tilskud til ordningen. Herefter var den  \r\n\r\n omhandlede situation omfattet af lov om særlig indkomstskat. </P>  \r\n\r\n<P>Sparekassen var ved oprettelsen af pensionskassen ikke omfattet af  \r\n\r\n selskabsskattelovens regler og betalte derfor ikke skat. Sparekassen havde  \r\n\r\n således ikke fået reduceret den årlige skattebetaling på grund af bidrag til  \r\n\r\n pensionskassen, idet der ikke var nogen skattebetaling at reducere. Advokaten  \r\n\r\n henviste til bemærkningerne til lovforslaget om særlig indkomstskat, hvor det  \r\n\r\n var nævnt, at tanken med lovforslaget var, at en progressiv  \r\n\r\n indkomstbeskatning af alle indkomstarter ville virke urimelig. Karakteristisk  \r\n\r\n for indtægter, omfattet af lov om særlig indkomstskat, var, at indtægten som  \r\n\r\n regel ikke kunne henføres til de enkelte indkomstår, men oftest var opstået i  \r\n\r\n løbet af en årrække. Herefter fandt advokaten, at det ville være i strid med  \r\n\r\n motiverne, såfremt det beløb, som sparekassen havde modtaget i forbindelse  \r\n\r\n med likvidation af pensionskassen, blev beskattet. Ordningen var omfattet af  \r\n\r\n lov om særlig indkomstskat, hvorfor betingelserne for at beskatte i henhold  \r\n\r\n til denne bestemmelse skulle være opfyldt. Dette var efter advokatens  \r\n\r\n opfattelse ikke tilfældet, idet indbetalingerne fra sparekassen netop ikke  \r\n\r\n var kommet til fradrag i sparekassens indkomstopgørelse for størstedelens  \r\n\r\n vedkommende. </P>  \r\n\r\n<P>Subsidiært gjorde advokaten gældende, at skatteansættelsen for skatteåret  \r\n\r\n 1987/88 skulle nedsættes med 5.648.821 kr. Til støtte herfor anførte han, at  \r\n\r\n det alene var en meget lille del af det beløb, som arbejdsgiveren havde fået  \r\n\r\n udbetalt i forbindelse med pensionskassens likvidation, der var skattepligtig  \r\n\r\n for sparekassen. Sparekassens revisor havde således ved en aktuarlignende  \r\n\r\n beregning opgjort den maksimale værdi af de fratrukne bidrag til ca. 240.000  \r\n\r\n kr., hvorfor det blev gjort gældende, at indkomstansættelsen alene skulle  \r\n\r\n forhøjes med dette beløb. </P>  \r\n\r\n<P>Landsskatteretten fandt, at den af sagen omhandlede udbetaling til  \r\n\r\n sparekassen direkte var omfattet af bestemmelsen i lov om særlig indkomstskat  \r\n\r\n m.v. § 2, nr. 11, idet der var tale om beløb, der ved en pensionsordnings  \r\n\r\n opløsning var tilfaldet arbejdsgiveren. Det bemærkedes herved, at  \r\n\r\n bestemmelsen i nævnte lovs § 2, nr. 11, også fandtes at gælde i de tilfælde,  \r\n\r\n hvor beløb tilfaldt arbejdsgiveren som følge af en pensionskasses opløsning.  \r\n\r\n</P>  \r\n\r\n<P>Det var herefter en betingelse for beskatning, at arbejdsgiveren i sin  \r\n\r\n skattepligtige indkomst havde fradraget de af ham præsterede tilskud til  \r\n\r\n ordningen. Retten fandt, at denne betingelse var opfyldt for så vidt angik  \r\n\r\n den del af det tilbagebetalte beløb, der kunne henføres til indbetalinger  \r\n\r\n foretaget af sparekassen efter den 1. januar 1976, idet disse indbetalinger  \r\n\r\n var fratrukket i sparekassens skattepligtige indkomst. </P>  \r\n\r\n<P>Derimod fandt retten ikke, at den del af det tilbagebetalte beløb, der  \r\n\r\n kunne henføres til indbetalinger foretaget før den 1. januar 1976, kunne  \r\n\r\n beskattes. Betalingerne var ikke fratrukket i sparekassens skattepligtige  \r\n\r\n indkomst, og betingelsen for beskatning derfor ikke til stede. Det bemærkedes  \r\n\r\n herved, at det hverken af lovens tekst eller af forarbejderne til loven  \r\n\r\n fremgik, at bestemmelsen i § 2, nr. 11, skulle have et videre  \r\n\r\n anvendelsesområde i et tilfælde som det foreliggende, hvor årsagen til, at  \r\n\r\n indbetalingerne ikke var fratrukket, var, at arbejdsgiveren på  \r\n\r\n indbetalingstidspunktet ikke efter de dagældende skatteregler var  \r\n\r\n skattepligtig. </P>  \r\n\r\n<P>Sparekassens advokats subsidiære påstand blev herefter taget til følge.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 17, side 955."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911816525"
        },
        {
            "displayName": "Entydig dokumentidentifikation",
            "displayValue": "CA004732"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18165"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "22/05/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-6-126"
        },
        {
            "displayName": "Stikord",
            "displayValue": "PENSIONSKASSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}