{
    "id": 167853,
    "title": "Bekendtgørelse om betaling for visse uddannelsesaktiviteter på Uddannelses- og Forskningsministeriets område i forbindelse med lov om en aktiv beskæftigelsesindsats",
    "documentTypeId": "60",
    "isSagsforlobPeriodValid": true,
    "shortName": "BEK nr 104 af 28/01/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Fælles regler for tilmelding, opkrævning, betaling mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Kommunens tilmelding og betaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Anden aktørs tilmelding og betaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Betingelser for andre aktørers adgang til at foretage tilmelding og betaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Anden aktørs manglende betaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Indberetninger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsregler</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om betaling for visse uddannelsesaktiviteter på Uddannelses- og Forskningsministeriets område i forbindelse med lov om en aktiv beskæftigelsesindsats</p>\r\n<p class=\"Indledning2\">I medfør af § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 1030 af 23. august 2013, som ændret ved lov nr. 720 af 25. juni 2014, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Uddannelses- og forskningsministeren har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (betalingsloven), truffet beslutning om, at loven også skal gælde for de uddannelser, der er berettiget til at modtage tilskud eller bevilling fra Uddannelses- og Forskningsministeriet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bekendtgørelsen omfatter betaling for uddannelse på uddannelsesinstitutioner m.fl., der i henhold til Uddannelses- og Forskningsministeriets lovgivning er berettiget til at modtage tilskud eller bevilling fra Uddannelses- og Forskningsministeriet, men som i medfør af betalingslovens § 1, stk. 3, uanset tilskudsbestemmelserne i Uddannelses- og Forskningsministeriets lovgivning, ikke modtager aktivitetsafhængige tilskud eller bevillinger fra Uddannelses- og Forskningsministeriet til uddannelse af de i § 3 nævnte personer.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bekendtgørelsen omfatter betaling for uddannelse af følgende:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Personer, der er omfattet af lov om uddannelsesordning for ledige, der har opbrugt deres dagpengeret.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Personer, der er omfattet af § 2, nr. 1-3, i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Personer, der er omfattet af § 2, nr. 4, i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Personer, der er omfattet af § 2, nr. 5, i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Personer, der er omfattet af § 2, nr. 11, i lov om en aktiv beskæftigelsesindsats, og som modtager ressourceforløbsydelse efter kapitel 6 a i lov om aktiv socialpolitik.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Personer, der er omfattet af § 2, nr. 12, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er uddannelsesparate.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num8\">8)</span> Personer, der er omfattet af § 2, nr. 13, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er aktivitetsparate.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num9\">9)</span> Personer, der er omfattet af § 2, nr. 14, i lov om en aktiv beskæftigelsesindsats, og som led i et jobafklaringsforløb efter kapitel 12 b i lov om en aktiv beskæftigelsesindsats modtager ressourceforløbsydelse efter kapitel 6 b i lov om aktiv socialpolitik.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num10\">10)</span> Personer, der er omfattet af kapitel 13 d i lov om en aktiv beskæftigelsesindsats, og som modtager midlertidig arbejdsmarkedsydelse efter kapitel 9 b i lov om arbejdsløshedsforsikring m.v.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Fælles regler for tilmelding, opkrævning, betaling mv.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Tilmelding og betaling for uddannelse omfattet af § 2 foretages af kommunerne eller af anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, og som opfylder betingelserne i § 13.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved tilmelding skal de eventuelle adgangskrav mv., som gælder for ordinære studerende, være opfyldt.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kommunen eller anden aktør skal ved tilmelding til uddannelse omfattet af § 2 af en person, der er omfattet af personkredsen i § 3, udfylde og underskrive en tilmeldingsblanket, jf. §§ 9 og 11, og fremsende den til uddannelsesinstitutionen, hvor personen skal deltage i undervisning og uddannelse.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem uddannelsesinstitutionen og kommunen eller anden aktør, jf. betalingslovens § 2, stk. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Betalingsfristerne skal fremgå af betalingsaftalen. For kommunen skal betalingsfristen være inden for rammerne i § 10 og for anden aktør inden for rammerne i § 12.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Uddannelsesinstitutioner m.fl. beregner og opkræver betaling hos kommunen eller anden aktør efter de takster, der følger af finansloven og betalingslovens § 2, stk. 1, og 2, svarende til det statstilskud, der ville have været udløst efter de regler, som gælder for ordinære årsstuderende, hvis den uddannelsessøgende havde været ordinær studerende.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Betalingen opkræves for antallet af årsstuderende efter denne bekendtgørelse. For så vidt angår åben uddannelse og deltidsuddannelse opkræves tillige deltagerbetaling.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Taksterne offentliggøres i takstkataloger på Uddannelses- og Forskningsministeriets hjemmeside.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Opgørelsen af antallet af årsstuderende omfattet af kapitel 1 sker efter samme regler, som gælder for ordinære årsstuderende på heltidsuddannelser. Uddannelsesinstitutionen skal ved et semesters start registrere studerende under uddannelse efter denne bekendtgørelse. Opgørelsen på åben uddannelse og deltidsuddannelse skal følge de gældende regler for opgørelsen af ordinære studerende på åben uddannelse eller deltidsuddannelser.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Hvis et uddannelsesforløb ikke ville have udløst statstilskud efter de regler, som gælder for ordinære studerende, jf. § 7, tilbagebetaler uddannelsesinstitutioner m.fl. eventuelt opkrævet betaling.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der beregnes ikke renter ved tilbagebetaling efter stk. 1.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Kommunens tilmelding og betaling</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der kan findes på Uddannelses- og Forskningsministeriets hjemmeside.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Uddannelsesinstitutionen kan ved tilmelding efter § 5 kræve, at kommunen bruger den i stk. 1 nævnte standardblanket A med vejledning.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Anden aktørs tilmelding og betaling</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der kan findes på Uddannelses- og Forskningsministeriets hjemmeside.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Uddannelsesinstitutionen kan ved tilmelding efter § 5 kræve, at anden aktør bruger den i stk. 1 nævnte standardblanket B med vejledning.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> For anden aktør er betalingsfristen senest 2 uger inden uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Betingelser for andre aktørers adgang til at foretage tilmelding og betaling</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis aktøren har en gældende rammeaftale, der opfylder betingelserne i kapitel 5 i bekendtgørelse nr. 1128 af 4. december 2012 om andre aktører.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Anden aktørs manglende betaling</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Uddannelsesinstitutioner m.fl. skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 6 og 12, og uddannelsesforløbet ikke er afsluttet, jf. dog § 17. Underretning gives til den kommune, der er anført på tilmeldingsblanketten, jf. § 11.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Hvis kommunen er angivet fejlagtigt på tilmeldingsblanketten, jf. § 11, gives underretning efter stk. 1 hurtigst muligt, efter at rette kommune er identificeret, jf. § 19.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Uddannelsesinstitutioner m.fl. skal hurtigst muligt ved anbefalet brev eller sikker digital post til anden aktør, jf. dog § 17, stille krav om betaling inden for 2 uger fra brevets afsendelse, hvis</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> uddannelsesforløbet er afsluttet,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> anden aktør ikke har betalt inden for en aftalt betalingsfrist, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num3\">3)</span> der ville have været udløst statstilskud efter de regler, som gælder for ordinære årsstuderende, jf. § 7.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> En kopi af det i stk. 1 nævnte brev skal samtidig med afsendelse sendes til den kommune, der er anført på tilmeldingsblanketten, jf. § 11. Hvis kommunen er angivet fejlagtigt på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 18.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 15, stk. 1, nævnte brev, skal uddannelsesinstitutionen hurtigst muligt orientere den kommune, der har modtaget kopi af brevet, jf. § 15, stk. 2.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Den kommune, som har inddraget anden aktør i beskæftigelsesindsatsen efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til uddannelsesinstitutionen. Der beregnes ikke renter af beløbet. Kommunen overtager uddannelsesinstitutionens krav mod aktøren vedrørende uddannelsesforløbet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 11, hurtigst muligt underrettes om uddannelsesforløb, der helt eller delvist ikke er betalt af aktøren. Hvis kommunen er angivet fejlagtigt på tilmeldingsblanketten, skal det ske til rette kommune hurtigst muligt efter, at denne er identificeret, jf. § 18.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> § 16, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem uddannelsesinstitutionen og aktøren.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Hvis den i § 14, § 15, stk. 2, eller § 17, stk. 1, nævnte kommune er angivet fejlagtigt på tilmeldingsblanketten, jf. § 11, kan uddannelsesinstitutionen rette henvendelse til Styrelsen for Arbejdsmarked og Rekruttering med henblik på bistand til identifikation af rette kommune.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Indberetninger</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Uddannelsesinstitutioner m.fl., der er berettiget til at modtage tilskud eller bevillinger fra Uddannelses- og Forskningsministeriet, jf. § 2, skal indberette antallet af årsstuderende efter denne bekendtgørelse til Uddannelses- og Forskningsministeriet.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Indberetningen sker på samme måde som indberetning af ordinære årsstuderende, herunder i elektronisk form. Indberetning skal ske samtidig med indberetningen af øvrige årsstuderende på uddannelsen og skal følge de regler, der gælder for det pågældende uddannelsesområde.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttrædelses- og overgangsregler</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Bekendtgørelsen træder i kraft den 15. februar 2015 og finder anvendelse for samtlige uddannelsesaktiviteter og indberetninger efter denne dato.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Bekendtgørelse nr. 313 af 21. marts 2013 om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m. ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser, den 28. januar 2015</p><p class=\"Sign1\" align=\"center\">Nils Agerhus</p><p class=\"Sign2\" align=\"right\">/ Mark Neumann</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/02/2015"
        },
        {
            "displayName": "Accession",
            "displayValue": "B20150010405"
        },
        {
            "displayName": "Entydig dokumentidentifikation",
            "displayValue": "CE000218"
        },
        {
            "displayName": "Dato for førstegangsindlæggelse",
            "displayValue": "03/02/2015"
        },
        {
            "displayName": "Dato for indlæggelse",
            "displayValue": "03/02/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "28/01/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Videregående Uddannelser, j.nr. 14/023655"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}