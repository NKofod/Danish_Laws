{
    "id": 66140,
    "title": "Bekendtgørelse af Varemærkelov ",
    "documentTypeId": "30",
    "isSagsforlobPeriodValid": false,
    "shortName": "LBK nr 249 af 17/04/1989",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Almindelige bestemmelser</A></LI>  \r\n\r\n<LI><A HREF=\"#K2\">Kapitel 2 Om registrering af varemærker</A></LI>  \r\n\r\n<LI><A HREF=\"#K3\">Kapitel 3 Om registreringens ophør</A></LI>  \r\n\r\n<LI><A HREF=\"#K4\">Kapitel 4 Særlige bestemmelser om registrering af  \r\n\r\n udenlandske varemærker</A></LI>  \r\n\r\n<LI><A HREF=\"#K5\">Kapitel 5 Om overdragelse og licens m.v.</A></LI>  \r\n\r\n<LI><A HREF=\"#K6\">Kapitel 6 Om forbud mod brug af vildledende  \r\n\r\n varemærker</A></LI>  \r\n\r\n<LI><A HREF=\"#K7\">Kapitel 7 Bestemmelser vedrørende retsbeskyttelsen</A></LI>  \r\n\r\n<LI><A HREF=\"#K8\">Kapitel 8 Fællesmærker</A></LI>  \r\n\r\n<LI><A HREF=\"#K9\">Kapitel 9 Forskellige bestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse af Varemærkelov </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres varemærkelov, jf. lovbekendtgørelse  \r\n\r\n nr. 141 af 18 marts 1986, som ændret ved lov nr. 854 af 23. december 1987.  \r\n\r\n</P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> Ved registrering i henhold til denne lov kan  \r\n\r\n erhvervsdrivende opnå eneret til at benytte varemærker som særlige kendetegn  \r\n\r\n for varer eller arbejds- og tjenesteydelser, de tilbyder i deres virksomhed  \r\n\r\n (varemærkeret). </P>  \r\n\r\n<P CLASS=STK> <I>Stk. 2. </I> Varemærker kan bestå af figurer, ord eller  \r\n\r\n ordforbindelser, herunder slagord, bogstaver eller tal eller af varers udstyr  \r\n\r\n eller indpakning. </P>  \r\n\r\n<P CLASS=STK> <I>Stk. 3. </I> Denne lovs bestemmelser om varer finder  \r\n\r\n tilsvarende anvendelse på arbejds- og tjenesteydelser. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Erhvervsdrivende har også uden registrering  \r\n\r\n varemærkeret, når mærket er indarbejdet. </P>  \r\n\r\n<P CLASS=STK> <I>Stk. 2. </I> Et varemærke anses for indarbejdet, når det  \r\n\r\n inden for vedkommende omsætningskreds her i landet er almindeligt kendt som  \r\n\r\n kendetegn for indehaverens varer. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Enhver må endvidere i sin erhvervsvirksomhed  \r\n\r\n anvende sit navn eller firma eller navnet på en ham tilhørende fast ejendom  \r\n\r\n som varemærke, for så vidt det ikke sker på en måde, der er egnet til at  \r\n\r\n fremkalde forveksling med andres varemærker. </P>  \r\n\r\n<P CLASS=STK> <I>Stk. 2. </I> Anden mands navn, firma eller særegent navn på  \r\n\r\n en ham tilhørende fast ejendom må ikke uhjemlet benyttes som varemærke. </P>  \r\n\r\n<P CLASS=STK> <I>Stk. 3. </I> Som varemærke må ej heller benyttes noget  \r\n\r\n kendetegn, der er forveksleligt med et varemærke, som en anden allerede har  \r\n\r\n taget i brug her i landet. Det samme gælder med hensyn til et varemærke, som  \r\n\r\n en anden allerede har taget i brug i udlandet, såfremt den, der vil benytte  \r\n\r\n det her i landet, kender eller burde kende det. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En varemærkeret i medfør af §§ 1-3 udelukker  \r\n\r\n andre end indehaveren fra i erhvervsvirksomhed uhjemlet at benytte et med  \r\n\r\n varemærket forveksleligt mærke. Dette gælder enhver benyttelse, hvad enten  \r\n\r\n mærket anvendes på selve varen eller dens indpakning, i reklame,  \r\n\r\n forretningspapirer eller på anden måde, og uanset om varen er bestemt til  \r\n\r\n salg her i landet eller i udlandet. Også uhjemlet mundtlig benyttelse af  \r\n\r\n mærket er forbudt. </P>  \r\n\r\n<P CLASS=STK> <I>Stk. 2. </I> Som uhjemlet benyttelse efter stk. 1 anses det  \r\n\r\n forhold, at nogen uden mærkeindehaverens tilladelse ved forhandling af  \r\n\r\n reservedele, tilbehør eller lignende til andres varer henviser til det for  \r\n\r\n disse varer benyttede mærke på en måde, der er egnet til at fremkalde indtryk  \r\n\r\n af, at det, der således tilbydes, hidrører fra det pågældende mærkes  \r\n\r\n indehaver, eller at han har givet tilladelse til dets anvendelse. </P>  \r\n\r\n<P CLASS=STK> <I>Stk. 3. </I> Foretager en anden end varemærkets indehaver  \r\n\r\n væsentlige forandringer ved en med mærke forsynet vare gennem bearbejdning,  \r\n\r\n reparation el. lign., må mærket, hvis varen på ny erhvervsmæssigt udbydes til  \r\n\r\n salg, ej heller benyttes uden mærkeindehaverens tilladelse, medmindre  \r\n\r\n forandringen tydeligt angives eller i øvrigt tydeligt fremgår af forholdene.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En varemærkeret omfatter ikke sådanne dele af  \r\n\r\n varemærket, som hovedsagelig tilsigter at gøre varen, dens udstyr eller  \r\n\r\n indpakning mere hensigtsmæssig i anvendelse eller i øvrigt har andet formål  \r\n\r\n end at tjene som kendetegn. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Varemærker anses kun som forvekslelige efter  \r\n\r\n denne lov, såfremt de angår varer af samme eller lignende art. </P>  \r\n\r\n<P CLASS=STK> <I>Stk. 2. </I> Undtagelsesvis kan forvekslelighed dog også  \r\n\r\n anses at foreligge, </P>  \r\n\r\n<UL CLASS=PLAIN-LIST>  \r\n\r\n<LI>1) når et varemærke er særligt stærkt indarbejdet og endvidere er så  \r\n\r\n velkendt i vide kredse her i landet, at en andens brug af et lignende mærke,  \r\n\r\n selv for varer af anden art, indebærer en utilbørlig udnyttelse af  \r\n\r\n varemærkets værdi (goodwill), eller </LI>  \r\n\r\n<LI>2) når et varemærke er indarbejdet og en andens brug af et lignende mærke  \r\n\r\n for andre varer under hensyn til disses særlige karakter åbenbart er egnet  \r\n\r\n til at forringe det indarbejdede mærkes værdi væsentligt. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kræver to eller flere hver for sig varemærkeret  \r\n\r\n til kendetegn, der er forvekslelige, har den først opståede ret fortrin, for  \r\n\r\n så vidt ikke andet følger af de nedenfor anførte bestemmelser. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En yngre ret til et registreret varemærke kan  \r\n\r\n bestå ved siden af en ældre ret til et dermed forveksleligt mærke, forudsat  \r\n\r\n at anmeldelsen er indgivet i god tro, og at 5 år er hengået fra  \r\n\r\n registreringsdagen, uden at sag om registreringens ophævelse er anlagt. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En yngre ret til et varemærke kan også bestå ved  \r\n\r\n siden af en ældre ret til et dermed forveksleligt mærke, </P>  \r\n\r\n<UL CLASS=PLAIN-LIST>  \r\n\r\n<LI>1) såfremt indehaveren af det ældre mærke ikke inden rimelig tid har  \r\n\r\n taget de nødvendige skridt for at hindre brugen af det yngre mærke, </LI>  \r\n\r\n<LI>2) såfremt retten til mærkerne er erhvervet ved brug inden for  \r\n\r\n forskellige dele af landet og det skønnes, at begge fremdeles kan anvendes  \r\n\r\n som hidtil uden væsentlig skade for indehaveren af den ældre ret. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I de i §§ 8-9 omhandlede tilfælde kan  \r\n\r\n domstolene, for så vidt det findes rimeligt, bestemme, at eet af mærkerne  \r\n\r\n eller begge kun må anvendes på særlig måde, f.eks. i en vis udførelsesform  \r\n\r\n eller med tilføjelse af en stedsangivelse eller anden tydeliggørelse. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved udgivelse af leksika, håndbøger, lærebøger  \r\n\r\n eller lignende skrifter af fagligt indhold er forfatteren, udgiveren og  \r\n\r\n forlæggeren på begæring af indehaveren af et registreret varemærke pligtig at  \r\n\r\n påse, at dette ikke gengives uden angivelse af, at det er et registreret  \r\n\r\n varemærke. </P>  \r\n\r\n<P CLASS=STK> <I>Stk. 2. </I> Forsømmer nogen, hvad der påhviler ham efter  \r\n\r\n denne paragrafs stk. 1, er han pligtig at bekoste en berigtigende  \r\n\r\n bekendtgørelse herom på den måde, det findes rimeligt. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Om registrering af varemærker </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Varemærkeregistret føres af direktøren for  \r\n\r\n Patentdirektoratet. Direktøren udgiver en registreringstidende, i hvilken  \r\n\r\n såvel de stedfundne registreringer som senere tilførsler til registret  \r\n\r\n bekendtgøres. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Et varemærke skal for at kunne registreres være  \r\n\r\n egnet til at adskille mærkeindehaverens vare fra andres. Et mærke, der  \r\n\r\n udelukkende eller med kun uvæsentlige ændringer eller tilføjelser angiver  \r\n\r\n varens art, beskaffenhed, mængde, anvendelse, pris eller oprindelse eller  \r\n\r\n tidspunktet for dens fremstilling, skal ikke i sig selv anses for at have  \r\n\r\n fornødent særpræg. Det samme gælder et mærke, der udelukkende består af ikke  \r\n\r\n særligt udformede bogstaver eller tal. </P>  \r\n\r\n<P CLASS=STK> <I>Stk. 2. </I> Ved bedømmelsen af, om et mærke har det  \r\n\r\n fornødne særpræg, skal der tages hensyn til alle foreliggende forhold,  \r\n\r\n herunder særlig den tid og det omfang, hvori mærket har været anvendt. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Et varemærke må ikke registreres: </P>  \r\n\r\n<UL CLASS=PLAIN-LIST>  \r\n\r\n<LI>1) når mærket uhjemlet indeholder statskendetegn, officielle  \r\n\r\n internationale kendetegn, danske kommunale kendetegn, officielle kontrol- og  \r\n\r\n garantitegn, særlige benævnelser for kendetegn som de anførte eller noget,  \r\n\r\n der kan forveksles hermed. Forbuddet omfatter kun officielle kontrol- og  \r\n\r\n garantitegn, såfremt mærket begæres registreret for de samme eller lignende  \r\n\r\n varearter som dem, for hvilke disse tegn benyttes, </LI>  \r\n\r\n<LI>2) når mærket er egnet til at vildlede, </LI>  \r\n\r\n<LI>3) når mærket i øvrigt strider mod lov eller offentlig orden eller er  \r\n\r\n egnet til at vække forargelse, </LI>  \r\n\r\n<LI>4) når mærket indeholder noget, der er egnet til at opfattes som anden  \r\n\r\n mands firma eller som anden mands navn eller portræt, og der ikke derved  \r\n\r\n sigtes til for længst afdøde personer, eller når det indeholder særegent navn  \r\n\r\n på eller afbildning af anden mands faste ejendom, </LI>  \r\n\r\n<LI>5) når mærket indeholder noget, der er egnet til at opfattes som særegen  \r\n\r\n titel på en andens beskyttede litterære eller kunstneriske værk, eller når  \r\n\r\n det krænker en andens ophavsret til sådant værk eller en andens patentret,  \r\n\r\n mønsterret eller ret til fotografisk billede, </LI>  \r\n\r\n<LI>6) når mærket er forveksleligt med et her i landet efter en tidligere  \r\n\r\n anmeldelse registreret varemærke eller med et varemærke, der er taget i brug  \r\n\r\n her i landet på det tidspunkt, da anmeldelsen om registrering indgives, og  \r\n\r\n som vedvarende anvendes her, eller </LI>  \r\n\r\n<LI>7) når mærket er forveksleligt med et varemærke, der er taget i brug i  \r\n\r\n udlandet på det tidspunkt, da anmeldelsen om registrering indgives, og som  \r\n\r\n vedvarende anvendes der,og anmelderen på anmeldelsestidspunktet kendte eller  \r\n\r\n burde kende dette. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Uanset bestemmelserne under 4), 5), 6) og 7)  \r\n\r\n kan registrering finde sted, såfremt fornøden hjemmel foreligger og der ikke  \r\n\r\n er anledning til at antage, at registreringen vil virke vildledende. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den ved registrering opnåede varemærkeret  \r\n\r\n omfatter ikke sådanne dele af mærket, som ikke særskilt kan registreres. </P>  \r\n\r\n<P CLASS=STK> <I>Stk. 2. </I> Indeholder et mærke bestanddele som de i stk. 1  \r\n\r\n omhandlede, og er der særlig anledning til at antage, at mærkets registrering  \r\n\r\n kan medføre tvivl med hensyn til varemærkerettens omfang, kan sådanne  \r\n\r\n bestanddele ved registreringen udtrykkeligt undtages fra beskyttelsen. </P>  \r\n\r\n<P CLASS=STK> <I>Stk. 3. </I> Viser det sig senere, at dele af mærket, som er  \r\n\r\n blevet undtaget fra beskyttelsen, er blevet registrerbare, kan en ny  \r\n\r\n registrering foretages af disse dele eller af selve mærket uden den i stk. 2  \r\n\r\n angivne begrænsning. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Varemærker registreres i een eller flere  \r\n\r\n vareklasser. Inddelingen i vareklasser fastsættes ved en af  \r\n\r\n industriministeren udfærdiget bekendtgørelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Anmeldelse af et varemærke til registrering  \r\n\r\n indgives skriftligt til Patentdirektoratet. Anmeldelsen skal indeholde en  \r\n\r\n gengivelse af mærket, oplysning om anmelderens navn eller firma samt om hans  \r\n\r\n erhverv. Anmeldelsen skal endvidere indeholde oplysninger om de varearter  \r\n\r\n eller vareklasser, for hvilke mærket ønskes registreret, samt i øvrigt være  \r\n\r\n affattet i overensstemmelse med de i medfør af § 46 udfærdigede bestemmelser.  \r\n\r\n</P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Når et varemærke første gang er anvendt for  \r\n\r\n varer, udstillet på en af industriministeren godkendt national eller  \r\n\r\n international udstilling her i landet, og mærket senest 6 måneder efter dets  \r\n\r\n indførelse på udstillingen anmeldes til registrering her, skal anmeldelsen i  \r\n\r\n forhold til senere indtrufne omstændigheder, såsom andre anmeldelser eller  \r\n\r\n andres benyttelse af mærket, anses som sket samtidig med dets indførelse på  \r\n\r\n udstillingen. </P>  \r\n\r\n<P CLASS=STK> <I>Stk. 2. </I> Ved bekendtgørelse fra industriministeren, jf.  \r\n\r\n § 46, kan det, under forudsætning af gensidighed, bestemmes, at tilsvarende  \r\n\r\n regler skal gælde varemærker, der første gang er anvendt på officielle eller  \r\n\r\n officielt anerkendte internationale udstillinger uden for landet. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Har anmelderen ikke iagttaget de om anmeldelse  \r\n\r\n givne forskrifter, eller finder Patentdirektoratet, at der i øvrigt er noget  \r\n\r\n til hinder for at godkende anmeldelsen, giver direktoratet anmelderen en af  \r\n\r\n grunde ledsaget meddelelse herom og fastsætter en frist, inden hvis udløb  \r\n\r\n anmelderen har adgang til at ytre sig. </P>  \r\n\r\n<P CLASS=STK> <I>Stk. 2. </I> Ved fristens udløb tager direktoratet stilling  \r\n\r\n til anmeldelsen, medmindre der gives anmelderen adgang til en fornyet  \r\n\r\n udtalelse. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Er anmeldelsen i behørig orden, og er intet  \r\n\r\n fundet til hinder for registreringen, foretager Patentdirektoratet  \r\n\r\n bekendtgørelse herom i Dansk Varemærketidende. Bekendtgørelsen skal indeholde  \r\n\r\n oplysning om anmeldelsens væsentlige indhold og gengive mærket. </P>  \r\n\r\n<P CLASS=STK> <I>Stk. 2. </I> Indsigelser mod mærkets registrering skal  \r\n\r\n fremsættes skriftligt med behørig begrundelse inden 2 måneder fra  \r\n\r\n bekendtgørelsesdagen. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Efter udløbet af den i § 20 fastsatte frist  \r\n\r\n optager direktoratet anmeldelsen til fortsat behandling i overensstemmelse  \r\n\r\n med § 19. </P>  \r\n\r\n<P CLASS=STK> <I>Stk. 2. </I> Godkendes anmeldelsen, indføres mærket i  \r\n\r\n registret og bekendtgørelse sker i Dansk Varemærketidende. </P>  \r\n\r\n<P CLASS=STK> <I>Stk. 3. </I> Afslås en anmeldelse, som er bekendtgjort i  \r\n\r\n henhold til § 20, bekendtgøres afslaget. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Den ved registreringen opnåede varemærkeret  \r\n\r\n gælder fra den dag, anmeldelsen i henhold til § 17, jf. § 19, er indgivet, og  \r\n\r\n vedvarer i 10 år fra registreringsdagen. </P>  \r\n\r\n<P CLASS=STK> <I>Stk. 2. </I> Registreringen fornys på indehaverens begæring  \r\n\r\n for 10 år ad gangen fra udløbet af den pågældende registreringsperiode. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Anmeldelse om registreringens fornyelse  \r\n\r\n indgives til Patentdirektoratet tidligst 3 måneder før og senest 6 måneder  \r\n\r\n efter registreringsperiodens udløb. </P>  \r\n\r\n<P CLASS=STK> <I>Stk. 2. </I> Findes anmeldelsen i behørig orden, indføres  \r\n\r\n fornyelsen i registret. </P>  \r\n\r\n<P CLASS=STK> <I>Stk. 3. </I> Er anmeldelse om fornyelse ikke sket inden  \r\n\r\n registreringsperiodens udløb, sender direktoratet mærkeindehaveren eller hans  \r\n\r\n fuldmægtig, jf. § 31, underretning herom. For manglende underretning er  \r\n\r\n direktoratet uden ansvar. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> På begæring af indehaveren kan der foretages  \r\n\r\n uvæsentlige ændringer af et registreret varemærke, for så vidt  \r\n\r\n helhedsindtrykket af mærket ikke derved påvirkes. </P>  \r\n\r\n<P CLASS=STK> <I>Stk. 2. </I> Sådanne ændringer af mærket indføres i  \r\n\r\n registret. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Om registreringens ophør </I> </P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Er et varemærke registreret i strid med  \r\n\r\n bestemmelserne i denne lov, kan registreringen ophæves ved dom, jf. dog  \r\n\r\n bestemmelserne i §§ 8-10. </P>  \r\n\r\n<P CLASS=STK> <I>Stk. 2. </I> Registreringen kan ligeledes ophæves ved dom,  \r\n\r\n hvis mærkeindehaveren ikke længere er erhvervsdrivende, eller hvis mærket  \r\n\r\n efter registreringen åbenbart har mistet evnen til at adskille  \r\n\r\n mærkeindehaverens varer fra andres eller er blevet vildledende, stridende mod  \r\n\r\n den offentlige orden eller egnet til at vække forargelse. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Om ophævelse af en registrering kan enhver, som  \r\n\r\n har interesse deri, anlægge sag mod mærkeindehaveren. Sag efter  \r\n\r\n bestemmelserne i § 13, § 14, stk. 1, nr. 1)-3), og § 25, stk. 2, kan også  \r\n\r\n anlægges af direktøren for Patentdirektoratet. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Udslettelse af registret sker på grundlag af  \r\n\r\n dom, eller når registreringen ikke fornys eller mærkeindehaveren begærer  \r\n\r\n mærket slettet. </P>  \r\n\r\n<P CLASS=STK> <I>Stk. 2. </I> Af enhver dom, hvorved en registrering ophæves  \r\n\r\n eller ændres, tilstiller vedkommende domstol Patentdirektoratet en udskrift.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Særlige bestemmelser om registrering af  \r\n\r\n udenlandske varemærker </I> </P>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Anmelder en erhvervsdrivende, der ikke driver  \r\n\r\n virksomhed her i landet, et varemærke til registrering, skal han godtgøre, at  \r\n\r\n et tilsvarende mærke er registreret for ham i hjemlandet for de varearter,  \r\n\r\n som anmeldelsen her angår. </P>  \r\n\r\n<P CLASS=STK> <I>Stk. 2. </I> Under forudsætning af gensidighed kan det ved  \r\n\r\n bekendtgørelse fra industriministeren fastsættes, at bestemmelsen i stk. 1  \r\n\r\n ikke kommer til anvendelse. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Ved bekendtgørelse fra industriministeren kan  \r\n\r\n det, under forudsætning af gensidighed, bestemmes, at et varemærke, som  \r\n\r\n ellers ikke ville kunne registreres her i landet, men som er registreret i en  \r\n\r\n fremmed stat, på nærmere i bekendtgørelsen fastsatte betingelser kan  \r\n\r\n registreres her, således som det er registreret i den fremmede stat. En sådan  \r\n\r\n registrering gælder ikke i videre omfang end i den fremmede stat. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Ved bekendtgørelse fra industriministeren, jf.  \r\n\r\n § 46, kan det, under forudsætning af gensidighed, bestemmes, at en anmeldelse  \r\n\r\n her i landet af et varemærke, der er anmeldt til registrering i fremmed stat,  \r\n\r\n i forhold til senere indtrufne omstændigheder, såsom andre anmeldelser eller  \r\n\r\n andres benyttelse af mærket, skal anses som sket samtidig med anmeldelsen i  \r\n\r\n den fremmede stat, såfremt anmeldelsen indgives her inden en af  \r\n\r\n industriministeren fastsat frist. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> En mærkeindehaver, som ikke har bopæl her i  \r\n\r\n landet, skal have en her bosat fuldmægtig, som på hans vegne kan modtage  \r\n\r\n søgsmål og alle forekommende meddelelser vedrørende mærket med bindende  \r\n\r\n virkning for mærkeindehaveren. Fuldmægtigens navn og hjemsted skal indføres i  \r\n\r\n varemærkeregistret. </P>  \r\n\r\n<P CLASS=STK> <I>Stk. 2. </I> Findes behørig fuldmægtig ikke noteret, skal  \r\n\r\n mærkeindehaveren berigtige forholdet inden en af Patentdirektoratet fastsat  \r\n\r\n frist, hvorom meddelelse gives ved anbefalet brev eller, hvis  \r\n\r\n mærkeindehaverens bopæl ikke kendes, ved bekendtgørelse i Dansk  \r\n\r\n Varemærketidende. Er sådan fuldmægtig ikke udpeget inden fristens udløb,  \r\n\r\n slettes mærket af registret. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Om overdragelse og licens m.v. </I> </P>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Retten til et varemærke kan overdrages i eller  \r\n\r\n uden forbindelse med den virksomhed, i hvilken det benyttes. </P>  \r\n\r\n<P CLASS=STK> <I>Stk. 2. </I> Overdrager nogen sin virksomhed, går retten til  \r\n\r\n virksomhedens varemærker over til erhververen, medmindre andet er eller må  \r\n\r\n anses for at være aftalt. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Den, til hvem retten til et registreret  \r\n\r\n varemærke er overgået, skal anmelde dette til Patentdirektoratet, der gør  \r\n\r\n tilførsel herom til varemærkeregistret. </P>  \r\n\r\n<P CLASS=STK> <I>Stk. 2. </I> Indtil overdragelsen er anmeldt til indførsel i  \r\n\r\n registret, kan direktoratet anse den som indehaver af mærket, der senest er  \r\n\r\n indført som sådan. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Har indehaveren af et registreret varemærke  \r\n\r\n givet en anden ret til at anvende mærket i erhvervsøjemed (licens), skal på  \r\n\r\n mærkeindehaverens eller licenstagerens begæring tilførsel herom gøres i  \r\n\r\n varemærkeregistret. På samme måde finder tilførsel til registret sted, når  \r\n\r\n det senere godtgøres, at licensen er ophørt. </P>  \r\n\r\n<P CLASS=STK> <I>Stk. 2. </I> Såfremt ikke andet måtte være aftalt, kan  \r\n\r\n licenstageren ikke overdrage sin ret. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Er retten til et registreret varemærke blevet  \r\n\r\n pantsat, eller er der foretaget udlæg deri, skal på mærkeindehaverens,  \r\n\r\n panthaverens eller udlægshaverens begæring tilførsel herom gøres i  \r\n\r\n varemærkeregistret. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Om forbud mod brug af vildledende  \r\n\r\n varemærker </I> </P>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Bliver brugen af et varemærke, efter at  \r\n\r\n overdragelse af dette har fundet sted, eller efter at licens til brug af  \r\n\r\n varemærket er meddelt, vildledende, kan det ved dom forbydes den pågældende  \r\n\r\n at anvende mærket i den foreliggende skikkelse. </P>  \r\n\r\n<P CLASS=STK> <I>Stk. 2. </I> Det samme gælder i andre tilfælde, hvor et  \r\n\r\n varemærke er vildledende eller af mærkeindehaveren eller af en anden med hans  \r\n\r\n samtykke anvendes på vildledende måde. </P>  \r\n\r\n<P CLASS=STK> <I>Stk. 3. </I> Sag efter denne paragraf kan anlægges af  \r\n\r\n direktøren for Patentdirektoratet samt af enhver, der har interesse deri.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bestemmelser vedrørende retsbeskyttelsen  \r\n\r\n</I> </P>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Brug af et varemærke i strid med bestemmelserne  \r\n\r\n i denne lov kan forbydes ved dom. </P>  \r\n\r\n<P CLASS=STK> <I>Stk. 2. </I> Forsætlig krænkelse af retten til registreret  \r\n\r\n varemærke straffes med bøde. </P>  \r\n\r\n<P CLASS=STK> <I>Stk. 3. </I> Overtrædelse af denne lov påtales af den  \r\n\r\n forurettede. </P>  \r\n\r\n<P CLASS=STK> <I>Stk. 4. </I> Sø- og handelsretten i København er for sager,  \r\n\r\n der rejses efter denne lov, værneting for mærkeindehavere, der ikke har bopæl  \r\n\r\n her i landet. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Den, som forsætligt eller uagtsomt krænker en  \r\n\r\n varemærkeret, er pligtig at erstatte den forvoldte skade. </P>  \r\n\r\n<P CLASS=STK> <I>Stk. 2. </I> Krænker nogen en varemærkeret, uden at det sker  \r\n\r\n forsætligt eller uagtsomt, er han, om og i det omfang det skønnes rimeligt,  \r\n\r\n pligtig at erstatte den krænkede hans skade, dog ikke ud over den vinding,  \r\n\r\n han må antages at have indvundet ved krænkelsen. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> I sager om krænkelse af retten til et  \r\n\r\n registreret varemærke kommer § 37, stk. 2, kun til anvendelse, for så vidt  \r\n\r\n angår tiden efter registreringsdagen. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Krav efter § 38 forældes efter lovgivningens  \r\n\r\n almindelige regler. </P>  \r\n\r\n<P CLASS=STK> <I>Stk. 2. </I> Uanset bestemmelsen i stk. 1 kan sag om  \r\n\r\n erstatning for en varemærkekrænkelse, der har fundet sted efter mærkets  \r\n\r\n anmeldelse til registrering, anlægges, for så vidt det sker inden 1 år fra  \r\n\r\n registreringsdagen. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> I sager om krænkelse af en varemærkeret kan  \r\n\r\n retten bestemme, at foranstaltninger skal træffes til forebyggelse af misbrug  \r\n\r\n af mærket. I så henseende kan det bl.a. bestemmes, at de ulovligt anbragte  \r\n\r\n mærker skal fjernes fra de varer, der er i den pågældendes besiddelse eller i  \r\n\r\n øvrigt står til hans rådighed, eller om fornødent at varerne skal  \r\n\r\n tilintetgøres eller udleveres den forurettede mod eller uden erstatning. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Er licens meddelt til brug af et varemærke,  \r\n\r\n anses i sager om krænkelse af varemærkeretten såvel licensgiver som  \r\n\r\n licenstager som påtaleberettiget, såfremt intet andet er aftalt. </P>  \r\n\r\n<P CLASS=STK> <I>Stk. 2. </I> En licenstager, som vil anlægge sag, skal  \r\n\r\n underrette licensgiveren herom. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fællesmærker </I> </P>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> De i nærværende lov indeholdte bestemmelser om  \r\n\r\n varemærker finder anvendelse på fællesmærker i det omfang og med de  \r\n\r\n afvigelser, der følger af den for disse mærker gældende særlige lovgivning.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forskellige bestemmelser </I> </P>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> De af Patentdirektoratet trufne afgørelser i  \r\n\r\n henhold til loven, herunder §§ 19 og 21 kan indbringes for Patentankenævnet  \r\n\r\n (Ankenævnet for Industriel Ejendomsret) senest 2 måneder efter, at afgørelsen  \r\n\r\n er meddelt den pågældende. Inden samme frist skal gebyr for klagebehandlingen  \r\n\r\n betales. Sker dette ikke, skal klagen afvises. </P>  \r\n\r\n<P CLASS=STK> <I>Stk. 2. </I> Ankenævnets afgørelse kan ikke indbringes for  \r\n\r\n højere administrativ myndighed. </P>  \r\n\r\n<P CLASS=STK> <I>Stk. 3. </I> Søgsmål til prøvelse af afgørelser af  \r\n\r\n Patentdirektoratet, som kan påklages til ankenævnet, kan ikke indbringes for  \r\n\r\n domstolene, forinden ankenævnets afgørelse foreligger, jf. dog § 25. Søgsmål  \r\n\r\n til prøvelse af afgørelser, hvorved ankenævnet afslår en anmeldelse om  \r\n\r\n registrering, skal anlægges inden 2 måneder efter, at den pågældende har  \r\n\r\n modtaget underretning om afgørelsen. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Enhver har ret til at gøre sig bekendt med  \r\n\r\n varemærkeregistrets indhold enten ved eftersyn af registret eller ved  \r\n\r\n udskrift af dette. </P>  \r\n\r\n<P CLASS=STK> <I>Stk. 2. </I> Enhver kan få oplysning om, hvorvidt et  \r\n\r\n varemærke er registreret. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Industriministeren fastsætter nærmere  \r\n\r\n bestemmelser om indgivelse og behandling af anmeldelser til  \r\n\r\n varemærkeregistret, herunder fastsættelse af fristen for påberåbelse af  \r\n\r\n fortrinsrettigheder, jf. §§ 18 og 30, om registrets indretning og førelse, om  \r\n\r\n Dansk Varemærketidendes udgivelse og indhold samt om afgifterne for  \r\n\r\n anmeldelser, ekspeditioner, udskrifter m.v. </P>  \r\n\r\n</DIV>  \r\n\r\n<A NAME=\"\"P46A\"\"></A>\r\n\r\n<DIV CLASS=PARAGRAPH ID=\"P46A\">  \r\n\r\n<P CLASS=PARAB> <B>§ 46 a. </B> Henlægger industriministeren sine beføjelser  \r\n\r\n efter loven til Patentdirektoratet, kan ministeren fastsætte regler om, at  \r\n\r\n klager ikke kan indbringes for højere administrativ myndighed. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Med den begrænsning, som følger af § 48, stk.  \r\n\r\n 2, træder bestemmelserne i nærværende lov i stedet for lov om varemærker nr.  \r\n\r\n 101 af 7. april 1936, jf. lov nr. 35 af 4. marts 1953. De i henhold til  \r\n\r\n nævnte lov af 1936 registrerede varemærker forbliver i registret, uanset om  \r\n\r\n de ikke opfylder betingelserne i nærværende lov for at kunne registreres som  \r\n\r\n nye varemærker. </P>  \r\n\r\n<P CLASS=STK> <I>Stk. 2. </I> (Overgangsbestemmelse. udeladt). </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> Tidspunktet for lovens ikrafttræden fastsættes  \r\n\r\n ved kongelig anordning. </P>  \r\n\r\n<P>Loven skal dog senest sættes i kraft den 1. oktober 1960. (* 1) </P>  \r\n\r\n<P CLASS=STK> <I>Stk. 2. </I> (Overgangsbestemmelse, udeladt). </P>  \r\n\r\n<P CLASS=STK> <I>Stk. 3. </I> For Grønlands og Færøernes vedkommende  \r\n\r\n fastsættes tidspunktet for lovens ikrafttræden ved kongelig anordning,  \r\n\r\n hvorved tillige kan fastsættes sådanne afvigelser fra lovens bestemmelser,  \r\n\r\n som forholdene måtte tilsige. (* 2) og (* 3) </P>  \r\n\r\n<P>Lov nr. 854 af 23. december 1987 om ændring af patentloven, lov om  \r\n\r\n mønstre, varemærkeloven og lov om fællesmærker indeholder følgende  \r\n\r\n ikrafttrædelses- og overgangsbestemmelser: </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Loven træder i kraft den 1. januar 1988. (* 4)  \r\n\r\n</P>  \r\n\r\n<P CLASS=STK> <I>Stk. 2. </I> Klager over afgørelser vedrørende varemærker,  \r\n\r\n der i henhold til lovbekendtgørelse nr. 141 af 18. marts 1986 er truffet af  \r\n\r\n Patentdirektoratet før den 1. januar 1988, oversendes af industriministeren  \r\n\r\n til behandling i Patentankenævnet. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 17. april 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Nils Wilhjelm </P>  \r\n\r\n<P CLASS=MINISTER ALIGN=RIGHT>/ Per Lund Thoft </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ved kongelig anordning af 21. september 1960 er Varemærkelov nr. 211  \r\n\r\n af 11. juni 1959 sat i kraft den 1. oktober 1960. </P>  \r\n\r\n<P>(* 2) Ved kongelig anordning af 21. september 1960 er Varemærkelov nr. 211  \r\n\r\n af 11. juni 1959 sat i kraft den 1. oktober 1960 i Grønland. </P>  \r\n\r\n<P>(* 3) Ved kongelig anordning af 16. august 1963 er Varemærkelov nr. 211 af  \r\n\r\n 11. juni 1959 sat i kraft den 30. august 1963 på Færøerne. </P>  \r\n\r\n<P>(* 4) Nærværende lovbekendtgørelses § 23, stk. 1, § 44 og § 46 a. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/04/1989"
        },
        {
            "displayName": "Accession",
            "displayValue": "A19890024929"
        },
        {
            "displayName": "Entydig dokumentidentifikation",
            "displayValue": "CM025254"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "13/01/2023"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "249"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "Industriministeriet j.nr. 87-3000-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}