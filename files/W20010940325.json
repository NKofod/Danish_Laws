{
    "id": 155934,
    "title": "Ankestyrelsens principafgørelse U-36-01 om sygebehandling - optræning - kursus for nyblinde - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9403 af 01/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-36-01 om sygebehandling - optræning - kursus for nyblinde - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Sikrede havde ved en arbejdsskade pådraget sig en alvorlig synsnedsættelse og søgte efterfølgende optagelse på et socialpsykologisk revalideringskursus for nyblinde. Sikredes bopælskommune havde bevilget opholdet efter serviceloven. Kurset kunne ikke anses for sygebehandling eller optræning under lægelig kontrol, og det kunne derfor ikke efter arbejdsskadesikringsloven pålægges forsikringsselskabet at afholde udgifterne dertil.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 30, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en skibsassistent, som under sit arbejde i februar 1999 fik et alvorligt hovedtraume med kraniebrud.</p>\r\n<p>Sikrede havde mistet en stor del af sit syn på grund af skaden og fik af sin bopælskommune bevilget et kursus for nyblinde med ophold i henhold til servicelovens §§ 86, 88 og 93.</p>\r\n<p>Efter Arbejdsskadestyrelsens afgørelse var der ikke grundlag for, at kursusudgiften kunne betales efter lov om sikring mod følger af arbejdsskade. Arbejdsskadestyrelsen havde ved afgørelsen lagt vægt på, at udgift til kursus for nyblinde med henblik på at bedre muligheden for at klare sig i hverdagen faldt udenfor de ydelser, der kunne betales efter arbejdsskadelovgivningen. Der kunne ifølge loven alene ydes dækning af udgifter til visse former for sygebehandling, optræning, hjælpemidler m.v., og således alene til behandlinger m.v. der havde helbredende effekt. Herunder hørte ikke udgifter til kursus for nyblinde.</p>\r\n<p>Det fremgik, at kurset for nyblinde var et socialpsykologisk revalideringskursus, hvor der i undervisningen blev arbejdet med såvel praktiske færdigheder i hverdagen som mere følelsesmæssige vanskeligheder i forbindelse med synstabet. Kurset blev individuelt tilrettelagt, og der kunne indgå erhvervsvejledning. Kursets formål var at sætte den nyblinde i stand til bedst muligt at klare sig selv igen, ved at blive selvhjulpen og uafhængig af andre.</p>\r\n<p>Kommunen havde støttet sikredes klage over Arbejdsskadestyrelsens afgørelse og havde anført, at det var kommunens vurdering, at optræningsopholdet var omfattet af § 30, da henvisningen var sket fra et hospital og anbefalet af speciallæge. Tilbuddet fandtes ikke på offentlige sygehuse, genoptræning foregik under lægelig kontrol, og forløbet var med til at optræne og afdække hvilke muligheder sikrede havde for at genindtræde på arbejdsmarkedet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det ikke kunne pålægges forsikringsselskabet at afholde udgifterne i forbindelse med kursus for nyblinde i perioden 2. august 1999 til 7. oktober 1999, jf. lovens § 30, stk. 1.</p>\r\n<p>Begrundelsen for afgørelsen var, at kurset ikke kunne anses for sygebehandling eller optræning med henblik på at opnå bedst mulig helbredelse for arbejdsskadens følger.</p>\r\n<p>Ankestyrelsen lagde vægt på, at kursets formål og indhold hovedsagelig havde været, at sikrede skulle blive i stand til at klare sig bedst muligt i hverdagen med sit handicap. Der var således tale om undervisning i bl.a. mobility, sansetræning, måltidsteknik og maskinskrivning, og et andet væsentligt element var samvær med andre nyblinde, herunder bearbejdning af psykiske og sociale problemer. Under kurset prøvede sikrede også at arbejde med træ, og sikrede var på institutionsbesøg en enkelt dag, hvor han prøvede metal- og træområdet.</p>\r\n<p>På kurset var der orientering om virksomheder med arbejdspladser for svagtseende. Sikrede havde kontakt med erhvervskonsulent, og efter kursets afslutning var der den 21. oktober 1999 en opfølgningssamtale i bopælskommunen med henblik på afklaring af arbejdsprøvning.</p>\r\n<p>Ankestyrelsen fandt på denne baggrund, at kurset ikke havde haft en sådan karakter, at kurset kunne anses som sygebehandling eller optræning under lægelig kontrol, der var nødvendig for at opnå bedst mulig helbredelse.</p>\r\n<p>Ankestyrelsen tiltrådte således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010940325"
        },
        {
            "displayName": "Entydig dokumentidentifikation",
            "displayValue": "BS008728"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9403"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 106985-99"
        },
        {
            "displayName": "Stikord",
            "displayValue": "U-36-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}