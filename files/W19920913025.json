{
    "id": 156788,
    "title": "Ankestyrelsens principafgørelse O-22-92 om handicappet barn - tabt arbejdsfortjeneste - medfødt lidelse - ganespalteoperation - talebesvær - hospitalsindlæggelse - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9130 af 15/04/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-22-92 om handicappet barn - tabt arbejdsfortjeneste - medfødt lidelse - ganespalteoperation - talebesvær - hospitalsindlæggelse - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En mor til en 7-årig dreng var berettiget til at få dækket tabt arbejdsfortjeneste i forbindelse med sønnens ganespalteoperation efter bistandslovens § 48, stk. 1.</p>\r\n   <p class=\"TekstGenerel\">Hun havde efter råd fra Tale-Høreinstituttet taget ophold på sygehuset i forbindelse med sønnens indlæggelse.</p>\r\n   <p class=\"TekstGenerel\">Ankestyrelsen lagde vægt på, at drengen som følge af den medfødte lidelse havde talebesvær, at operationen var nødvendiggjort af lidelsen, og at moderens tilstedeværelse på sygehuset var tilrådet.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 48, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning af 3. juli 1987 om hjælp efter bistandslovens § 48 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mor til en 7-årig dreng, der var født med ganespalte, anmodede i januar 1991 kommunens socialforvaltning om kompensation efter bistandslovens § 48 for tabt arbejdsfortjeneste i forbindelse med sønnens operation for ganespaltelidelsen.</p>\r\n<p>Hun havde efter råd fra Tale-Høreinstituttet besluttet at tage ophold på sygehuset under sønnens indlæggelse.</p>\r\n<p>Tale-Høreinstituttet fandt operationen belastende for drengen og fandt det væsentligt, at en af forældrene var medindlagt.</p>\r\n<p>Forældrene boede på Falster. Operationen fandt sted på Rigshospitalet.</p>\r\n<p>Indlæggelsen forventedes at vare ca. 10 dage, og det måtte påregnes, at sønnen ville have behov for pasning i hjemmet i en ugestid efter indlæggelsen.</p>\r\n<p>Forvaltningen afslog at yde hjælp efter bistandslovens § 48, men bevilgede moderen et beløb efter bistandslovens § 48 a svarende til den dagpengeydelse, hun ville have fået, hvis hun på grund af egen sygdom skulle have haft dagpenge.</p>\r\n<p>Kommunalbestyrelsen begrundede overfor amtsankenævnet afgørelsen med, at der ikke tidligere i forbindelse med sønnens forsørgelse havde været handicaprelaterede udgifter, og at en enkeltstående operation, der havde den prognose ultimativt at fjerne handicappet, ikke i sig selv kunne begrunde, at det tilgrundliggende handicap udløste hjælp efter bistandslovens § 48.</p>\r\n<p>Amtsankenævnet tiltrådte afgørelsen med kommunalbestyrelsens begrundelse.</p>\r\n<p>Sagen blev behandlet i principielt møde med henblik på afklaring af spørgsmålet om, hvorvidt børn med ganespalte generelt må anses for at være omfattet af bistandslovens § 48.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at moderen var berettiget til at få godtgjort sit indtægtstab efter bestemmelsen i bistandslovens § 48, stk. 1.</p>\r\n<p>Ankestyrelsen lagde vægt på, at sønnens operation var nødvendig som følge af hans medfødte lidelse, og at moderens tilstedeværelse på sygehuset var tilrådet.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920913025"
        },
        {
            "displayName": "Entydig dokumentidentifikation",
            "displayValue": "BS009578"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9130"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/04/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20588-91"
        },
        {
            "displayName": "Stikord",
            "displayValue": "O-22-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}