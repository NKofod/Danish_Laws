{
    "id": 109034,
    "title": "1992 BTL 4   BETÆNKNING OVER FORSLAG TIL LOV OM ÆNDRING AF LOV OM GARANTI TIL   VINDMØLLEBRANCHENS GARANTISELSKAB    NR L 4 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 4 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om garanti til  \r\n\r\n vindmøllebranchens garantiselskab <BR>  \r\n\r\n Nr L 4 1992-93, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19921209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Foreningen af Danske Vindmøllefabrikanter og  \r\n\r\n Vindmøllefabrikantforeningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Mindretallet bemærker, at grunden til, at man ikke kan støtte det stillede  \r\n\r\n ændringsforslag, er, at formålet med den fortsatte opretholdelse af den  \r\n\r\n statslige garantiordning er at sikre, at vindmøllebranchen i en tidsbegrænset  \r\n\r\n periode har adgang til en ordning, hvorigennem der kan ydes garanti for  \r\n\r\n tilbagebetaling af lån i forbindelse med finansiering af vindmølleprojekter,  \r\n\r\n der afsættes til eksport. Mindretallet finder imidlertid, at størrelsen af  \r\n\r\n den statslige garanti i dag er urealistisk høj i forhold til det faktiske  \r\n\r\n aktivitetsomfang. En nedsættelse af beløbet til 400 mio. kr. vil frigøre  \r\n\r\n garantiforpligtelser på finansloven til andre formål, og det er samtidig et  \r\n\r\n væsentligt højere beløb, end der realistisk kan afsættes i kommende handler.  \r\n\r\n I dag er der kun brugt 145 mio. kr. i løbet af 3 år. </P>  \r\n\r\n<P>En fastsættelse af beløbet til 400 mio. kr. er således ikke et udtryk for  \r\n\r\n en begrænsning, men en realistisk justering med plads til stærkt øget  \r\n\r\n eksport. Mindretallet vil samtidig understrege vigtigheden af, at  \r\n\r\n vindmøllebranchen på lidt længere sigt bliver i stand til at afsætte møller  \r\n\r\n på helt normale forretningsmæssige vilkår uden brug af statsgarantiordningen.  \r\n\r\n Af samme årsag vender mindretallet sig imod den med ændringsforslaget  \r\n\r\n foreslåede fjernelse af revisionsbestemmelsen. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod det stillede ændringsforslag. </P>  \r\n\r\n<P>Vindmølleenergi er sikkert en udmærket og god energi, men efter  \r\n\r\n mindretallets opfattelse skal vindmølleenergi kun have en markedsandel,  \r\n\r\n såfremt forbrugerne på et frit marked vælger at benytte vindmøller. </P>  \r\n\r\n<P>Subsidiering af vindmøller er med til at skævvride hele markedet totalt.  \r\n\r\n Skatteyderne kommer med dette forslag til at hælde endnu flere penge i  \r\n\r\n vindmøllebranchen, en branche, som gennem årene har modtaget uforskammet  \r\n\r\n mange skattemillioner. </P>  \r\n\r\n<P>Fremskridtspartiet skal også minde om, at vindmølleopsætningerne i Danmark  \r\n\r\n er ved at udvikle sig til en miljømæssig og demokratisk skandale. En  \r\n\r\n miljømæssig skandale, fordi man opsætter vindmøller uden nogen form for  \r\n\r\n hensyn til naturen og landskabet. Mens en landmand ikke kan opsætte et hegn,  \r\n\r\n fordi miljøflipperne mener, det skæmmer naturen, og mens elværkerne ikke kan  \r\n\r\n få lov til at opstille elmaster af landskabelige hensyn, så er der ingen  \r\n\r\n grænser for, hvor naturskadeligt vindmøllerne kan opstilles. Det er usmagelig  \r\n\r\n dobbeltmoral. Den demokratiske skandale er, at vindmøllerne opstilles med  \r\n\r\n tvang. Uanset om lokalbefolkningen vil have vindmøllerne eller ej, så er  \r\n\r\n totalitære politikere parat til at tvinge opstillingen af vindmøller igennem.  \r\n\r\n</P>  \r\n\r\n<P>Fremskridtspartiet kan kun tage skarp afstand fra den førte politik på  \r\n\r\n vindmølleområdet. </P>  \r\n\r\n<P>ÆndringsforslagAf et <I>mindretal</I> (S), tiltrådt af et <I>mindretal</I>  \r\n\r\n (SF og RV): </P>  \r\n\r\n<P>Til § 1 <B>1)</B>  <I>Nr. 1, 2</I> og <I>3</I> udgår, og i stedet  \r\n\r\n indsættes: </P>  \r\n\r\n<P>&#187; <I>§ 4, stk. 2</I> og <I>3</I> , ophæves&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Forslagsstillerne finder, bl.a. på baggrund af henvendelser fra  \r\n\r\n Finansrådet og Foreningen af Danske Vindmøllefabrikanter, at det er forkert  \r\n\r\n på nuværende tidspunkt at nedsætte den statslige garantisum for  \r\n\r\n vindmøllebranchens garantiselskab. Også udsigterne på det amerikanske og  \r\n\r\n andre oversøiske markeder for de nærmeste år begrunder en bibeholdelse af de  \r\n\r\n statslige garantisummer på 750 mio. kr. </P>  \r\n\r\n<P>Forslagsstillerne ønsker revisionsbestemmelsen i loven fjernet, idet  \r\n\r\n beløbsrammen i sig selv vil betinge en revision, når den er opbrugt. </P>  \r\n\r\n<P>Henning Gjellerod (S) Martin Glerup (S) Helen Beim (S) Tove Lindbo Larsen  \r\n\r\n (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Per Tærsbøl (KF) Flemming Hansen (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1992"
        },
        {
            "displayName": "Accession",
            "displayValue": "199214K00004"
        },
        {
            "displayName": "Entydig dokumentidentifikation",
            "displayValue": "CL001808"
        },
        {
            "displayName": "Dato for førstegangsindlæggelse",
            "displayValue": "30/12/1992"
        },
        {
            "displayName": "Dato for indlæggelse",
            "displayValue": "30/12/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}