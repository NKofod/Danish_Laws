{
    "id": 113345,
    "title": "1987 LSF 211   FORSLAG TIL LOV OM ÆNDRING AF LOV OM BESKATNING AF FORTJENESTE VED   AFSTÅELSE AF FAST EJENDOM ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 211",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 211 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning af fortjeneste ved  \r\n\r\n afståelse af fast ejendom </P>  \r\n\r\n<P></P>  \r\n\r\n<P>Fremsat af Stavad (S) Helen Beim (S) Erling Christensen (S) Pia Gjellerup  \r\n\r\n (S) J. K. Hansen (S) Jytte Hilden (S) Lykketoft (S) </P>  \r\n\r\n<P></P>  \r\n\r\n<P>den 17. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om beskatning af fortjeneste ved afståelse af fast ejendom, </P>  \r\n\r\n<P>jf. lovbekendtgørelse nr. 504 af 26. september 1984, som senest </P>  \r\n\r\n<P>ændret ved lov nr. 227 af 22. april 1987, foretages følgende </P>  \r\n\r\n<P>ændringer: </P>  \r\n\r\n<P>1. I <B>§ 1, stk. 3,</B> indsættes som <B>2. punktum: </B></P>  \r\n\r\n<P>&#187;Ejendommens værdi i handel og vandel opgøres efter reglerne i §  \r\n\r\n 3.&#171; </P>  \r\n\r\n<P>2. I <B>§ 3, stk. 1, 1. pkt.,</B> indsættes efter &#187;gave eller  \r\n\r\n arveforskud,&#187; </P>  \r\n\r\n<P>ordene: &#187;eller ved overdragelse mellem nært beslægtede, mellem et  \r\n\r\n</P>  \r\n\r\n<P>selskab og dets hovedaktionær eller mellem andre parter, der ikke </P>  \r\n\r\n<P>er hinanden uafhængige&#171;. </P>  \r\n\r\n<P>3. I <B>§ 3, stk. 2, 1. pkt.,</B> indsættes efter &#187;gave eller  \r\n\r\n arveforskud,&#187; </P>  \r\n\r\n<P>ordene: &#187;eller ved overdragelse mellem nært beslægtede, mellem et  \r\n\r\n</P>  \r\n\r\n<P>selskab og dets hovedaktionær eller mellem andre parter, der ikke </P>  \r\n\r\n<P>er hinanden uafhængige&#171;. </P>  \r\n\r\n<P>4. I <B>§ 3</B> indsættes efter stk. 2 som nye stykker: </P>  \r\n\r\n<P>&#187;Stk. 3. En værdiansættelse, som ikke afviger mere end 15 pct. fra  \r\n\r\n</P>  \r\n\r\n<P>den seneste almindelige ejendomsvurdering, eventuelt reguleret </P>  \r\n\r\n<P>efter vurderingslovens § 2 A, eller fra en årsvurdering eller en </P>  \r\n\r\n<P>omvurdering som nævnt i vurderingslovens § 4, vil i almindelighed </P>  \r\n\r\n<P>kunne godkendes som afståelsessum. </P>  \r\n\r\n<P>Stk. 4. Kan de skattelignende myndigheder ikke godkende en ejendoms </P>  \r\n\r\n<P>anskaffelsessum eller afståelsessum, kan de lade ejendommen </P>  \r\n\r\n<P>vurdere af to personer udmeldt efter stk. 5. Såfremt de to </P>  \r\n\r\n<P>personer ikke vedtager en fælles vurdering, skal værdien </P>  \r\n\r\n<P>fastsættes til et gennemsnit af de to personers vurdering. Den </P>  \r\n\r\n<P>ved en sådan vurdering fastsatte værdi skal herefter lægges til </P>  \r\n\r\n<P>grund. </P>  \r\n\r\n<P>Stk. 5. Skatteministeren eller den, hvem denne bemyndiger hertil, </P>  \r\n\r\n<P>udpeger den ene person, medens den anden person udmeldes af </P>  \r\n\r\n<P>skifteretten efter reglen i kildeskattelovens § 16, stk. 3. </P>  \r\n\r\n<P>Stk. 6. Udgifterne ved vurderingen betales i første omgang af </P>  \r\n\r\n<P>statskassen. Hvis den fælles vurderingssum, henholdsvis </P>  \r\n\r\n<P>gennemsnittet af de to vurderingssummer, afviger mere end 15 pct. </P>  \r\n\r\n<P>fra den værdi, der er selvangivet, refunderer den skattepligtige </P>  \r\n\r\n<P>vurderingsudgifterne til statskassen. </P>  \r\n\r\n<P>Stk. 7. Skatteministeren fastsætter de nærmere regler for </P>  \r\n\r\n<P>administrationen af stk. 4-6.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende og har </P>  \r\n\r\n<P>virkning for afståelse af fast ejendom, der sker den 17. februar </P>  \r\n\r\n<P>1988 eller senere. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Handel med fast ejendom vil normalt ikke indeholde skattemæssige </P>  \r\n\r\n<P>problemer i forhold til prisfastsættelsen. Såfremt handelen </P>  \r\n\r\n<P>foregår imellem uafhængige parter, vil de modstridende interesser </P>  \r\n\r\n<P>imellem køber og sælger betyde, at prisen fastsættes til den </P>  \r\n\r\n<P>værdi, som ejendommen har i handel og vandel. I disse situationer </P>  \r\n\r\n<P>vil den pris, som er aftalt imellem køber og sælger, også blive </P>  \r\n\r\n<P>accepteret af skattemyndighederne. </P>  \r\n\r\n<P>Problemet med den rigtige prisfastsættelse opstår først, såfremt der </P>  \r\n\r\n<P>handles fast ejendom imellem parter, der ikke er uafhængige af </P>  \r\n\r\n<P>hinanden. Der findes situationer, hvor køber og sælger har fælles </P>  \r\n\r\n<P>interesse i enten en høj pris eller en lav pris på ejendommen. I </P>  \r\n\r\n<P>de tilfælde kan skattemyndighederne naturligvis ikke uden videre </P>  \r\n\r\n<P>lægge den aftalte pris til grund for den skattemæssige behandling. </P>  \r\n\r\n<P>Efter gældende lovgivning skal overdragelse af fast ejendom imellem </P>  \r\n\r\n<P>parter, der <B>ikke</B> er uafhængige, altid fastsættes til en pris, der  \r\n\r\n</P>  \r\n\r\n<P>svarer til værdien i handel og vandel. For at undgå usikkerhed </P>  \r\n\r\n<P>om, hvilken værdi der skattemæssigt kan accepteres, har man i </P>  \r\n\r\n<P>ligningsvejledningen udstukket faste retningslinjer herfor. </P>  \r\n\r\n<P>Af ligningsvejledningen for 1986 under afsnit K.2.2.3. og af </P>  \r\n\r\n<P>ligningsvejledningen for selskaber for 1986 under afsnit SL </P>  \r\n\r\n<P>2.5.3. fremgår således: &#187;En overdragelse af en fast ejendom til </P>  \r\n\r\n<P>en pris, der ligger inden for +-15 pct. af den senest </P>  \r\n\r\n<P>bekendtgjorte kontantejendomsværdi med årsregulering, vil ikke </P>  \r\n\r\n<P>blive anfægtet skattemæssigt.&#171; </P>  \r\n\r\n<P>Som udgangspunkt er denne regel udmærket, og i de fleste situationer </P>  \r\n\r\n<P>vil en sådan prisfastsættelse ikke volde problemer. Efterhånden </P>  \r\n\r\n<P>er der dog udviklet en betydelig skattespekulation, som gør det </P>  \r\n\r\n<P>nødvendigt med ændring. Socialdemokratiet har opfordret til </P>  \r\n\r\n<P>ændring af de administrative retningslinier, der findes i </P>  \r\n\r\n<P>ligningsvejledningen, for at imødegå denne spekulation. </P>  \r\n\r\n<P>Ændringen er fortsat ikke sket. Derfor har Socialdemokratiet set sig </P>  \r\n\r\n<P>nødsaget til at foreslå en lovændring om prisfastssættelsen ved </P>  \r\n\r\n<P>handel med fast ejendom mellem parter, der ikke er hinanden </P>  \r\n\r\n<P>uafhængige. </P>  \r\n\r\n<P>Viser det sig imidlertid under udvalgsarbejdet muligt at opnå den </P>  \r\n\r\n<P>tilsigtede virkning gennem administrative bestemmelser, er </P>  \r\n\r\n<P>forlagsstillerne åbne over for dette. Dog må det sikres, at en </P>  \r\n\r\n<P>praksisændring ikke senere kan underkendes af domstolene. </P>  \r\n\r\n<P>Væsentlige eksempler på spekulation og muligheder for spekulation </P>  \r\n\r\n<P>ses i det stigende antal handler mellem hovedaktionær og </P>  \r\n\r\n<P>hovedaktionærselskab. Ejer hovedaktionæren en fast ejendom, som </P>  \r\n\r\n<P>han ønsker at sælge til sit hovedaktionærselskab, er han </P>  \r\n\r\n<P>interesseret i den højest mulige pris. I den situation vil man </P>  \r\n\r\n<P>altså vælge at benytte den seneste vurdering med tillæg af 15 </P>  \r\n\r\n<P>pct. Det ses dog i en række situationer, at man i stedet </P>  \r\n\r\n<P>fastsætter en pris, som er 50-100 pct. over den seneste </P>  \r\n\r\n<P>vurdering. Herefter anmoder man om bindende forhåndsbesked for at </P>  \r\n\r\n<P>sikre sig, at skattemyndighederne ikke efterfølgende underkender </P>  \r\n\r\n<P>handelsprisen. </P>  \r\n\r\n<P>Baggrunden for, at hovedaktionæren er interesseret i den højest </P>  \r\n\r\n<P>mulige pris for ejendommen, er, at han herved kan trække pengene </P>  \r\n\r\n<P>ud af selskabet skattefrit. Fortjenesten på ejendommen er fri for </P>  \r\n\r\n<P>ejendomsavancebeskatning, såfremt ejerperioden er over 7 år. Er </P>  \r\n\r\n<P>der tale om en afskrivningsberettiget bygning, vil en opskruet </P>  \r\n\r\n<P>pris også resultere i et højt afskrivningsgrundlag for selskabet. </P>  \r\n\r\n<P>Er det derimod selskabet, som ejer en fast ejendom, der sælges til </P>  \r\n\r\n<P>hovedaktionæren, er man interesseret i den lavest mulige pris. </P>  \r\n\r\n<P>Her vælger man den seneste vurdering med fradrag af 15 pct. som </P>  \r\n\r\n<P>handelspris. </P>  \r\n\r\n<P>Der er flere grunde til, at man i den situation ønsker en lav </P>  \r\n\r\n<P>prisfastsættelse. Er der tale om en afskrivningsberettiget fast </P>  \r\n\r\n<P>ejendom, kan selskabet med en lav pris undvige en beskatning af </P>  \r\n\r\n<P>genvundne afskrivninger. Hovedaktionæren vil endvidere erhverve </P>  \r\n\r\n<P>en fast ejendom til underpris. Herved undviges beskatning hos </P>  \r\n\r\n<P>hovedaktionæren af det beløb, som trækkes ud af selskabet, </P>  \r\n\r\n<P>svarende til forskellen imellem den fastsatte pris og den reelle </P>  \r\n\r\n<P>pris for den faste ejendom i handel og vandel. Denne fortjeneste </P>  \r\n\r\n<P>kan hovedaktionæren senere realisere skattefrit ved salg efter 7 </P>  \r\n\r\n<P>års besiddelse. </P>  \r\n\r\n<P>Den mest spekulative konstruktion, der kendes, er at lade sit </P>  \r\n\r\n<P>hovedaktionærselskab, som er næringsdrivende i handel med fast </P>  \r\n\r\n<P>ejendom, bygge og eje hovedaktionærens bolig, som hovedaktionæren </P>  \r\n\r\n<P>i første omgang lejer sig ind i. Efter et par år, hvor ejendommen </P>  \r\n\r\n<P>for længst er blevet vurderet, sælges den til hovedaktionæren til </P>  \r\n\r\n<P>vurderingen fratrukket 15 pct. Det tab, som herved opstår, er </P>  \r\n\r\n<P>fradragsberettiget hos selskabet, da det er næringsdrivende med </P>  \r\n\r\n<P>faste ejendomme. I nogle situationer er det meget store </P>  \r\n\r\n<P>millionbeløb, som hovedaktionærer kan trække ud af selskaberne </P>  \r\n\r\n<P>ved at handle fast ejendom. </P>  \r\n\r\n<P>Selv om den meget omtalte Illumhandel ikke spekulerede i disse </P>  \r\n\r\n<P>regler, illustrerer den meget godt mulighederne for spekulation i </P>  \r\n\r\n<P>prisfastsættelsen på fast ejendom. Illumbygningen blev ved den </P>  \r\n\r\n<P>seneste offentlige vurdering (årsregulering) vurderet til 334,4 </P>  \r\n\r\n<P>mio. kr. Med et fradrag på 15 pct. kunne hovedaktionærerne købe </P>  \r\n\r\n<P>ejendommen til ca. 285 mio. kr., uden at skattemyndighederne </P>  \r\n\r\n<P>ville anfægte prisfastsættelsen. Nu ønskede personerne bag </P>  \r\n\r\n<P>Illumselskabet i stedet at afhænde bygningen til den højest </P>  \r\n\r\n<P>mulige pris. Efter indhentningen af flere realkreditinstitutters </P>  \r\n\r\n<P>vurderinger fastsættes prisen til 930 mio. kr. Forskellen imellem </P>  \r\n\r\n<P>den lavest mulige pris og den højest mulige pris udgør i dette </P>  \r\n\r\n<P>konkrete eksempel over 600 mio. kr. på en enkelt bygning. </P>  \r\n\r\n<P>Selv om prisforskelle i den størrelsesorden givetvis er enestående, </P>  \r\n\r\n<P>viser det meget klart behovet for, at skattemyndighederne får </P>  \r\n\r\n<P>adgang til at kræve en konkret offentlig vurdering i konkrete </P>  \r\n\r\n<P>situationer. </P>  \r\n\r\n<P>Lovforslagets hovedindhold </P>  \r\n\r\n<P>Lovforslaget opretholder som hovedregel en prisfastsættelse for </P>  \r\n\r\n<P>handel imellem ikke uafhængige parter på +- 15 pct. af den </P>  \r\n\r\n<P>seneste offentlige vurdering af den faste ejendom. </P>  \r\n\r\n<P>For at imødegå en voksende spekulation i disse regler åbnes der </P>  \r\n\r\n<P>mulighed for, at de faste retningslinjer kan fraviges, såfremt </P>  \r\n\r\n<P>skattemyndighederne måtte ønske det. </P>  \r\n\r\n<P>Lovforslaget fastlægger de retningslinjer, som en konkret vurdering </P>  \r\n\r\n<P>skal behandles efter. Der udpeges to personer, som i fællesskab </P>  \r\n\r\n<P>eller hver for sig fastsætter prisen på den faste ejendom. </P>  \r\n\r\n<P>Skatteministeren eller den, der kan bemyndiges til det, udpeger den </P>  \r\n\r\n<P>ene person. Her vil det være naturligt at trække på de personer, </P>  \r\n\r\n<P>som allerede har en meget betydelig erfaring fra det offentlige </P>  \r\n\r\n<P>vurderingssystem. </P>  \r\n\r\n<P>Herudover udpeges en person efter reglen i kildeskattelovens § 16, </P>  \r\n\r\n<P>stk. 3 (skifterettens vurdering af værdiansættelsen af aktiver og </P>  \r\n\r\n<P>passiver i et bo). </P>  \r\n\r\n<P>Det vil være hensigtsmæssigt at etablere en vurderingsprocedure, </P>  \r\n\r\n<P>hvori to gennemprøvede vurderingssystemer kombineres, i stedet </P>  \r\n\r\n<P>for at etablere nye systemer. Herigennem sikres en så uvildig </P>  \r\n\r\n<P>vurdering af fast ejendom som muligt af trænede vurderingsmænd </P>  \r\n\r\n<P>med stor erfaring. </P>  \r\n\r\n<P>Den vurderingssum, som de pågældende vurderingsmænd når frem til, </P>  \r\n\r\n<P>skal herefter lægges til grund for handelen. Kan de to </P>  \r\n\r\n<P>vurderingsmænd ikke nå frem til et fælles grundlag, er det </P>  \r\n\r\n<P>gennemsnittet af de to vurderingssummer, som danner grundlag for </P>  \r\n\r\n<P>handelsprisen. Afviger den således foretagne vurdering mindre end </P>  \r\n\r\n<P>15 pct. fra den aftalte pris, betales vurderingsomkostningerne af </P>  \r\n\r\n<P>det offentlige. Afviger vurderingssummen mere end 15 pct., </P>  \r\n\r\n<P>afholdes omkostningerne af de handlende parter. </P>  \r\n\r\n<P>Det kan ikke undgås, at lovforslaget fjerner en sikkerhed i </P>  \r\n\r\n<P>prisfastsættelsen i forhold til den skattemæssige accept. Det er </P>  \r\n\r\n<P>dog vigtigt at fastslå, at denne usikkerhed alene opstår i </P>  \r\n\r\n<P>forhold til handel med fast ejendom imellem parter, som <B>ikke</B> er  \r\n\r\n</P>  \r\n\r\n<P>hinanden uafhængige. Ønsker man fuld sikkerhed for, at </P>  \r\n\r\n<P>skattemyndighederne vil acceptere den aftalte pris, kan man </P>  \r\n\r\n<P>benytte sig af reglerne om bindende forhåndsbesked. Den tid, som </P>  \r\n\r\n<P>medgår til at indhente den bindende forhåndsbesked, vil være </P>  \r\n\r\n<P>stort set uproblematisk i de situationer, hvor der handles </P>  \r\n\r\n<P>imellem <B>ikke</B> uafhængige parter - typisk imellem hovedaktionær og  \r\n\r\n</P>  \r\n\r\n<P>hovedaktionærselskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00211"
        },
        {
            "displayName": "Entydig dokumentidentifikation",
            "displayValue": "CL004853"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}