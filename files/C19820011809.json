{
    "id": 62007,
    "title": "Cirkulære om ændring af lov om særlig indkomstskat m.v. og lov om indskud på etableringskonto (Ophævelse af beskatningen af fortjeneste og tab ved afståelse af goodwill m.m.) ",
    "documentTypeId": "170",
    "isSagsforlobPeriodValid": false,
    "shortName": "CIR nr 118 af 29/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om ændring af lov om særlig  \r\n\r\n indkomstskat m.v. og lov om indskud på etableringskonto </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Ophævelse af beskatningen af  \r\n\r\n fortjeneste og tab ved afståelse af </P>  \r\n\r\n</center>\r\n\r\n<center>\r\n\r\n<P CLASS=TITEL-KOMMENTAR ALIGN=CENTER>goodwill m.m.) </P>  \r\n\r\n<BR>  \r\n\r\n</center>\r\n\r\n<P>I dette cirkulære omtales de ændringer og tilføjelser, der er gennemført  \r\n\r\n ved lov nr. 248 af 9. juni 1982 om ændring af lov om særlig indkomstskat m.v.  \r\n\r\n og lov om indskud på etableringskonto (Ophævelse af beskatningen af  \r\n\r\n fortjeneste og tab ved afståelse af goodwill m.m.). </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Efter de hidtidige regler i lov om særlig  \r\n\r\n indkomstskat m.v. skulle fortjeneste eller tab ved afståelse af goodwill  \r\n\r\n medregnes ved opgørelsen af den særlige indkomst. Hvis afståelsen skete i  \r\n\r\n spekulations- eller næringshensigt, skulle fortjenesten eller tabet dog  \r\n\r\n medregnes ved opgørelsen af den almindelige indkomst. </P>  \r\n\r\n<P>Efter de nye regler medregnes fortjeneste og tab ved afståelse af goodwill  \r\n\r\n ikke længere ved opgørelsen af den særlige indkomst. Hvor afståelsen er sket  \r\n\r\n i spekulations- eller næringshensigt, gælder dog de samme regler som hidtil.  \r\n\r\n</P>  \r\n\r\n<P>Afståelse omfatter også overdragelse ved gave samt udlæg fra et dødsbo,  \r\n\r\n når der ikke sker succession. </P>  \r\n\r\n<P>Er der i forbindelse med afståelsen af goodwill ydet en gave, skal der som  \r\n\r\n hidtil betales gaveafgift eller indkomstskat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Anskaffelsessummen for goodwill kunne efter de  \r\n\r\n hidtidige regler afskrives over den skattepligtige indkomst med 15 pct.  \r\n\r\n årlig. De nye regler ophæver denne afskrivningsadgang. Dette gælder også i  \r\n\r\n tilfælde, hvor goodwillen er erhvervet som led i næringsvejen eller i  \r\n\r\n spekulationsøjemed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> De nye regler vil i almindelighed ikke kunne  \r\n\r\n antages at medføre forskydninger i fordelingen af vederlaget på goodwill og  \r\n\r\n på de øvrige aktiver, der er omfattet af en overdragelse af en virksomhed.  \r\n\r\n Hvor der er et interessesammenfald mellem sælger og køber, f.eks. ved handel  \r\n\r\n mellem nærtpårørende, ved hovedaktionærforhold og ved koncernforbundne  \r\n\r\n selskaber, vil der dog kunne være tilfælde, hvor den aftalte fordeling af  \r\n\r\n vederlaget står i misforhold til værdien af de enkelte aktiver. Det samme vil  \r\n\r\n kunne være tilfældet, hvor kun den ene part har en skattemæssig interesse i  \r\n\r\n fordelingen. Ligningsmyndighederne må være opmærksomme herpå, således at man  \r\n\r\n ændrer fordelingen, når misforholdet er åbenbart. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> De nye regler har virkning for goodwill, der afstås  \r\n\r\n eller erhverves den 1. juli 1982 eller senere. Er afståelsen eller  \r\n\r\n erhvervelsen sket før dette tidspunkt, gælder de hidtidige regler. </P>  \r\n\r\n<P>Afgørende for, hvornår de nye regler får virkning, er det tidspunkt, hvor  \r\n\r\n selve aftalen om overdragelsen af goodwill er indgået. Tidspunktet for den  \r\n\r\n faktiske overtagelse af goodwillen samt betalingstidspunktet har således  \r\n\r\n ingen betydning. Hvor en aftale om overdragelse af goodwill f.eks. er indgået  \r\n\r\n før den 1. juli 1982, men således at den faktiske overtagelse og betaling  \r\n\r\n først sker efter dette tidspunkt, gælder de hidtidige beskatnings- og  \r\n\r\n afskrivningsregler. </P>  \r\n\r\n<P>Afstås goodwill i forbindelse med, at en personlig drevet virksomhed  \r\n\r\n indskydes ved stiftelsen af et aktie- eller anpartsselskab, hvori indehaveren  \r\n\r\n bliver hovedaktionær/-anpartshaver, finder de nye regler anvendelse, hvis  \r\n\r\n selskabet er stiftet ved stiftelsesoverenskomst den 1. juli 1982 eller  \r\n\r\n senere. Dette gælder, uanset om selskabets åbningsstatus ligger indtil 6  \r\n\r\n måneder forud for stiftelsesoverenskomstens dato. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Efter de hidtil gældende regler i  \r\n\r\n etableringskontoloven kunne indskud på etableringskonto blandt andet frigives  \r\n\r\n til anskaffelse af goodwill. Når et sådant indskud blev frigivet til  \r\n\r\n erhvervelse af goodwill, skulle det anvendes til forlods afskrivning på  \r\n\r\n anskaffelsessummen for goodwill. Efter de nye regler kan indskud på  \r\n\r\n etableringskonto ikke længere frigives til anskaffelse af goodwill, og der  \r\n\r\n kan derfor heller ikke længere foretages forlods afskrivning på goodwill.  \r\n\r\n</P>  \r\n\r\n<P>Disse regler gælder som hovedregel for erhvervelse af goodwill den 1. juli  \r\n\r\n 1982 eller senere, jfr. dog bemærkningerne under pkt. 6. </P>  \r\n\r\n<P>Hvis en skattepligtig inden denne dato har foretaget indskud på  \r\n\r\n etableringskonto med henblik på at erhverve goodwill, kan der gives  \r\n\r\n tilladelse til, at det indskudte beløb frigives, uden der foreligger  \r\n\r\n etablering. Ansøgning om frigivelse skal stiles til det pågældende  \r\n\r\n amtsskatteinspektorat, for Københavns og Frederiksberg kommuners vedkommende  \r\n\r\n dog de pågældende skattedirektorater. Det frigivne indskudsbeløb medregnes  \r\n\r\n ved opgørelsen af den skattepligtige indkomst efter de almindelige regler i  \r\n\r\n etableringskontolovens § 9, stk. 2 og 3. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Efter ændringslovens § 4, stk. 2, beskattes og  \r\n\r\n afskrives vederlag for goodwill, der overdrages i tiden 1. juli 1982 - 1.  \r\n\r\n januar 1987, efter de hidtil gældende regler, hvis vederlaget er fastsat i en  \r\n\r\n bindende aftale, som er indgået inden den 1. juni 1982. </P>  \r\n\r\n<P>Bestemmelsen finder f.eks. anvendelse, når det i en  \r\n\r\n interessentskabskontrakt er aftalt, at en deltager, der udtræder, skal sælge  \r\n\r\n sin goodwill til de øvrige deltagere for et vederlag, der er endeligt fastsat  \r\n\r\n i kontrakten. Tilsvarende aftaler kan også forekomme i andre  \r\n\r\n kontraktsforhold. En ansat kan således have forpligtet sig til at erhverve  \r\n\r\n arbejdsgiverens goodwill for et bestemt vederlag, hvis han på et senere  \r\n\r\n tidspunkt ønsker at overtage virksomheden efter arbejdsgiveren. </P>  \r\n\r\n<P>Det er en betingelse for at anvende bestemmelsen, at overdragelsen af  \r\n\r\n goodwill efter den bindende aftale sker i tiden 1. juli 1982 - 1. januar 1987  \r\n\r\n (begge datoer inclusive). Hvis overdragelsen er sket tidligere, beskattes og  \r\n\r\n afskrives vederlaget efter de hidtil gældende regler. Hvis aftalen indgås  \r\n\r\n senere, beskattes vederlaget ikke, og erhververen kan ikke afskrive herpå.  \r\n\r\n Dette følger af den almindelige ikrafttrædelsesbestemmelse i § 3. </P>  \r\n\r\n<P>I de tilfælde, hvor erhververen kan afskrive efter bestemmelsen, kan der  \r\n\r\n også frigives indskud på etableringskonto til erhvervelsen af goodwillen.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> For at vederlaget kan anses for fastsat i aftalen,  \r\n\r\n er det ikke nødvendigt, at vederlaget er fikseret til et bestemt beløb. Det  \r\n\r\n kan også være fastsat til en bestemt procentsats af overskuddet eller  \r\n\r\n omsætningen i et eller flere regnskabsår. Vederlaget kan derimod ikke anses  \r\n\r\n for fastsat, hvis det i aftalen kun er bestemt, at vederlaget ikke kan  \r\n\r\n overstige et vist maksimumbeløb, eller at vederlagets størrelse kan reguleres  \r\n\r\n under hensyn til f.eks. markedsforholdene. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Hovedprincippet efter de nye regler er, at der ikke  \r\n\r\n ved opgørelse af den særlige indkomst skal tages hensyn til fortjeneste og  \r\n\r\n tab ved afståelse af goodwill den 1. juli 1982 eller senere. Efter  \r\n\r\n ændringslovens § 4, stk. 3, kan tab ved afståelse af goodwill dog trækkes fra  \r\n\r\n i visse tilfælde. </P>  \r\n\r\n<P>Hvis goodwill, der er erhvervet inden den 1. juli 1982, og som derfor kan  \r\n\r\n afskrives efter de hidtil gældende regler, afstås med tab, kan tabet trækkes  \r\n\r\n fra ved opgørelsen af den særlige indkomst. Tabet opgøres som forskellen  \r\n\r\n mellem på den ene side salgssummen reguleret med evt. kursnedskrivning,  \r\n\r\n salgsomkostninger m.v. og på den anden side den oprindelige købesum med  \r\n\r\n fradrag af de beløb, som er afskrevet over den skattepligtige indkomst. Det  \r\n\r\n er en betingelse for at få tabsfradrag, at goodwillen afstås og tabet  \r\n\r\n konstateres før den 1. juli 1989. </P>  \r\n\r\n<P>Tab kan ligeledes trækkes fra, når goodwill, der erhverves efter en  \r\n\r\n bindende aftale som nævnt i ændringslovens § 4, stk. 2, jfr. pkt. 6, afstås  \r\n\r\n med tab. I disse tilfælde er det en betingelse, at goodwillen afstås og tabet  \r\n\r\n konstateres før den 1. januar 1994. </P>  \r\n\r\n<P>Hvis den særlige indkomst bliver negativ som følge af tabsfradraget, kan  \r\n\r\n et til den negative særlige indkomst svarende beløb fradrages ved opgørelsen  \r\n\r\n af den almindelige indkomst efter de almindelige regler herom i § 9, stk. 3,  \r\n\r\n i lov om særlig indkomstskat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Efter ændringslovens § 5, stk. 1, kan et  \r\n\r\n skattepligtigt dødsbo afskrive videre på goodwill, afdøde kunne afskrive på.  \r\n\r\n Dette gælder således goodwill, afdøde har erhvervet før den 1. juli 1982,  \r\n\r\n samt goodwill, som afdøde erhverver i tiden 1. juli 1982 - 1. januar 1987  \r\n\r\n efter en aftale som nævnt i ændringslovens § 4, stk. 2. </P>  \r\n\r\n<P>Udlægges goodwill med fortjeneste fra et skattepligtigt dødsbo, og kræver  \r\n\r\n boet, at arvingen, den efterlevende ægtefælle eller legataren ikke indtræder  \r\n\r\n i boets skattemæssige stilling, bliver fortjenesten beskattet i boet, hvis  \r\n\r\n udlægget sker før den 1. juli 1982. Sker udlægget den 1. juli 1982 eller  \r\n\r\n senere, skal boet ikke beskattes. Udlægges goodwillen med tab, kan boet  \r\n\r\n trække tabet fra, hvis udlægget sker før den 1. juli 1989; i de tilfælde, der  \r\n\r\n er omfattet af ændringslovens § 4, stk. 2, dog før den 1. januar 1994. Tab,  \r\n\r\n der konstateres efter de nævnte tidspunkter, kan ikke trækkes fra i boet.  \r\n\r\n</P>  \r\n\r\n<P>Indtræder arvingen, ægtefællen eller legataren efter de almindelige regler  \r\n\r\n i kildeskatteloven i boets skattemæssige stilling med hensyn til goodwill,  \r\n\r\n kan de afskrive videre på goodwill, som dødsboet kunne afskrive på. Afstår de  \r\n\r\n denne goodwill med tab, kan tabet trækkes fra ved opgørelsen af den særlige  \r\n\r\n indkomst. Dette gælder dog kun, hvis tabet konstateres inden de tidspunkter,  \r\n\r\n der er nævnt i ændringslovens § 4, stk. 3. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Ved ligningsmyndighedernes efterprøvelse af  \r\n\r\n værdiansættelser af goodwill, der er omfattet af overgangsbestemmelserne i §  \r\n\r\n 5, stk. 1 og 2, vil der i almindelighed ikke være anledning til at ændre  \r\n\r\n boets værdiansættelse til en værdi, der er lavere end anskaffelsessummen med  \r\n\r\n fradrag af de foretagne afskrivninger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> I de tilfælde, hvor den længstlevende ægtefælle  \r\n\r\n indtræder i førstafdødes skattemæssige stilling efter kildeskattelovens § 29  \r\n\r\n (uskiftet bo, udsættelse med arveafgiftspligtens indtræden efter  \r\n\r\n arveafgiftslovens § 14A og udlæg efter skiftelovens § 57, stk. 1,) kan  \r\n\r\n længstlevende fortsætte førstafdødes afskrivninger. Længstlevende vil således  \r\n\r\n kunne afskrive på goodwill, afdøde har erhvervet før den 1. juli 1982, samt  \r\n\r\n goodwill, som afdøde har erhvervet i tiden 1. juli 1982 - 1. januar 1987  \r\n\r\n efter en aftale som nævnt i ændringslovens § 4, stk. 2. </P>  \r\n\r\n<P>Hvis længstlevende konstaterer et tab ved afståelse af goodwill, kan tabet  \r\n\r\n trækkes fra ved opgørelsen af den særlige indkomst. Det er dog også her en  \r\n\r\n betingelse, at tabet konstateres inden de tidspunkter, der er nævnt i  \r\n\r\n ændringslovens § 4, stk. 3. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Skattedepartementet, den 29. juni 1982  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>P. Bruun Nielsen </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ H. Michelsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/1982"
        },
        {
            "displayName": "Accession",
            "displayValue": "C19820011809"
        },
        {
            "displayName": "Entydig dokumentidentifikation",
            "displayValue": "CM020993"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "29/06/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 5. j.nr. 16-104"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}