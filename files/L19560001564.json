{
    "id": 70427,
    "title": "Bekendtgørelse om en under 25. juli 1955 undertegnet overenskomst om samarbejde mellem regeringen for Amerikas Forenede Stater og kongeriget Danmarks regering vedrørende udnyttelse af atomenergi til civile formål. ",
    "documentTypeId": "220",
    "isSagsforlobPeriodValid": false,
    "shortName": "BKI nr 15 af 21/04/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om en under 25. juli 1955  \r\n\r\n undertegnet overenskomst om samarbejde mellem regeringen for Amerikas  \r\n\r\n Forenede Stater og kongeriget Danmarks regering vedrørende udnyttelse af  \r\n\r\n atomenergi til civile formål. </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse om en under 25. juli 1955 undertegnet overenskomst om  \r\n\r\n samarbejde mellem regeringen for Amerikas Forenede Stater og kongeriget  \r\n\r\n Danmarks regering vedrørende udnyttelse af atomenergi til civil formål. </P>  \r\n\r\n<P>Under 25. juli 1955 er der mellem regeringen for Amerikas Forenede </P>  \r\n\r\n<P>Stater og kongeriget Danmarks regering afsluttet fælgende </P>  \r\n\r\n<P>overenskomst om samarbejde vedrørende udnyttelse af atomenergi til </P>  \r\n\r\n<P>fredelige formål: </P>  \r\n\r\n<P>Overenskomst om samarbejde mellem regeringen for Amerikas Forenede Stater  \r\n\r\n og kongeriget Danmarks regering vedrørende udnyttelse af atomenergi til  \r\n\r\n civile formål. </P>  \r\n\r\n<P>Da udnyttelsen af atomenergi til fredelige formål indebærer store  \r\n\r\n muligheder for menneskeheden, og </P>  \r\n\r\n<P>da regeringen for Amerikas Forenede Stater og kongeriget Danmarks regering  \r\n\r\n ønsker at samarbejde ved udviklingen af sådanne fredelige former for  \r\n\r\n anvendelse af atomenergi, og </P>  \r\n\r\n<P>da konstruktioner og udviklingen af flere typer forsøgsreaktorer (som  \r\n\r\n defineret i nærværende overenskomsts artikel X) er ret fremskreden, og </P>  \r\n\r\n<P>da forsøgsreaktorer er nyttige til fremstilling af forskningsmængder af  \r\n\r\n radioisotoper, i den lægevidenskabelige terapi og ved talrige andre  \r\n\r\n forskningsarbejder, og på samme tid kan anvendes til opnåelse af værdifuld  \r\n\r\n uddannelse og erfaring i atomvidenskab og atomteknik, som vil være nyttig ved  \r\n\r\n udviklingen af atomenergi til andre fredelige anvendelsesformer, derunder  \r\n\r\n civil atomkraft, og </P>  \r\n\r\n<P>da kongeriget Danmarks regering ønsker at gennemføre et forsknings- og  \r\n\r\n udvindingsprogram med det formål for øje at nå frem til fredelige og  \r\n\r\n humanitære former for udnyttelse af atomenergi, samt ønsker hjælp fra De  \r\n\r\n forenede Staters regering og De forenede Staters industri til gennemførelsen  \r\n\r\n af et sådant program, og </P>  \r\n\r\n<P>da De forenede Staters regering, repræsenteret af De forenede Staters  \r\n\r\n Atomenergikommission (som i det efterfølgende betegnes som  \r\n\r\n &#187;Kommissionen&#171;) ønsker at yde kongeriget Danmarks regering sin  \r\n\r\n hjælp til et sådant program, </P>  \r\n\r\n<P>afslutter de kontraherende parter følgende overenskomst: </P>  \r\n\r\n<P>Artikel I. </P>  \r\n\r\n<P>Med de i artikel V indeholdte begrænsninger vil de kontraherende parter  \r\n\r\n udveksle oplysninger på følgende områder: </P>  \r\n\r\n<P>A. Konstruktion, opbygning og drift af forsøgsreaktorer og deres  \r\n\r\n anvendelse indenfor forskningens, udviklingens og teknikkens område, samt i  \r\n\r\n lægevidenskabelig terapi. </P>  \r\n\r\n<P>B. Sundheds- og sikkerhedsproblemer i forbindelse med driften og  \r\n\r\n anvendelsen af forsøgsreaktorer. </P>  \r\n\r\n<P>C. Anvendelsen af radioaktive isotoper i fysisk og biologisk forskning,  \r\n\r\n lægevidenskabelig terapi, landbrug og industri. </P>  \r\n\r\n<P>Artikel II. </P>  \r\n\r\n<P>A. Kommissionen vil til kongeriget Danmarks regering udleje uran beriget  \r\n\r\n med isotop U-235 på de i denne overenskomst opstillede betingelser og vilkår  \r\n\r\n i sådant omfang, som måtte være fornødent som start- og  \r\n\r\n vedligeholdelsesbrændstof ved driften af forsøgsreaktorer, som kongeriget  \r\n\r\n Danmarks regering i samråd med Kommissionen har i sinde at bygge, og til de  \r\n\r\n eksperimenter, som man i denne forbindelse enes om at foretage. Kommissionen  \r\n\r\n vil endvidere til kongeriget Danmarks regering udleje uran beriget med isotop  \r\n\r\n U-235 på de i denne overenskomst indeholdte </P>  \r\n\r\n<P>betingelser og vilkår til driften af sådanne </P>  \r\n\r\n<P>forsøgsreaktorer, som kongeriget Danmarks </P>  \r\n\r\n<P>regering i samråd med Kommissionen måtte </P>  \r\n\r\n<P>bemyndige private personer og private </P>  \r\n\r\n<P>organisationer under dens retsmyndighed </P>  \r\n\r\n<P>til at fremstille og drive, dog således, at </P>  \r\n\r\n<P>kongeriget Danmarks regering til enhver </P>  \r\n\r\n<P>tid skal føre tilstrækkelig kontrol med </P>  \r\n\r\n<P>materialet og reaktorernes drift, til at </P>  \r\n\r\n<P>kongeriget Danmarks regering kan opfylde </P>  \r\n\r\n<P>denne overenskomsts bestemmelser og lejeaftalens bestemmelser herom. </P>  \r\n\r\n<P>B. Det kvantum uran beriget med isotop U-235, som overdrages af  \r\n\r\n Kommissionen, og som er i kongeriget Danmarks regerings varetægt, må ikke på  \r\n\r\n noget tidspunkt overstige seks (6) kilogram U-235 indeholdt i uran beriget op  \r\n\r\n til et maksimum af tyve procent (20 pct) U-235, med tillæg af en så stor  \r\n\r\n ekstra mængde, som efter Kommissionens mening er nødvendig for at muliggøre  \r\n\r\n en effektiv og uafbrudt drift af reaktoren eller reaktorerne, medens de  \r\n\r\n udskiftede brændstofelementer undergår radioaktivt henfald i kongeriget  \r\n\r\n Danmark, eller medens brændstofelementerne forsendes, idet det er  \r\n\r\n Kommissionens hensigt at muliggøre en maksimal udnyttelse af de seks (6)  \r\n\r\n kilogram af nævnte materiale. </P>  \r\n\r\n<P>C. Når nogen af de af Kommissionen udlejede brændstofelementer  \r\n\r\n indeholdende U-235 kræver udskiftning, skal de returneres til Kommissionen,  \r\n\r\n og, med mindre anden aftale træffes, må de bestrålede brændstofelementers  \r\n\r\n form og indhold ikke ændres, efter at de er fjernet fra reaktoren, og indtil  \r\n\r\n de leveres til Kommissionen. </P>  \r\n\r\n<P>D. Lejemålet for uran beriget med isotop U-235 i henhold til denne artikel  \r\n\r\n skal være underkastet sådanne afgifter og sådanne vilkår og betingelser med  \r\n\r\n hensyn til forsendelse og levering, som man gensidigt enes om, såvel som de i  \r\n\r\n artiklerne VI og VII angivne betingelser. </P>  \r\n\r\n<P>Artikel III. </P>  \r\n\r\n<P>Under forudsætning af at forsyninger er til rådighed, og således som man  \r\n\r\n måtte enes om, vil Kommissionen på en sådan måde, som den finder passende,  \r\n\r\n til kongeriget Danmarks regering eller til bemyndigede personer under dennes  \r\n\r\n retsmyndighed sælge eller udleje sådant reaktormateriale udover specielt  \r\n\r\n atommateriale, som ikke kan fås på det åbne marked, og som er nødvendigt for  \r\n\r\n opbygningen og driften af forsøgsreaktorer i kongeriget Danmark. Salget eller  \r\n\r\n lejemålet af sådanne materialer skal være underkastet sådanne betingelser,  \r\n\r\n som man måtte enes om. </P>  \r\n\r\n<P>Artikel IV. </P>  \r\n\r\n<P>Som fastsat i nærværende artikel, er det påtænkt, at private personer og  \r\n\r\n private organisationer i enten De forenede Stater eller kongeriget Danmark  \r\n\r\n skal kunne træde i direkte forbindelse med private personer eller private  \r\n\r\n organisationer i det andet land. Med henblik på den aftalte udveksling af  \r\n\r\n oplysninger, som bestemt i artikel I, vil De forenede Staters regering derfor  \r\n\r\n tillade personer under dens retsmyndighed at overdrage og eksportere  \r\n\r\n materialer, derunder materiel og anordninger, til og udføre tjensteydelser  \r\n\r\n for kongeriget Danmarks regering eller sådanne personer under dennes  \r\n\r\n retsmyndighed, som af kongeriget Danmarks regering måtte være bemyndigede til  \r\n\r\n at modtage og være i besiddelse af sådanne materialer og benytte sig af  \r\n\r\n sådanne tjenesteydelser dog med hensyntagen til: </P>  \r\n\r\n<P>A. De i artikel V angivne begrænsninger. B. De forenede Staters regerings  \r\n\r\n og </P>  \r\n\r\n<P>kongeriget Danmarks regerings love, bestemmelser og licenskrav, der finder  \r\n\r\n anvendelse på disse forhold. </P>  \r\n\r\n<P>Artikel V. </P>  \r\n\r\n<P>Såkaldte klassificerede oplysninger må ikke gives i forbindelse med denne  \r\n\r\n overenskomst, og ingen materialer eller materiel og anordninger må  \r\n\r\n overdrages, og ingen tjenesteydelser gives i forbindelse med denne  \r\n\r\n overenskomst til kongeriget Danmarks regering eller til bemyndigede personer  \r\n\r\n under dennes retsmyndighed, dersom overdragelsen af sådant materiale eller  \r\n\r\n anordninger eller ydelsen af sådanne tjenesteydelser indebærer brug af  \r\n\r\n såkaldte klassificerede oplysninger. </P>  \r\n\r\n<P>Artikel VI. </P>  \r\n\r\n<P>A. Kongeriget Danmarks regering indgår på at opretholde sådanne  \r\n\r\n sikkerhedsforanstaltninger, som måtte være nødvendige for at sikre, at uran  \r\n\r\n beriget med isotop U-235, som er lejet af Kommissionen, udelukkende anvendes  \r\n\r\n for de af denne overenskomst </P>  \r\n\r\n<P>dækkede formål, og for at sikre opbevaringen af dette materiale. </P>  \r\n\r\n<P>B. Kongeriget Danmarks regering indgår på at opretholde sådanne  \r\n\r\n sikkerhedsforanstaltninger, som er nødvendige for at sikre, at alle andre  \r\n\r\n reaktormaterialer derunder materiel og anordninger som kongeriget Danmarks  \r\n\r\n regering eller bemyndigede personer under dennes retsmyndighed køber i De  \r\n\r\n Forenede Stater, udelukkende anvendes til konstruktion, bygning og drift af  \r\n\r\n forsøgsreaktorer, som kongeriget Danmarks regering beslutter at opføre og  \r\n\r\n drive, og til forskning i forbindelse hermed, bortset fra sådan anden aftale,  \r\n\r\n som måtte blive truffet. </P>  \r\n\r\n<P>C. Med hensyn til forsøgsreaktorer, som opføres i henhold til denne  \r\n\r\n overenskomst, indgår kongeriget Danmarks regering på at føre optegnelser  \r\n\r\n angående driftens kraftniveauer og forbruget af reaktorbrændstof og at  \r\n\r\n indgive årlige rapporter herom til Kommissionen. Hvis Kommissionen forlanger  \r\n\r\n det, vil kongeriget Danmarks regering give repræsentanter for Kommissionen  \r\n\r\n lejlighed til fra tid til anden at inspicere det lejede materiales tilstand  \r\n\r\n og anvendelse, og at kontrollere den reaktors funktion, i hvilken materialet  \r\n\r\n anvendes. </P>  \r\n\r\n<P>Artikel VII. </P>  \r\n\r\n<P>De af De forenede Staters Atomenergilov </P>  \r\n\r\n<P>af 1954 foreskrevne garantier. </P>  \r\n\r\n<P>Kongeriget Danmarks regering garanterer, at </P>  \r\n\r\n<P>A. de i artikel VI foreskrevne sikkerhedsforanstaltninger vil blive  \r\n\r\n opretholdt, </P>  \r\n\r\n<P>B. Intet materiale, derunder materiel og anordninger, som i henhold til  \r\n\r\n denne overenskomst er overdraget kongeriget Danmarks regering eller  \r\n\r\n bemyndigede personer under dennes retsmyndighed, ved lejemål, salg eller på  \r\n\r\n anden måde, vil blive anvendt til atomvåben eller til forskning i forbindelse  \r\n\r\n med eller udvikling af atomvåben, eller til noget andet militært formål, og  \r\n\r\n at intet sådant materiale, derunder materiel og anordninger, vil blive  \r\n\r\n overdraget til ikkebemyndigede personer eller til nogen uden for kongeriget  \r\n\r\n Danmarks retsmyndighed, medmindre Kommissionen indvilliger i en sådan  \r\n\r\n overdragelse til en anden nation, og da kun hvis sådan overdragelse efter  \r\n\r\n Kommissionens mening dækkes af en overenskomst om samarbejde mellem De  \r\n\r\n forenede Stater og denne anden nation. </P>  \r\n\r\n<P>Artikel VIII. </P>  \r\n\r\n<P>Denne overenskomst træder i kraft den 25. juli 1955 og forbliver i kraft  \r\n\r\n indtil 24. juli 1960, begge datoer inklusive, og kan fornyes efter  \r\n\r\n overenskomst mellem parterne. </P>  \r\n\r\n<P>Ved udløbet af nærværende overenskomst eller af en forlængelse af samme  \r\n\r\n skal kongeriget Danmarks regering overlevere De forenede Stater alle  \r\n\r\n brændstofelementer indeholdende reaktorbrændstof, som er lejet af  \r\n\r\n Kommissionen. Overleveringen til Kommissionen skal ske på et sted i De  \r\n\r\n forenede Stater, som angives af Kommissionen, og på kongeriget Danmarks  \r\n\r\n regerings bekostning og sådan overlevering skal foregå under passende  \r\n\r\n sikkerhedsforanstaltninger mod strålingsfare under forsendelsen. </P>  \r\n\r\n<P>Artikel IX. </P>  \r\n\r\n<P>Parterne håber og forventer, at denne indledende overenskomst om  \r\n\r\n samarbejde vil føre til videre overvejelser om samarbejde, der omfatter  \r\n\r\n konstruktion, opbygning og drift af kraftproducerende reaktorer. Følgelig vil  \r\n\r\n parterne fra tid til anden have samråd angående muligheden af afslutningen af  \r\n\r\n en yderligere overenskomst om samarbejde med hensyn til frembringelse af  \r\n\r\n kraft af atomenergi i kongeriget Danmark. </P>  \r\n\r\n<P>Artikel X. </P>  \r\n\r\n<P>I forbindelse med denne overenskomst gives følgende definitioner: </P>  \r\n\r\n<P>A. &#187;Kommission&#171; betyder De forenede Staters Atomenergikommission  \r\n\r\n eller dennes behørigt bemyndigede repræsentanter. </P>  \r\n\r\n<P>B. &#187;Materiel og anordninger&#171; betyder ethvert instrument eller  \r\n\r\n apparat og omfatter forsøgsreaktorer, således som disse er defineret i denne  \r\n\r\n overenskomst, såvel som deres bestanddele. </P>  \r\n\r\n<P>C. &#187;Forsøgsreaktor&#171; betyder en reaktor, </P>  \r\n\r\n<P>der er konstrueret til frembringelse af neutroner og andre  \r\n\r\n udstrålingsprodukter til </P>  \r\n\r\n<P>generelle forsknings- og udviklingsformål, </P>  \r\n\r\n<P>lægevidenskabelig terapi eller til uddannelse </P>  \r\n\r\n<P>i atomvidenskab og atomteknik. Udtrykket </P>  \r\n\r\n<P>dækker ikke kraftreaktorer kraftdemonstrationsreaktorer eller reaktorer  \r\n\r\n der i </P>  \r\n\r\n<P>første række er konstrueret til frembringelse </P>  \r\n\r\n<P>af særlige kærnematerialer. </P>  \r\n\r\n<P>D. Udtrykkene &#187;såkaldte klassificerede oplysninger&#171;,  \r\n\r\n &#187;atomvåben&#171; og &#187;særlige kærnematerialer&#171; anvendes i  \r\n\r\n nærværende overenskomst således som de defineres i De forenede Staters  \r\n\r\n atomenergilov af 1954. </P>  \r\n\r\n<P>Til bekræftelse heraf har de kontraherende parter ladet nærværende  \r\n\r\n overenskomst oprette i henhold til behørig bemyndigelse. </P>  \r\n\r\n<P>Udfærdiget i Washington i to eksemplarer den femogtyvende dag i juli 1955.  \r\n\r\n</P>  \r\n\r\n<P>For regeringen for Amerikas Forenede </P>  \r\n\r\n<P>Stater: </P>  \r\n\r\n<P>WALWORTH BARBOUR. </P>  \r\n\r\n<P>Stedfortræder for statssekretæren for </P>  \r\n\r\n<P>europæiske anliggender. </P>  \r\n\r\n<P>LEWIS L. STRAUSS. </P>  \r\n\r\n<P>Formand for De forenede Staters </P>  \r\n\r\n<P>Atomenergikommission. </P>  \r\n\r\n<P>For kongeriget Danmarks </P>  \r\n\r\n<P>regering: </P>  \r\n\r\n<P>HENRIK KAUFFMANN. </P>  \r\n\r\n<P>Danmarks ambassadør. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 21. april 1956.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. C. Hansen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/08/1956"
        },
        {
            "displayName": "Accession",
            "displayValue": "L19560001564"
        },
        {
            "displayName": "Entydig dokumentidentifikation",
            "displayValue": "CM029617"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "21/04/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}