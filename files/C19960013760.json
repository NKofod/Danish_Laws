{
    "id": 82163,
    "title": "Vejledning om ansøgning om udstedelse af ADR-attest eller national godkendelsesattest til køretøjer og tanke til vejtransport af farligt gods ",
    "documentTypeId": "180",
    "isSagsforlobPeriodValid": false,
    "shortName": "VEJ nr 137 af 20/08/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning om ansøgning om udstedelse af  \r\n\r\n ADR-attest eller national godkendelsesattest til køretøjer og tanke til  \r\n\r\n vejtransport af farligt gods </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Denne vejledning er udarbejdet i tilknytning til Trafikministeriets  \r\n\r\n bekendtgørelse om vejtransport af farligt gods. </P>  \r\n\r\n<P>Vejledningen giver retningslinier for køretøjets ejer/bruger om proceduren  \r\n\r\n i forbindelse med ansøgning om ADR-attest eller national godkendelsesattest  \r\n\r\n til køretøjer og tanke til vejtransport af farligt gods. </P>  \r\n\r\n<P>De nærmere bestemmelser om ADR-attest og nationale godkendelsesattester  \r\n\r\n fremgår af Trafikministeriets bekendtgørelse om vejtransport af farligt gods.  \r\n\r\n</P>  \r\n\r\n<P>Vejledningen finder ikke anvendelse for godkendelse af køretøjer, der  \r\n\r\n tilhører de danske væbnede styrker. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> ADR-attest </P>  \r\n\r\n<P>Ansøgning om ADR-attest sendes til </P>  \r\n\r\n<P>Færdselsstyrelsen </P>  \r\n\r\n<P>Adelgade 13 </P>  \r\n\r\n<P>1304 København K. </P>  \r\n\r\n<P>Ansøgning om ADR-attest skal indeholde følgende oplysninger: </P>  \r\n\r\n<P>* Navn, adresse og telefonnummer for køretøjets (registrerede)  \r\n\r\n ejer/bruger. </P>  \r\n\r\n<P>* Køretøjets mærke, type, registreringsnummer og stelnummer. Såfremt  \r\n\r\n køretøjet endnu ikke er registreret, indsendes oplysning om  \r\n\r\n registreringsnummer, når køretøjet er blevet registreret. </P>  \r\n\r\n<P>* Hvilke stoffer (klasse, FN-nr. og pkt., jf. ADR-konventionens  \r\n\r\n betegnelser) køretøjet ønskes godkendt til. </P>  \r\n\r\n<P>* Ved hvilket synssted køretøjet ønskes fremstillet til syn. </P>  \r\n\r\n<P>For køretøj med tank skal tillige medsendes dokumentation for, at tanken  \r\n\r\n er godkendt af Beredskabsstyrelsen, jf. afsnit 3 nedenfor om godkendelse af  \r\n\r\n tank. </P>  \r\n\r\n<P>Færdselsstyrelsen orienterer herefter såvel ansøger som Statens  \r\n\r\n Bilinspektion om, hvilke randnumre i ADR-konventionen der skal kontrolleres  \r\n\r\n ved syn. </P>  \r\n\r\n<P>Køretøjet kan derpå fremstilles til syn ved Statens Bilinspektion. </P>  \r\n\r\n<P>Færdselsstyrelsen fremsender ADR-attesten til køretøjets ejer/bruger, når  \r\n\r\n der er indgået meddelelse fra Statens Bilinspektion om, at køretøjet er  \r\n\r\n blevet synet og godkendt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> National godkendelsesattest (til  \r\n\r\n registreringspligtig traktor eller til påhængskøretøj hertil) </P>  \r\n\r\n<P> <B>2.1. National godkendelsesattest til registreringspligtig traktor</B>  \r\n\r\n</P>  \r\n\r\n<P>Anmodning om national godkendelsesattest til registreringspligtig traktor  \r\n\r\n fremsættes ved henvendelse til Statens Bilinspektion. </P>  \r\n\r\n<P>Statens Bilinspektion udfærdiger national godkendelsesattest med angivelse  \r\n\r\n af køretøjsdata og de stofgrupper eller fareklasser (klasse og pkt., jf.  \r\n\r\n ADR-konventionens betegnelser) godkendelsen skal omfatte. </P>  \r\n\r\n<P>Når traktoren er blevet synet og godkendt, herunder at det er  \r\n\r\n kontrolleret, at køretøjet opfylder de relevante randnumre, påtegner Statens  \r\n\r\n Bilinspektion den nationale godkendelsesattest med godkendelsesdato, stempel  \r\n\r\n og underskrift. </P>  \r\n\r\n<P> <B>2.2. National godkendelsesattest til påhængskøretøj med tank til  \r\n\r\n registreringspligtig traktor</B>  </P>  \r\n\r\n<P>Ansøgning om national godkendelsesattest til påhængskøretøj med tank til  \r\n\r\n registreringspligtig traktor sendes til Beredskabsstyrelsen jf., afsnit 3  \r\n\r\n nedenfor om godkendelse af tank. </P>  \r\n\r\n<P>Beredskabsstyrelsen udfærdiger national godkendelsesattest med angivelse  \r\n\r\n af tankdata og de stoffer (klasse og pkt., jf. ADR-konventionens  \r\n\r\n betegnelser), som køretøjet må transportere, samt oplysning om de randnumre,  \r\n\r\n der skal kontrolleres ved syn, og om termin for periodisk prøvning og  \r\n\r\n tæthedskontrol af tanken. </P>  \r\n\r\n<P>Køretøjet kan derpå fremstilles til syn ved Statens Bilinspektion. </P>  \r\n\r\n<P>Når køretøjet er blevet synet og godkendt, herunder at det er  \r\n\r\n kontrolleret, at køretøjet opfylder de relevante randnumre, og at tankens  \r\n\r\n identitet stemmer overens med de angivne tankdata, påtegner Statens  \r\n\r\n Bilinspektion den nationale godkendelsesattest med køretøjsdata,  \r\n\r\n godkendelsesdato, stempel og underskrift. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Godkendelse af tank (fast tank, aftagelig tank  \r\n\r\n eller beholderbatteri) </P>  \r\n\r\n<P>Ansøgning om godkendelse af tank til transport af farligt gods sendes til  \r\n\r\n</P>  \r\n\r\n<P>Beredskabsstyrelsen </P>  \r\n\r\n<P>Datavej 16 </P>  \r\n\r\n<P>3460 Birkerød </P>  \r\n\r\n<P>Tryktanke skal, før der søges om godkendelse fra Beredskabsstyrelsen, være  \r\n\r\n konstruktionsgodkendt i henhold til Arbejdstilsynets bestemmelser herom. </P>  \r\n\r\n<P>Tryktanke er tanke, hvori der transporteres stoffer hørende til klasse 2,  \r\n\r\n eller som fyldes eller tømmes ved hjælp af en luftart ved et tryk større end  \r\n\r\n 0,1 bar overtryk. </P>  \r\n\r\n<P>Ansøgning om konstruktionsgodkendelse sendes til </P>  \r\n\r\n<P>Direktoratet for Arbejdstilsynet </P>  \r\n\r\n<P>Landskronagade 33 </P>  \r\n\r\n<P>2100 København Ø </P>  \r\n\r\n<P>Ansøgning til Beredskabsstyrelsen om godkendelse af tank skal indeholde  \r\n\r\n følgende oplysninger: </P>  \r\n\r\n<P>* Navn, adresse og telefonnummer for køretøjets (registrerede)  \r\n\r\n ejer/bruger. </P>  \r\n\r\n<P>* Hvad der ansøges om (f.eks. godkendelse af ny tank, godkendelse af  \r\n\r\n overflytning til andet chassis eller udvidelse af stofliste). </P>  \r\n\r\n<P>* Hvilken type godkendelse, der ansøges om (national godkendelsesattest  \r\n\r\n eller tankgodkendelse til brug ved ansøgning om ADR-attest). </P>  \r\n\r\n<P>* Tankens fabrikat, fabrikationsnummer og fremstillingsår. </P>  \r\n\r\n<P>* Hvilke stoffer (klasse, FN-nr. og pkt., jf. ADR-konventionens  \r\n\r\n betegnelser), der ønskes transporteret i tanken. </P>  \r\n\r\n<P>Med ansøgningen skal tillige fremsendes følgende dokumentationsmateriale:  \r\n\r\n</P>  \r\n\r\n<P>* Tegninger, der viser tankens hoveddimensioner og ruminddeling samt  \r\n\r\n godstykkelse for svøb, skvulpeplader, mellembunde og endebunde samt  \r\n\r\n eventuelle forstærkninger, placering og dimensioner. </P>  \r\n\r\n<P>* Materiale, der viser beregningsmetode og relevante beregningsværdier for  \r\n\r\n svøb, skvulpeplader, mellembunde, endebunde og bærende elementer. </P>  \r\n\r\n<P>* Styklister og specifikationer for obligatorisk udstyr. </P>  \r\n\r\n<P>* Attester for svejsekontrol, trykprøvning og eventuel periodisk prøvning.  \r\n\r\n</P>  \r\n\r\n<P>* Når der er tale om en tryktank: Arbejdstilsynets  \r\n\r\n konstruktionsgodkendelse samt attest for fremstillingskontrol af den  \r\n\r\n pågældende tank. </P>  \r\n\r\n<P>Dokumentationsmaterialet må fremsendes i original eller bekræftet kopi.  \r\n\r\n</P>  \r\n\r\n<P>Beredskabsstyrelsen kan forlange yderligere dokumentationsmateriale  \r\n\r\n fremsendt, hvis det eventuelt skønnes nødvendigt for behandling af  \r\n\r\n ansøgningen. </P>  \r\n\r\n<P>Ansøgningen og de medfølgende bilag skal være affattet på dansk, norsk  \r\n\r\n eller svensk. Er et dokument affattet på et andet sprog, kan der kræves en  \r\n\r\n oversættelse til dansk bekræftet af en translatør eller på anden godkendt  \r\n\r\n måde. </P>  \r\n\r\n<P> <B>3.1. Tankgodkendelse til brug ved ansøgning om ADR-attest</B>  </P>  \r\n\r\n<P>Såfremt tanken og dens udstyr kan godkendes til de ønskede stoffer,  \r\n\r\n fremsender Beredskabsstyrelsen meddelelse herom til ansøger. </P>  \r\n\r\n<P> <B>3.2. National godkendelsesattest</B>  </P>  \r\n\r\n<P>Såfremt tanken og dens udstyr kan godkendes til de ønskede stoffer,  \r\n\r\n udfærdiger Beredskabsstyrelsen den nationale godkendelsesattest, jf. pkt.  \r\n\r\n 2.2. ovenfor. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Trafikministeriet, den 20. august 1996  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Jan Trøjborg </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Mogens Funch </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/1996"
        },
        {
            "displayName": "Accession",
            "displayValue": "C19960013760"
        },
        {
            "displayName": "Entydig dokumentidentifikation",
            "displayValue": "CM041500"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/03/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "20/08/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 1995-4402-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}