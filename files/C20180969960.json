{
    "id": 202886,
    "title": "Vejledning om ansøgning om støtte fra ansøgningspuljen til særlige sociale formål (SærligSoc)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9699 af 28/08/2018",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning om støtte fra ansøgningspuljen til særlige sociale formål (SærligSoc)</p>\r\n<p style=\"text-align: center;\">\r\n   <span class=\"Bold\">Ansøgningsfrist den 11. september 2018 kl.</span> <span class=\"Bold\">12.00</span></p>\r\n<p>\r\n</p>\r\n<p>\r\n   <span class=\"Bold\">INDHOLDSFORTEGNELSE</span>\r\n</p>\r\n<p>\r\n   <span class=\"Bold\">1</span> <span class=\"Bold\">Indledning</span></p>\r\n<p>\r\n   <span class=\"Bold\">2</span> <span class=\"Bold\">Formål og tema</span></p>\r\n<p>\r\n   <span class=\"Bold\">3</span> <span class=\"Bold\">Målgruppe</span></p>\r\n<p>\r\n   <span class=\"Bold\">4</span> <span class=\"Bold\">Ansøgerkreds</span></p>\r\n<p>\r\n   <span class=\"Bold\">5</span> <span class=\"Bold\">Forventede resultater</span></p>\r\n<p>\r\n   <span class=\"Bold\">6</span> <span class=\"Bold\">Projektperiode</span></p>\r\n<p>\r\n   <span class=\"Bold\">7</span> <span class=\"Bold\">Tidsplan</span></p>\r\n<p>\r\n   <span class=\"Bold\">8</span> <span class=\"Bold\">Udarbejdelse af projektbeskrivelse</span></p>\r\n<p>\r\n   <span class=\"Bold\">9</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>\r\n   <span class=\"Bold\">10</span> <span class=\"Bold\">Tilskudsberettigede udgifter</span></p>\r\n<p>\r\n   <span class=\"Bold\">11</span> <span class=\"Bold\">Ikke tilskudsberettigede udgifter</span></p>\r\n<p>\r\n   <span class=\"Bold\">12</span> <span class=\"Bold\">Udarbejdelse af budget</span></p>\r\n<p>\r\n   <span class=\"Bold\">13</span> <span class=\"Bold\">Ansøgningsprocedure</span></p>\r\n<p>\r\n   <span class=\"Bold\">14</span> <span class=\"Bold\">Hvis projektet får tilskud</span></p>\r\n<p>\r\n   <span class=\"Bold\">15  Statsstøtte</span>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Socialstyrelsen udmønter årligt ansøgningspuljen til særlige sociale formål (SærligSoc). Midlerne er afsat gennem udlodningsloven og på finansloven for 2018 på § 07.18.19.50.</p>\r\n<p>\r\n</p>\r\n<p>I december 2017 blev en ny udlodningslov vedtaget med en ny model for fordeling af udlodningsmidlerne. Den nye udlodningsmodel medfører, at der fremover forventes færre midler til SærligSoc. I de forgangne år har der været ca. 12-14 mio. kr. i ansøgningspuljen, hvoraf omkring 100-110 ansøgere har opnået støtte.</p>\r\n<p>\r\n</p>\r\n<p>Der uddeles 8,0 mio. kr. i tilskud i 2018.</p>\r\n<p>\r\n</p>\r\n<p class=\"BilagtekstListe\">Den nye lov ændrer ikke formålet eller målgruppen for SærligSoc. Der er dog nogle justeringer i 2018, som ansøgere bør hæfte sig ved. Disse er:</p>\r\n<p class=\"Liste1\">\r\n   <span class=\"Liste1Nr\">–</span> Ansøgerkredsen er organisationer og foreninger, der enten er landsdækkende eller har et landsdækkende sigte/dækker et større geografisk område.</p>\r\n<p class=\"Liste1\">\r\n   <span class=\"Liste1Nr\">–</span> Projekterne skal omhandle årets tema, som er at fremme deltagelse i frivillige fællesskaber.</p>\r\n<p class=\"Liste1\">\r\n   <span class=\"Liste1Nr\">–</span> Projektperioden kan vare op til to år.</p>\r\n<p>\r\n</p>\r\n<p>Ændringerne betyder, at nogle ansøgere/projekter, der tidligere har søgt og modtaget støtte fra SærligSoc, ikke længere kan modtage støtte fra SærligSoc. Forud for justeringen af SærligSoc er ansøgningspuljen til frivilligt socialt arbejde (PUF-puljen) i 2018 blevet justeret med bredere projektkategorier, således at hovedparten af tidligere ansøgere til SærligSoc-puljen, som falder uden for ansøgerkredsen og temaet, i stedet har kunnet og fremadrettet vil kunne søge støtte fra PUF-puljen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Formål og tema</span></p>\r\n<p>Formålet er at yde tilskud til særlige sociale formål. Den samlede sociale indsats i samfundet skal styrkes gennem tilskud til frivilligt socialt arbejde ved at støtte projekter, der styrker den frivillige ulønnede indsats og forebygger og afhjælper sociale problemer.</p>\r\n<p>\r\n</p>\r\n<p>\r\n   <span class=\"Bold\">Sociale formål</span>\r\n</p>\r\n<p>Den sociale indsats skal være projektets hovedformål. Den sociale indsats eller aktivitet skal være inden for socialområdet og for eksempel rette sig mod personer med handicap, sociale problemer, psykisk sårbarhed eller lidelser såvel som udsatte børn og unge. Projekter, der alene har en generel forebyggende karakter som almindelige kulturelle aktiviteter, idrætsaktiviteter og lignende, falder uden for denne afgrænsning.</p>\r\n<p>\r\n</p>\r\n<p>Der kan derfor ikke tildeles støtte til projekter, hvis det primære formål i projektperioden fx er integration, uddannelse, beskæftigelse eller sundhed. Disse elementer kan dog indgå sekundært i projekterne, herunder som langsigtede mål.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold\">Frivillighed</span>\r\n</p>\r\n<p style=\"text-align: justify;\">Den frivillige ulønnede indsats skal styrkes. Det frivillige ulønnede engagement skal derfor være et væsentligt element i indsatsen. Hvis der ikke er frivillige tilknyttet projektet, kan der ikke opnås støtte fra ansøgningspuljen.</p>\r\n<p style=\"text-align: justify;\">\r\n</p>\r\n<p class=\"BilagtekstListe\" style=\"text-align: justify;\">Frivillig arbejdskraft defineres her som er en aktivitet eller en handling, der:</p>\r\n<p class=\"Liste1\">\r\n   <span class=\"Liste1Nr\">–</span> Er frivillig (uden tvang).</p>\r\n<p class=\"Liste1\">\r\n   <span class=\"Liste1Nr\">–</span> Ikke er lønnet.</p>\r\n<p class=\"Liste1\">\r\n   <span class=\"Liste1Nr\">–</span> Udføres over for andre end familie og slægt.</p>\r\n<p class=\"Liste1\">\r\n   <span class=\"Liste1Nr\">–</span> Er til gavn for andre end én selv og familien.</p>\r\n<p class=\"Liste1\">\r\n   <span class=\"Liste1Nr\">–</span> Er af formel karakter (til forskel fra almindelig hjælpsomhed).</p>\r\n<p>\r\n</p>\r\n<p>\r\n   <span class=\"Bold\">Tema</span>\r\n</p>\r\n<p>Temaet for SærligSoc i 2018 er at fremme deltagelse i frivillige fællesskaber gennem projekter, der er landsdækkende eller dækker et større geografisk område. Dette understøtter regeringens ønske om at styrke det frivillige arbejde og sikre, at alle har mulighed for at deltage i frivillige fællesskaber i alle egne af landet fx i frivillige sociale foreninger.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Deltagelse i frivillige fællesskaber</span> er en borgers aktiviteter i en social og samfundsmæssig kontekst, herunder også aktiviteter i frivillige fællesskaber, hvor en samling af borgere forbindes med andre borgere omkring noget bestemt. Det kan eksempelvis være en fælles interesse, særlige synspunkter eller andet, fællesskabet samles om. Det skal i projektet være muligt for målgruppen at øge deltagelsesgraden fx ved at gå fra deltager/bruger til at være frivillig/borger i det frivillige fællesskab. Projekterne skal danne rammer for, at mennesker, der har sociale problemstillinger eller som er i en svær livssituation, kan deltage i de frivillige fællesskaber i forskellige grad samt få og have adgang til at deltage i frivillige fællesskaber på lige fod med andre, med det formål at øge den sociale inklusion for målgruppen. De frivillige fællesskaber kan både bestå af borgere fra målgruppen og alle andre.</p>\r\n<p>\r\n</p>\r\n<p>SærligSoc-puljens projekter skal derfor fremme, at mennesker med sociale problemstillinger eller som er i en svær livssituation får mulighed for at deltage i sociale frivillige fællesskaber og eventuelt på sigt selv blive frivillige.</p>\r\n<p>\r\n</p>\r\n<p>Eksempler på støtteegnede projekter:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Socialt udsatte familier deltager i et frivilligt fællesskab, eksempelvis i en familieklub, og har mulighed for at foreslå aktiviteter og selv at være med til at organisere og være medansvarlig for at gennemføre aktiviteterne osv.</p>\r\n<p class=\"Liste1\">\r\n   <span class=\"Liste1Nr\">–</span> Ensomme mænd planlægger en række aktiviteter fx mad og sociale aktiviteter samt har mulighed for at yde en frivillig indsats ved at fx at være ansvarlig for indkøb af mad eller bidrage til organiseringen af aktiviteterne.</p>\r\n<p class=\"Liste1\">\r\n   <span class=\"Liste1Nr\">–</span> Unge med ADHD bruger/deltager i frivillige fællesskaber på lige fod med ikke udsatte borgere. Fx går til fodbold i den lokale klub eller hjælper til i et suppekøkken.</p>\r\n<p class=\"Liste1\">\r\n   <span class=\"Liste1Nr\">–</span> Psykisk sårbare deltager som frivillige i en forening på lige fod med ikke udsatte borgere, uden der er særligt fokus på deres udsathed, fx ved at deltage i de generelle aktiviteter frivillige udfører for og med foreningen, såsom friluftsaktiviteter eller kulturelle aktiviteter.</p>\r\n<p>\r\n</p>\r\n<p>\r\n   <span class=\"Italic\">Landsdækkende eller et landsdækkende sigte/ et større geografisk område</span> betyder, at <span class=\"Underline\">projektet</span> har aktiviteter i mindst 3 regioner inden for projektperioden eller har deltagelse af borgere fra mindst 3 regioner i sine aktiviteter inden for projektperioden.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Målgruppe</span></p>\r\n<p>Målgruppen er mennesker med sociale problemstillinger eller i en svær livssituation.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Ansøgerkreds</span></p>\r\n<p>Ansøgerkredsen er frivillige organisationer, foreninger eller lignende med et socialt formål. Ansøger skal desuden være landsdækkende eller have et landsdækkende sigte/dække et større geografisk område.</p>\r\n<p>\r\n</p>\r\n<p>\r\n   <span class=\"Italic\">Landsdækkende/dækker større geografisk</span> område forstås som, at <span class=\"Underline\">ansøger</span> har haft aktiviteter i mindst 3 regioner inden for de seneste to år eller har haft deltagelse af borgere fra mindst 3 regioner i sine aktiviteter inden for de seneste to år.</p>\r\n<p>\r\n</p>\r\n<p>Der skal være tale om reelle, selvstændige og ikke-kommercielle aktiviteter i mindst tre regioner eller et væsentligt antal borgere fra mindst tre regioner i aktiviteterne. For landsorganisationer og hovedorganisationer kan aktiviteterne gennemføres på lokalforeningsniveau.</p>\r\n<p>\r\n</p>\r\n<p>\r\n   <span class=\"Bold\">Tilskudsmodtager fra en anden udlodningspulje (ULFRI eller ULHAN)</span>\r\n</p>\r\n<p>Hvis ansøger har opnået driftstilskud fra enten ansøgningspuljen til landsdækkende frivillige sociale organisationer (ULFRI) eller til handicaporganisationer og -foreninger (ULHAN), kan dokumentation i form af journalnummer for tilskuddet anvendes som dokumentation for, at ansøger opfylder kravet om landsdækkende/dækker et større geografisk område.</p>\r\n<p>\r\n</p>\r\n<p>I forlængelse heraf gøres der opmærksom på, at den tidligere regel om, at foreninger og organisationer mv. kun i særlige tilfælde kan modtage støtte fra SærligSoc, hvis de i forvejen modtager støtte fra øvrige udlodningspuljer (tidligere LOTFRI og LOTDSI), er bortfaldet. Dvs. landsdækkende handicaporganisationer og -foreninger samt landsdækkende sociale organisationer kan søge i SærligSoc og modtage støtte på lige fod med andre ansøgere.</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Forventede resultater</span></p>\r\n<p>De forventede resultater for de støttede projekter er, at den frivillige ulønnede indsats styrkes, og at målgruppens sociale problemstillinger forebygges og/eller afhjælpes.</p>\r\n<p>\r\n</p>\r\n<p>Det forventes endvidere, at projekterne er med til at fremme deltagelsen i frivillige fællesskaber, jf. ovenfor under formål.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Projektperiode</span></p>\r\n<p style=\"text-align: justify;\">Projektperioden kan vare op til to år.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Midlerne anvendes i perioden mellem 1. december 2018 til 30. november 2020.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Tidsplan</span></p>\r\n<p style=\"text-align: justify;\">Ansøgningspuljen for 2018 udmeldes 6. juli 2018 med frist for ansøgning den 11. september 2018. Ansøgningspuljen forventes udmøntet ultimo november 2018.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">8.</span> <span class=\"Bold\">Udarbejdelse af projektbeskrivelse</span></p>\r\n<p style=\"text-align: justify;\">Ved fordeling af støtte til projekterne vil der blive lagt vægt på, at følgende er tilstrækkelig beskrevet i ansøgningen:</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>\r\n   <span class=\"Bold\">projektets formål</span> er beskrevet. I projektets formål beskrives, hvilket problem projektet skal løse for målgruppen, og hvilken forandring det skal medføre for målgruppen. Det er centralt, at det sandsynliggøres, hvordan projektet medvirker til at fremme ansøgningspuljens formål om at styrke den frivillige indsats og at forebygge og afhjælpe målgruppens sociale problemstillinger samt fremmer deltagelse i frivillige fællesskaber.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>projektets <span class=\"Bold\">målgruppe</span> er beskrevet kort og præcist. Beskrivelsen skal indeholde følgende oplysninger:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Hvem indgår i målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvor mange er omfattet af målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvor mange fra målgruppen forventes at være omfattet af projektet? Det er vigtigt, at der gives et realistisk bud på, hvor mange der indgår i projektet. Der skal både tages hensyn til det økonomiske grundlag for projektet og kapaciteten (fx antal ansatte, antal frivillige, deres faglige forudsætninger og projektets organisatoriske rammer og muligheder).</p>\r\n<p class=\"Liste1\">\r\n   <span class=\"Liste1Nr\">–</span> Hvordan vil antal deltagere i projektet blive opgjort/dokumenteret? Det skal beskrives, hvordan antallet af borgerne systematisk vil blive opgjort.</p>\r\n<p class=\"Liste1\">\r\n   <span class=\"Liste1Nr\">–</span> Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet. I så fald skal det beskrives.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At</span> projektets<span class=\"Bold\"> mål på borgerniveau og på organisatorisk niveau</span> er klart og præcist beskrevet. Målene er de konkrete resultater, som projektet forventes at opnå. Projektets resultater skal være realistiske set i forhold til bl.a. projektets målgruppe, bemanding og aktiviteter.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At</span> det er beskrevet, hvordan målene/resultaterne nås, dvs. at det er beskrevet kort og præcist, hvilke <span class=\"Bold\">aktiviteter</span> projektet vil gennemføre. Det skal også beskrives, hvordan de enkelte aktiviteter hænger sammen, og hvordan aktiviteterne bidrager til at opnå målet. Det skal beskrives, hvordan aktiviteterne imødekommer de udfordringer, som målgruppe har. <span class=\"Bold\">Tidsplan</span> for aktiviteter skal udarbejdes. Det skal angives, om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt undervejs, før I fortsætter med projektet.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>det fremgår, hvordan projektet vil <span class=\"Bold\">dokumentere</span> aktiviteterne og resultaterne.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>projektets <span class=\"Bold\">organisation og ledelse</span> er beskrevet. Projektets organisationsstruktur og opgavefordeling skal beskrives. Fx hvor mange ansatte er der i projektet, hvilke beføjelser projektlederen har, hvem der har det overordnede ansvar for projektet, projektets samarbejdsparter, og hvad disse bidrager med.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">9.</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>\r\n   <span class=\"Bold\">Vurdering af ansøgninger</span>\r\n</p>\r\n<p style=\"text-align: justify;\">Ansøgninger om tilskud fra ansøgningspuljen vurderes på baggrund af nedenstående tildelingskriterier. Vurderingen er inddelt i fem områder.</p>\r\n<p style=\"text-align: justify;\">\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"652\" style=\"border-collapse: collapse;\">\r\n                  <colgroup>\r\n                     <col width=\"169px\">\r\n                     </col>\r\n                     <col width=\"320px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Bold\">Ansøgerkreds</span></div>\r\n                        <div class=\"TabelTekst2\">\r\n                           <span class=\"Italic\">Ansøger skal falde inden for ansøgningspuljens ansøgerkreds.</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Det vurderes, om ansøger er en frivillig organisation, forening eller lignende med et socialt formål, og som enten er landsdækkende eller har et landsdækkende sigte/dækker et større geografisk område.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">2.</span> <span class=\"Bold\">Formål og målgruppe samt frivilligt element</span></div>\r\n                        <div class=\"TabelTekst2\">\r\n                           <span class=\"Italic\">Formålet og målgruppen skal ligge inden for ansøgningspuljens formål og målgruppe.</span> <span class=\"Italic\">Projektet skal endvidere have et væsentligt frivilligt element.</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Det vurderes, om projektets formål og målgruppe ligger inden for ansøgningspuljens formål og målgruppe.</div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Det vurderes, om den frivillige ulønnede indsats styrkes.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">3.</span> <span class=\"Bold\">Tema</span></div>\r\n                        <div class=\"TabelTekst2\">\r\n                           <span class=\"Italic\">Projektet skal falde ind under temaet for ansøgningspuljen i 2018.</span>\r\n                        </div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Det vurderes, om projektet falder inden for temaet: Fremme af deltagelse i frivillige fællesskaber gennem projekter, der er landsdækkende eller dækker et større geografisk område.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">4.</span> <span class=\"Bold\">Budget</span></div>\r\n                        <div class=\"TabelTekst2\">\r\n                           <span class=\"Italic\">Ansøgningen skal opfylde krav til budget.</span>\r\n                        </div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Det vil ud fra ansøgers beskrevne aktiviteter, deltagerantallet og ansøgers budget blive vurderet, hvorvidt de enkelte udgiftsposter er relevante og rimelige.</div>\r\n                     </td>\r\n                  </tr>\r\n                  <tr style=\"height:110px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">5.</span> <span class=\"Bold\">Sammenhæng</span></div>\r\n                        <div class=\"TabelTekst2\">\r\n                           <span class=\"Italic\">Ansøgningen skal indeholde en beskrivelse af aktiviteterne, der forventes at bidrage til opfyldelse af de forventede resultater, og der skal være sammenhæng i projektet.</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Det vil ud fra ansøgers samlede projektbeskrivelse blive vurderet, om der er sammenhæng mellem projektets formål og målgruppe, aktiviteter og målsætninger, tidsplan, organisering, budget mv.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold Underline\">Ad 1) Ansøgerkreds:</span>\r\n</p>\r\n<p>Det vil ud fra ansøgningen blive vurderet, om ansøger er en frivillig organisation, forening eller lignende med et socialt formål.</p>\r\n<p>\r\n</p>\r\n<p>Det vil også blive vurderet, om ansøger er landsdækkende eller har et landsdækkende sigte/dækker et større geografisk område.</p>\r\n<p>\r\n</p>\r\n<p class=\"BilagtekstListe\">Som dokumentation kan en af følgende fx anvendes:</p>\r\n<p class=\"Liste1\">\r\n   <span class=\"Liste1Nr\">–</span> J.nr. på tilskud fra ULFRI eller ULHAN (se afsnit 4 om ansøgerkreds ovenfor).</p>\r\n<p class=\"Liste1\">\r\n   <span class=\"Liste1Nr\">–</span> Dokumentation for gennemførelse af ikke-kommercielle aktiviteter i mindst tre regioner inden for de to seneste år, fx programmer med angivelse af aktiviteternes indhold samt hvor de har fundet sted.</p>\r\n<p class=\"Liste1\">\r\n   <span class=\"Liste1Nr\">–</span> Opgørelser over aktive lokalafdelinger.</p>\r\n<p class=\"Liste1\">\r\n   <span class=\"Liste1Nr\">–</span> Dokumentation for deltagelse af medlemmer fra mindst tre regioner, fx anonymiserede deltagerlister opgjort på region.</p>\r\n<p>\r\n</p>\r\n<p>Anden dokumentation og beskrivelse kan også anvendes som dokumentation for formål og landsdækkende virke.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold Underline\">Ad 2) Formål og målgruppe:</span>\r\n</p>\r\n<p>På baggrund af ansøgers beskrivelse af formål vil det blive vurderet, hvorvidt projektets formål ligger inden for ansøgningspuljens formål, som er at yde tilskud til særlige sociale formål. Den samlede sociale indsats i samfundet styrkes gennem tilskud til frivilligt socialt arbejde ved at støtte projekter, der styrker den frivillige ulønnede indsats og forebygger og afhjælper sociale problemer.</p>\r\n<p>\r\n</p>\r\n<p>På baggrund af ansøgers beskrivelse af målgruppen vil det også blive vurderet, om målgruppen ligger inden for ansøgningspuljens målgruppe, som er mennesker med sociale problemstillinger eller i en svær livssituation.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold Underline\">Ad 3) Tema:</span>\r\n</p>\r\n<p>Det vil blive vurderet på baggrund af projektbeskrivelsen, om ansøgningen falder inden for temaet: Fremme af deltagelse i frivillige fællesskaber gennem projekter, der er landsdækkende eller dækker et større geografisk område.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold Underline\">Ad 4) Budget:</span>\r\n</p>\r\n<p>På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgifter, som fremgår af budgettet. Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningens afsnit 10-12 om budgettering.</p>\r\n<p>\r\n</p>\r\n<p>Der gøres opmærksom på, at ansøgningspuljen yder støtte til projekter med fokus på den frivillige, ulønnede indsats. Der kan derfor som udgangspunkt kun søges om støtte til lønnede medarbejdere og konsulenter i et begrænset omfang set i forhold til den frivillige indsats, der indgår i projektet eller opstår i umiddelbar forlængelse af projektet.</p>\r\n<p>\r\n</p>\r\n<p>Det ulønnede frivillige arbejde udelukker ikke, at en frivillig person fx kan modtage godtgørelser for udgifter, vedkommende har i forbindelse med projektet, fx transport- og telefonudgifter.</p>\r\n<p>\r\n</p>\r\n<p>Der kan søges om støtte til såvel igangværende projekter som nye projekter/indsatser. Det vil sige, at der kan ydes støtte til indsatser, der allerede er etableret. Uanset om projektet er nyt eller eksisterende, ydes der dog kun støtte til afgrænsede projektudgifter. Der ydes således ikke støtte til fx foreningers/organisationers generelle driftsudgifter, som ikke kan henføres til projektet.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold Underline\">Ad 5) Sammenhæng:</span>\r\n</p>\r\n<p>På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem projektets formål, målsætninger, aktiviteter og ressourcer. Det vil blive vurderet, hvorvidt projektet opstiller klare og præcise mål på borgerniveau. Projektets resultater skal være realistiske i forhold til bl.a. projektets målgruppe, bemanding og aktiviteter. Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau. Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">10.</span> <span class=\"Bold\">Tilskudsberettigede udgifter</span></p>\r\n<p style=\"text-align: justify;\">Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> <span class=\"Bold\">Lønudgifter, </span>der afholdes i forbindelse med, at medarbejderne deltager i projektet. Lønniveauet må ikke være højere end det, der er aftalt i de statslige overenskomster for tilsvarende arbejde.</p>\r\n<p class=\"Liste1\">\r\n   <span class=\"Liste1Nr\">2.</span> Udgifter til<span class=\"Bold\"> honorarer til konsulenter.</span></p>\r\n<p class=\"Liste1\">\r\n   <span class=\"Liste1Nr\">3.</span> Udgifter til <span class=\"Bold\">revisor</span>.</p>\r\n<p class=\"Liste1\">\r\n   <span class=\"Liste1Nr\">4.</span> Udgifter til lovpligtige <span class=\"Bold\">forsikringer</span>, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\">5.</span> Udgifter til <span class=\"Bold\">transport</span> i egen bil. Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p class=\"Liste1\">\r\n   <span class=\"Liste1Nr\">6.</span> Udgifter til offentlig <span class=\"Bold\">transport</span>.</p>\r\n<p class=\"Liste1\">\r\n   <span class=\"Liste1Nr\">7.</span> Udgifter til <span class=\"Bold\">aktiviteter </span>målrettet målgruppen.</p>\r\n<p class=\"Liste1\">\r\n   <span class=\"Liste1Nr\">8.</span> Udgifter <span class=\"Bold\">til specifikke uddannelses- og kursusaktiviteter</span> for frivillige af begrænset omfang.</p>\r\n<p class=\"Liste1\">\r\n   <span class=\"Liste1Nr\">9.</span> Udgifter til <span class=\"Bold\">formidling</span>.</p>\r\n<p class=\"Liste1\">\r\n   <span class=\"Liste1Nr\">10.</span> Udgifter til <span class=\"Bold\">lokaler</span>.</p>\r\n<p class=\"Liste1\">\r\n   <span class=\"Liste1Nr\">11.</span> Udgifter til <span class=\"Bold\">småanskaffelser, herunder kontorhold</span>. Såfremt der søges om tilskud til småanskaffelser, skal formålet med anskaffelsen fremgå af ansøgningen eller i en note til budgettet.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">11.</span> <span class=\"Bold\">Ikke tilskudsberettigede udgifter</span></p>\r\n<p style=\"text-align: justify;\">Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> <span class=\"Bold\">Materialeanskaffelser </span>for over 50.000 kr. per år.</p>\r\n<p class=\"Liste1\">\r\n   <span class=\"Liste1Nr\">2.</span> Køb af <span class=\"Bold\">fast ejendom</span>.</p>\r\n<p class=\"Liste1\">\r\n   <span class=\"Liste1Nr\">3.</span> <span class=\"Bold\">Anlægsudgifter, </span>herunder ombygning og renovering.</p>\r\n<p class=\"Liste1\">\r\n   <span class=\"Liste1Nr\">4.</span> Dækning af <span class=\"Bold\">underskud</span> eller anden gæld.</p>\r\n<p class=\"Liste1\">\r\n   <span class=\"Liste1Nr\">5.</span> Tilskud til <span class=\"Bold\">enkeltpersoners underhold</span>.</p>\r\n<p class=\"Liste1\">\r\n   <span class=\"Liste1Nr\">6.</span> Aktiviteter, der <span class=\"Bold\">fuldt ud er finansieret</span> fra anden side.</p>\r\n<p class=\"Liste1\">\r\n   <span class=\"Liste1Nr\">7.</span> Generelle <span class=\"Bold\">uddannelses- og kursusaktiviteter</span> for frivillige</p>\r\n<p class=\"Liste1\">\r\n   <span class=\"Liste1Nr\">8.</span> Aktiviteter eller tilsvarende til personer <span class=\"Bold\">uden lovligt ophold</span>.</p>\r\n<p class=\"Liste1\">\r\n   <span class=\"Liste1Nr\">9.</span> Projekter forankret i <span class=\"Bold\">udlandet samt Grønland og Færøerne</span>.</p>\r\n<p class=\"Liste1\">\r\n   <span class=\"Liste1Nr\">10.</span> <span class=\"Bold\">Kommercielle</span> aktiviteter.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">12.</span> <span class=\"Bold\">Udarbejdelse af budget</span></p>\r\n<p>I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.</p>\r\n<p>\r\n</p>\r\n<p>\r\n   <span class=\"Bold\">For denne ansøgningspulje skal budgetskemaet vedhæftes som Excel-fil til ansøgningsskemaet, der indsendes elektronisk på Tilskudsportalen.</span> <span class=\"Bold\">Det samlede ansøgte beløb skal indtastes i det elektroniske budgetskema på Tilskudsportalen.</span></p>\r\n<p>\r\n</p>\r\n<p>Der ligger et budgetskema i Excel-fil på puljesiden på Tilskudsportalen. Ansøger skal downloade budgetskemaet fra puljesiden og udfylde det. Budgetskemaet er forenklet og derfor i kvartaler. Budgetskemaet i Excel-fil skal indsendes som en vedhæftning til ansøgningen. Dernæst skal ansøger indtaste de kvartalvise beløb og det samlede ansøgte beløb, som fremgår af Excel-filen, i det elektroniske budgetskema på Tilskudsportalen. De summerede beløb i det elektroniske budgetskema skal svare til budgettet i Excel-filen. Er beløbet under 200.000 kr., kan ansøger taste hele beløbet ind på det første kvartal, projektet har udgifter.</p>\r\n<p>\r\n</p>\r\n<p>\r\n   <span class=\"Bold\">Budgetter på over 200.000 kr. eller derover</span>\r\n</p>\r\n<p style=\"text-align: justify;\">Udgifterne i det enkelte årsbudget skal fordeles kvartalsvist indenfor det kvartal, hvor udgifter forventes at falde. Hvis der fx er en ansat projektleder i projektet, opgøres lønnen på kvartalsvist.</p>\r\n<p>\r\n</p>\r\n<p>\r\n   <span class=\"Bold\">Budgetter under 200.000 kr.</span>\r\n</p>\r\n<p>Hvis det ansøgte beløb er mindre end 200.000 kr., behøves projektudgifter ikke at være opdelt i kvartaler. De kan samles i den første måned, hvor projektet har udgifter.</p>\r\n<p>\r\n</p>\r\n<p>\r\n   <span class=\"Bold\">Udgifter i budgettet</span>\r\n</p>\r\n<p>Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.</p>\r\n<p>\r\n</p>\r\n<p>Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel. Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 10 og 11). Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.</p>\r\n<p>\r\n</p>\r\n<p>\r\n   <span class=\"Bold\">Lønudgifter</span>\r\n</p>\r\n<p>Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv. Lønudgifter må ikke inkluderes under andres budgetposter. Lønniveauet må ikke være højere end det, der er aftalt i de statslige overenskomster for tilsvarende arbejde. Relevant information findes på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.</p>\r\n<p>\r\n</p>\r\n<p>\r\n   <span class=\"Bold\">Enhedspriser</span>\r\n</p>\r\n<p style=\"text-align: justify;\">Alle udgiftsposter skal så vidt muligt udspecificeres i antal enheder og pris pr. enhed. Hvis projektet fx indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i de kvartaler, hvor konferencerne og dermed udgifterne forventes afholdt.</p>\r\n<p>\r\n</p>\r\n<p>\r\n   <span class=\"Bold\">Noter til budgettet</span>\r\n</p>\r\n<p>Der skal udarbejdes forklarende noter til de udgiftsposter, som anføres i budgettet. Hvis en af budgetposterne fx er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">13.</span> <span class=\"Bold\">Ansøgningsprocedure</span></p>\r\n<p>Ansøgningsfristen er den 11. september 2018 kl. 12.00. Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Det forventes, at ansøgerne får svar på ansøgningen ultimo november 2018.</p>\r\n<p>\r\n</p>\r\n<p>Spørgsmål om ansøgningspuljen behandles af Center for Økonomi og Tilskudsforvaltning i Socialstyrelsen. Spørgsmål kan stilles via tlf. 91370200, mandag–fredag mellem kl. 10.00–14.00, eller e-mail: <span class=\"Underline\">tilskudsforvaltning@socialstyrelsen.dk.</span></p>\r\n<p>\r\n</p>\r\n<p>Ansøgningsskemaet skal udfyldes elektronisk via Tilskudsportalen. For yderligere information om brug af Tilskudsportalen se under vejledninger på Tilskudsportalens forside. Når Socialstyrelsen har modtaget ansøgningen vil dette fremgå af status under Min tilskudssag. Tekniske spørgsmål i forhold til anvendelse af Tilskudsportalen kan sendes til <span class=\"Underline\">portal@socialstyrelsen.dk.</span></p>\r\n<p>\r\n</p>\r\n<p>\r\n   <span class=\"Bold\">NemID</span>\r\n</p>\r\n<p>Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer. Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur. Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer. Kun personer, som er fritaget fra tilslutning til digital post, behøver ikke at søge gennem Tilskudsportalen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">14.</span> <span class=\"Bold\">Hvis projektet får tilskud</span></p>\r\n<p>Hvis projektet får tilskud, gælder der en række forpligtelser, som står i bekendtgørelse om ansøgningspuljen til særlige sociale formål, af afgørelsen (”tilskudsbrevet”), og af vejledningen. Der er fx tale om pligt til at indsende relevante dokumenter, rapporter, udbetalingsanmodning og regnskab.</p>\r\n<p>\r\n</p>\r\n<p>Hvis forpligtelserne ikke overholdes, kan Socialstyrelsen fx beslutte tilbageholdelse, bortfald eller tilbagebetaling af tilskud.</p>\r\n<p>\r\n</p>\r\n<p>\r\n   <span class=\"Bold\">Rapport</span>\r\n</p>\r\n<p>Projektet skal løbende forholde sig til, om det opnår sine mål og i modsat fald justere projektet. Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne. Derfor skal det rapporteres til Socialstyrelsen om projektets opstillede mål er/bliver opfyldt.</p>\r\n<p>\r\n</p>\r\n<p>Skabelonen for afrapportering kan hentes på Socialstyrelsens tilskudsportal under <span class=\"Italic\">Min tilskudssag.</span> Rapporten skal udfyldes elektronisk og indsendes via Socialstyrelsens tilskudsportal. Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">15.</span> <span class=\"Bold\">Statsstøtte</span></p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: <span class=\"Underline\">http://em.dk/arbejdsomraader/erhvervsregulering-og-internationale-forhold</span>.</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 28. august 2018</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Mette Holm Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/2018"
        },
        {
            "displayName": "Accession",
            "displayValue": "C20180969960"
        },
        {
            "displayName": "Entydig dokumentidentifikation",
            "displayValue": "CT000448"
        },
        {
            "displayName": "Dato for førstegangsindlæggelse",
            "displayValue": "29/08/2018"
        },
        {
            "displayName": "Dato for indlæggelse",
            "displayValue": "29/08/2018"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9699"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "28/08/2018"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2018-3847"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}