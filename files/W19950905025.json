{
    "id": 40153,
    "title": "Skrivelse om, hvorvidt et byrådsmedlem, der er dømt for overtrædelse af straffelovens § 144, er valgbar. ",
    "documentTypeId": "240",
    "isSagsforlobPeriodValid": false,
    "shortName": "KEN nr 9050 af 01/03/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et byrådsmedlem, der tillige var fungerende formand for et Radio- og  \r\n\r\n TV-Nævn, havde i forbindelse med et kommunalvalg uberettiget af en lokalradio  \r\n\r\n ladet sig tilsige gratis reklamespots til en værdi af kr. 8.628,25. Den  \r\n\r\n pågældende havde herved overtrådt straffelovens § 144. </I> </P>  \r\n\r\n<P> <I>Et flertal af nævnets medlemmer fandt det - under hensyn til visse i  \r\n\r\n dommen fremdragne formildende omstændigheder - overvejende betænkeligt at  \r\n\r\n fastslå, at den begåede forseelse i almindeligt omdømme, gjorde den  \r\n\r\n pågældende uværdig til at være medlem af kommunale råd. Den pågældende ansås  \r\n\r\n herefter for valgbar. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om, hvorvidt et byrådsmedlem, der er  \r\n\r\n dømt for overtrædelse af straffelovens § 144, er valgbar. </H1>  \r\n\r\n<P></P>  \r\n\r\n<P>(Fra Valgbarhedsnævnet til et byråd, j.nr. 492/1994) </P>  \r\n\r\n<P>I brev af 29. juni 1994 har X-Kommune i henhold til § 101, stk. 4, i den  \r\n\r\n kommunale valglov indberettet til Valgbarhedsnævnet, at byrådsmedlem NN ved  \r\n\r\n R-Landsrets dom af 21. juni 1994 er dømt for overtrædelse af straffelovens §  \r\n\r\n 144. </P>  \r\n\r\n<P>Det fremgår af anklageskriftet af 25. januar 1994, at den pågældende  \r\n\r\n tiltaltes for overtrædelse af straffelovens § 144 ved den 10. november 1993  \r\n\r\n som byrådsmedlem og fungerende formand for X-Radio- og TV-nævn i forbindelse  \r\n\r\n med et kommunalvalg uberettiget af lokalradioen &#187;Z-radio&#171; at have  \r\n\r\n ladet sig tilsige gratis reklamespots, hvorefter &#187;Z-radio&#171; i dagene  \r\n\r\n 11. - 15. november 1993 udsendte 30 reklamespots til en værdi af 8.628,25 kr.  \r\n\r\n</P>  \r\n\r\n<P>Retten i X-by idømte den 16. februar 1994 NN 8 dagbøder a 150 kr. </P>  \r\n\r\n<P>R-Landsret stadfæstede den 21. juni 1994 denne dom. </P>  \r\n\r\n<P>Af udskrift af R-Landsrets dombog fremgår endvidere bl.a. følgende: </P>  \r\n\r\n<P>&#187;Af sagens oplysninger fremgår, at X-Radio- og TV-Nævn den 2. februar  \r\n\r\n 1993 meddelte afslag på en ansøgning om tilladelse til lokal radiovirksomhed  \r\n\r\n til 4 lokalradiostationer ... </P>  \r\n\r\n<P>Afgørelsen blev påklaget til Udvalget vedrørende Lokal Radio og TV. Ved en  \r\n\r\n skrivelse af 2. april 1993, underskrevet af tiltalte og nævnets sekretær LL,  \r\n\r\n henholdt nævnet sig til afgørelsen med den begrundelse, at de 4 stationer  \r\n\r\n &#187;langt fra har levet op til de programplaner, der i sin tid lå til grund  \r\n\r\n for meddelelse af sendetilladelser&#171;, og at de 4 stationer, markedsført  \r\n\r\n under navnet &#187;Z-radio&#171;, for lytterne &#187;har fremstået som een  \r\n\r\n station uden indbyrdes særpræg&#171;. Udvalget behandlede klagen den 22. juni  \r\n\r\n 1993 og stadfæstede nævnets afgørelse. Ved en til nævnet fremsendt skrivelse  \r\n\r\n af 23. juni 1993, underskrevet af CC i egenskab af formand for  \r\n\r\n &#187;Sendesamvirket på Q&#171;, redegjordes for et  \r\n\r\n &#187;løsningsforslag&#171;. Det blev bl.a. tilkendegivet, at Sendesamvirket,  \r\n\r\n hvis ledelse bestod af CC, MM og SS, ville arbejde for at give programmerne  \r\n\r\n et mere lokalt tilsnit. Derefter blev på et møde i nævnet den 24. juni 1993  \r\n\r\n truffet beslutning om alligevel at forny sendetilladelserne til de 4  \r\n\r\n radiostationer. Sendetidsfordelingen blev, da stationerne på frekvens Q-MHz  \r\n\r\n ikke kunne blive enige herom, efter bemyndigelse fra nævnet fastsat af  \r\n\r\n tiltalte som fungerende formand, og der blev givet de pågældende stationer  \r\n\r\n meddelelse herom ved en skrivelse af 9. august 1993, underskrevet af tiltalte  \r\n\r\n og LL. </P>  \r\n\r\n<P>Den 11. november 1993 fremsendtes en ordrebekræftelse til tiltalte  \r\n\r\n angående 30 spots. I ordrebekræftelsen takkede &#187;Z-radio&#171; for  \r\n\r\n ordren. Prisen var anført som &#187;0,00&#171;, og som kunde var anført:  \r\n\r\n Z-radio. </P>  \r\n\r\n<P>Samme dag sendte MM sålydende skrivelse til tiltalte: </P>  \r\n\r\n<P>&#187;Hermed 1 casette-kopi af dit valgspot. Jeg håber, at det lever op  \r\n\r\n til dine forventninger - ellers må du ringe! </P>  \r\n\r\n<P>Jeg vedlægger også en indrykningsplan, så du kan følge med i, hvornår  \r\n\r\n spottet afvikles. </P>  \r\n\r\n<P>Jeg ser frem til en fortsat konstruktiv dialog. Det var rart at møde dig  \r\n\r\n personligt, i stedet for kun at kommunikere igennem breve og Stiftstidende  \r\n\r\n !!! </P>  \r\n\r\n<P>Med hensyn til udsendelsen mandag aften, så sender vi fra kl. 21.00 til  \r\n\r\n 23.00, så du skulle ikke få problemer med tiden i forhold til dit hverv som  \r\n\r\n valgstyrer på B-Skole.&#171; ... </P>  \r\n\r\n<P>Efter bevisførelsen lægger landsretten til grund, at tiltalte i den  \r\n\r\n periode, hvor NN i formandens fravær var fungerende formand for X-Radio- og  \r\n\r\n TV-Nævn, deltog i behandlingen af spørgsmålet om sendetilladelser til de 4  \r\n\r\n lokalstationer, der markedsførtes under navnet &#187;Z-radio&#171;, at NN i  \r\n\r\n nævnte egenskab var personligt i kontakt med CC, og at stationerne efter  \r\n\r\n først at have fået afslag på sendetilladelse opnåede en tilfredsstillende  \r\n\r\n løsning, baseret på et oplæg fra CC, der forinden havde drøftet dette med  \r\n\r\n tiltalte. Det lægges videre til grund, at tiltalte accepterede et tilbud fra  \r\n\r\n &#187;Z-radio&#171; om gratis udsendelse af 25 - 30 reklamespots få dage før  \r\n\r\n kommunevalget i 1993. Efter det foreliggende, herunder de af vidnerne MM og  \r\n\r\n CC afgivne forklaringer må dette tilbud hovedsagelig antages at være fremsat  \r\n\r\n som en påskønnelse af NN's arbejde i Radio- og TV-Nævnet i forbindelse med  \r\n\r\n fornyelsen af sendetilladelserne. Det tiltrædes, at tiltalte i hvertfald fra  \r\n\r\n tidspunktet for modtagelsen af kassetterne med de færdige reklame-spots,  \r\n\r\n ledsagebrevet af 11. november 1993 fra MM og ordrebekræftelsen fra  \r\n\r\n &#187;Z-radio&#171;, måtte være klar over, at spottene ikke blot var optakt  \r\n\r\n til valgudsendelsen aftenen før valget, men en ydelse af gratis valgreklame,  \r\n\r\n som der normalt betales for. Tiltalte må endvidere have indset, at tilbuddet  \r\n\r\n fra den kommercielle radiostation om en sådan gave havde sammenhæng med NN's  \r\n\r\n hverv som fungerende formand for Radio- og TV-Nævnet i den periode, da  \r\n\r\n stationens problemer med at opnå sendetilladelse blev løst. </P>  \r\n\r\n<P>Tiltalte findes som følge af det anførte skyldig i overtrædelse af  \r\n\r\n straffelovens § 144 i overensstemmelse med anklageskriftet. Det bemærkes  \r\n\r\n herved, at tiltalte ikke straks efter at være blevet klar over karakteren af  \r\n\r\n den gratis ydelse tog skridt til enten at standse den fortsatte udsendelse af  \r\n\r\n spottene eller at foranledige faktura udstedt og betalt. </P>  \r\n\r\n<P>Med denne begrundelse, og idet det tiltrædes, at der efter sagens  \r\n\r\n omstændigheder ikke er anledning til at fastsætte en højere straf end bøde,  \r\n\r\n stadfæster landsretten dommen' </P>  \r\n\r\n<P>I denne anledning skal man meddele, at et flertal i Valgbarhedsnævnet  \r\n\r\n under hensyn til de i dommene fremdragne formildende omstændigheder har  \r\n\r\n fundet det overvejende betænkeligt at fastslå, at den begåede forseelse i  \r\n\r\n almindeligt omdømme gør den pågældende uværdig til at være medlem af  \r\n\r\n kommunale råd, jf. den kommunale valglovs § 4. </P>  \r\n\r\n<P>Den pågældende må derfor anses for valgbar. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19950905025"
        },
        {
            "displayName": "Entydig dokumentidentifikation",
            "displayValue": "CA008090"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9050"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/03/1995"
        },
        {
            "displayName": "Administrerende myndighed",
            "displayValue": "Valgbarhedsnævnet"
        },
        {
            "displayName": "Ressortministeriets journalnummer",
            "displayValue": "492/1994"
        },
        {
            "displayName": "Stikord",
            "displayValue": "VALGBARHED"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}