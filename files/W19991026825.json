{
    "id": 496,
    "title": "Kendelse fra Pressenævnet i sag nr. 50/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 10268 af 10/08/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde over forsiden af en sektion og p&aring; side 2 i sektionen bragt  \r\n\r\n en reportage om svindel med EU-tilskud. Den &oslash;verste halvdel viste et  \r\n\r\n billede af den ene af klagerne. Artiklen, der omhandlede den institution,  \r\n\r\n denne klager er forstander for, blev bragt nederst p&aring; side 2.</P>  \r\n\r\n<P>Tre medlemmer af n&aelig;vnet udtalte, at udformningen af sektionsforsiden  \r\n\r\n var egnet til at give l&aelig;seren det indtryk, at det var klagerens  \r\n\r\n forhold, der var omtalt i forsideartiklen. Da dette ikke var tilf&aelig;ldet,  \r\n\r\n var god presseskik tilsidesat.</P>  \r\n\r\n<P>Et medlem udtalte, at billedet havde den forn&oslash;dne sammenh&aelig;ng  \r\n\r\n med den problematik, der blev behandlet i forsideartiklen. Dette medlem  \r\n\r\n ans&aring; ikke god presseskik for tilsidesat.</P>  \r\n\r\n<P>I overensstemmelse med stemmeflertallet udtalte n&aelig;vnet kritik af  \r\n\r\n bladet, der endvidere blev p&aring;lagt at offentligg&oslash;re n&aelig;vnets  \r\n\r\n kritik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 50/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Nordvestjysk Folkecenter for Vedvarende Energi og  \r\n\r\n folkecentrets forstander [K] har ved advokat Poul Gudberg klaget til  \r\n\r\n Pressen&aelig;vnet over en reportage bragt i Politiken den 4. april 1999,  \r\n\r\n idet de mener, at god presseskik er tilsidesat.</P>  \r\n\r\n<P ALIGN=\"JUSTIFY\">Reportagen blev bragt p&aring; side 1 og 2 af  \r\n\r\n till&aelig;gget PS. Artiklen p&aring; side 1 havde overskriften \"<B>Farvel  \r\n\r\n til uskylden</B>\" og bl.a. f&oslash;lgende indhold:</P>  \r\n\r\n<P ALIGN=\"JUSTIFY\">\"<B>EU-SVINDEL.</B> Danmark mister sin uskyld i den  \r\n\r\n n&aelig;ste rapport fra EU-kommissionen om bek&aelig;mpelse af bedrageri.  \r\n\r\n Tiden, hvor der stod \"nul svindel\" ud for Danmark, er forbi. Og selv om de  \r\n\r\n danske indberetninger til EU er blevet bedre, er de stadig ikke gode nok,  \r\n\r\n lyder det fra kommissionen.</P>  \r\n\r\n<P ALIGN=\"JUSTIFY\">Den danske EU-uskyld er intakt, n&aring;r man bladrer i  \r\n\r\n EU-kommissionens &aring;rlige beretninger om bedrageribek&aelig;mpelse.</P>  \r\n\r\n<P ALIGN=\"JUSTIFY\">I den seneste rapport st&aring;r der nul sager ud for  \r\n\r\n Danmark, n&aring;r det g&aelig;lder svindel med penge fra Den  \r\n\r\n Europ&aelig;iske Socialfond, mens der for eksempel st&aring;r hele 48 ud for  \r\n\r\n Gr&aelig;kenland eller 26 ud for Italien.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Problemet med det danske tal er, at det er usandt. Eller  \r\n\r\n som lederen af EU's enhed til bek&aelig;mpelse af EU's enhed til  \r\n\r\n bek&aelig;mpelse af svindel UCLAF,  Per  Brix  Knudsen, udtrykte det sidste  \r\n\r\n &aring;r:</P>  \r\n\r\n<P ALIGN=\"JUSTIFY\">\"Vi ved positivt, at det ikke er rigtigt\".\"</P>  \r\n\r\n<P ALIGN=\"JUSTIFY\">Artiklen blev over den &oslash;verste halvdel af siden  \r\n\r\n illustreret af et billede af klageren [K]. Billedet havde f&oslash;lgende  \r\n\r\n billedtekst:</P>  \r\n\r\n<P ALIGN=\"JUSTIFY\">\"En ny sag har sat fokus p&aring; de danske myndigheders  \r\n\r\n kontrol med penge fra EU. Nordvestjysk Center for Vedvarende Energi har lavet  \r\n\r\n falske omkostningserkl&aelig;ringer for at f&aring; EU-st&oslash;tte. Det  \r\n\r\n mener EU-kommissionens enhed til bek&aelig;mpelse af svindel, UCLAF. Centrets  \r\n\r\n forstander [K] afviser alle beskyldninger.\"</P>  \r\n\r\n<P ALIGN=\"JUSTIFY\">Nederst p&aring; side 2 blev bragt f&oslash;lgende  \r\n\r\n artikel:</P>  \r\n\r\n<P ALIGN=\"JUSTIFY\">\"<B>Forstanderen: Skjult kampagne mod alternativ  \r\n\r\n energi</P>  \r\n\r\n</B>  \r\n\r\n<P ALIGN=\"JUSTIFY\">EU-kommissionen mener, at Nordvestjysk Folkecenter for  \r\n\r\n Vedvarende Energi i Hurup ved Thy har lavet grov EU-svindel ved at forfalske  \r\n\r\n adskillige erkl&aelig;ringer p&aring; omkostninger i et  \r\n\r\n vindm&oslash;lleprojekt.</P>  \r\n\r\n<P ALIGN=\"JUSTIFY\">Det fremg&aring;r af en omfattende brevveksling, som  \r\n\r\n Politiken er i besiddelse af.</P>  \r\n\r\n<P ALIGN=\"JUSTIFY\">Sagen er us&aelig;dvanlig, fordi det  \r\n\r\n svindelmist&aelig;nkte Folkecenter er p&aring; finansloven, og i bestyrelsen  \r\n\r\n sidder blandt andre to repr&aelig;sentanter fra Sydthy Kommune samt en  \r\n\r\n kontorchef fra Energistyrelsen.</P>  \r\n\r\n<P ALIGN=\"JUSTIFY\">Bagmandspolitiet efterforsker sagen og har afh&oslash;rt  \r\n\r\n kontorchefen.</P>  \r\n\r\n<P ALIGN=\"JUSTIFY\">If&oslash;lge et brev skrevet af rigsrevisor  Henrik  Otbo  \r\n\r\n i december 1998 er sagen \"et eksempel p&aring; det uheldige i kommissionens  \r\n\r\n praksis med at udbetale midler direkte til virksomheder uden om de nationale  \r\n\r\n administrative myndigheder. Denne fremgangsm&aring;de betyder, at midlerne  \r\n\r\n ikke er omfattet af nationale kontrol- og revisionsrutiner\".</P>  \r\n\r\n<P ALIGN=\"JUSTIFY\">Forstander [K] er rasende over anklagerne. Han beskylder  \r\n\r\n EU-kommissionen for magtmisbrug og modstand mod sol- og vindenergi.</P>  \r\n\r\n<P ALIGN=\"JUSTIFY\">\"Vi har oplevet en st&aelig;rk fjendtlighed fra  \r\n\r\n kommissionen. Deres revisorer har svinet vores medarbejdere til verbalt. Dels  \r\n\r\n s&aring; signalerer vores navn noget vestjysk og dels s&aring; er det noget  \r\n\r\n med vedvarende energi, vi g&aring;r og laver. For kommissionen er de store  \r\n\r\n elv&aelig;rker og atomkraftv&aelig;rker det vigtigste her i livet\".</P>  \r\n\r\n<I><P ALIGN=\"JUSTIFY\">I gemmer jer ikke bag et fint gr&oslash;nt  \r\n\r\n form&aring;l?</P>  \r\n\r\n</I>  \r\n\r\n<P ALIGN=\"JUSTIFY\">\"Det er deres p&aring;stand, at vi har lavet  \r\n\r\n forfalskninger. Vi har v&aelig;ret i denne her branche i 17 &aring;r, og vi  \r\n\r\n k&oslash;rer ti projekter ad gangen. Derfor ved vi, at der altid kan ske  \r\n\r\n fejlposteringer. Det g&oslash;r der i ethvert regnskab, men de kommer  \r\n\r\n p&aring; revisionsbes&oslash;g midt i en periode inden vores eksterne revisor  \r\n\r\n har gennemg&aring;et regnskabet, s&aring; vi har ikke selv f&aring;et  \r\n\r\n mulighed for at rette fejlene\".</P>  \r\n\r\n<P ALIGN=\"JUSTIFY\">[K] og Folkecenteret har klaget til EU's Ombudsmand over  \r\n\r\n kommissionens behandling af sagen.</P>  \r\n\r\n<P ALIGN=\"JUSTIFY\">\"Lige nu er stemningen s&aring;dan, at vi er svindlere og  \r\n\r\n bedragere alle sammen. Men man skal huske p&aring;, at vi overhovedet ikke  \r\n\r\n har mulighed for at berige os p&aring; andres bekostning\", siger [K].\"</P>  \r\n\r\n<P ALIGN=\"JUSTIFY\">Klagerne har anf&oslash;rt, at billedet af [K] var optrykt  \r\n\r\n i en uforholdsm&aelig;ssig stor st&oslash;rrelse og var af en s&aring;dan  \r\n\r\n karakter, at det ikke med rimelighed harmonerede med den tilh&oslash;rende  \r\n\r\n artikel i bladet. St&oslash;rrelsen af fotografiet var s&aring;ledes egnet  \r\n\r\n til at fremkalde vildfarelser om klagerens gerninger.</P>  \r\n\r\n<P ALIGN=\"JUSTIFY\">Klagerne har videre anf&oslash;rt, at det anvendte billede  \r\n\r\n med rimelighed b&oslash;r afspejle den afbilledes relation til den eller de  \r\n\r\n tilh&oslash;rende artikler. Ved bladets anvendelse af fotografiet i den  \r\n\r\n anvendte st&oslash;rrelse er kravet om rimelighed ikke opfyldt. Det kan i  \r\n\r\n denne forbindelse ikke g&oslash;re nogen forskel, at klageren   naturligvis  \r\n\r\n har &oslash;nsket at udtale sig i anledning af artikelserien.</P>  \r\n\r\n<P ALIGN=\"JUSTIFY\">Klagerne har n&aelig;rmere anf&oslash;rt, at Folkecenteret  \r\n\r\n f&oslash;rst er n&aelig;vnt i en mindre del af artiklen p&aring; side 2, og  \r\n\r\n at det fremg&aring;r af denne artikel   om end ikke s&aelig;rlig tydeligt  \r\n\r\n at i mods&aelig;tning til de &oslash;vrige sager, som er afgjort, foreligger  \r\n\r\n der ikke nogen tiltale mod Folkecenteret. Det er derfor tendenti&oslash;st at  \r\n\r\n bringe et stort opsat billede af Folkecenterets forstander med den  \r\n\r\n n&aelig;vnte tekst i den p&aring;g&aelig;ldende sammenh&aelig;ng.</P>  \r\n\r\n<P ALIGN=\"JUSTIFY\">Klagerne har herudover anf&oslash;rt, at der m&aring;  \r\n\r\n sondres mellem unders&oslash;gelse af en sag og sigtelse. Sagens fakta er  \r\n\r\n derfor ikke ubestridte, s&aring;ledes som det er anf&oslash;rt af bladet.</P>  \r\n\r\n<P ALIGN=\"JUSTIFY\">Klagerne har endelig anf&oslash;rt, at der   hvis man  \r\n\r\n p&aring; denne m&aring;de kan bruge fotografier i fl&aelig;ng   er skabt  \r\n\r\n pr&aelig;cedens for, at man kan bringe stort opsatte fotografier af en person  \r\n\r\n til illustration af en sigtelse, selv om den afbildede person p&aring; ingen  \r\n\r\n m&aring;de er sigtet i den p&aring;g&aelig;ldende sag.</P>  \r\n\r\n<P ALIGN=\"JUSTIFY\">Bladet har i en udtalelse om sagen anf&oslash;rt, at  \r\n\r\n fotografiet af klageren er brugt for at illustrere et af de eksempler  \r\n\r\n p&aring; p&aring;st&aring;ede svindelsager, der er n&oslash;je  \r\n\r\n gennemg&aring;et i forbindelse med et tosiders tema herom i  \r\n\r\n s&oslash;ndagsavisen. Sagens fakta er ikke bestridt. Klagerens skarpe,  \r\n\r\n fuldst&aelig;ndige og offensive afvisning af EU-kommissionens anklager er  \r\n\r\n fyldigt refereret og overskriften afspejler s&aring;ledes ogs&aring;  \r\n\r\n klagerens synspunkt. Der er ingen tvivl om, at klageren har &oslash;nsket at  \r\n\r\n st&aring; frem med disse synspunkter.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at klagerens  \r\n\r\n hovedsynspunkt er medtaget i den billedtekst p&aring; forsiden, der  \r\n\r\n identificerer klageren.</P>  \r\n\r\n<P ALIGN=\"JUSTIFY\">Bladet har yderligere anf&oslash;rt, at klagen  \r\n\r\n s&aring;ledes alene vedr&oslash;rer fotografiets st&oslash;rrelse og ikke kan  \r\n\r\n give anledning til en diskussion om god presseskik.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Tage Clausen  \r\n\r\n og Ole Askvig.</P>  \r\n\r\n<B><P>Tre medlemmer   Axel Kierkegaard, Tage Clausen og Ole Askvig  \r\n\r\n udtaler:</P>  \r\n\r\n</B>  \r\n\r\n<P ALIGN=\"JUSTIFY\">Billedet af klageren [K] d&aelig;kker halvdelen af  \r\n\r\n till&aelig;gget PS' forside og vedr&oslash;rer ikke den artikel, som er  \r\n\r\n gengivet p&aring; den nederste halvdel af siden. Udformningen af  \r\n\r\n sektionsforsiden er egnet til at give l&aelig;seren det indtryk, at det er  \r\n\r\n klagernes forhold, der er omtalt i forsideartiklen. Den omst&aelig;ndighed,  \r\n\r\n at der er tale om et to-siders tema, og at der nederst p&aring; side 2 er  \r\n\r\n bragt en artikel om klagerne, kan ikke f&oslash;re til en anden  \r\n\r\n vurdering.</P>  \r\n\r\n<P ALIGN=\"JUSTIFY\">Bladet her derfor tilsidesat god presseskik.</P>  \r\n\r\n<B><P>Et medlem - Aage Lundgaard - udtaler:</P>  \r\n\r\n</B>  \r\n\r\n<P ALIGN=\"JUSTIFY\">Der er tale om et to-siders tema, der behandler et  \r\n\r\n v&aelig;sentligt samfundsrelevant emne om danske forhold til EU-midler. Da  \r\n\r\n billedet har den forn&oslash;dne sammenh&aelig;ng med den problematik, der  \r\n\r\n behandles p&aring; sektionsforsiden, og da klageren s&aring;vel i  \r\n\r\n billedteksten som i artiklen p&aring; side 2 f&aring;r lejlighed til at  \r\n\r\n afvise de beskyldninger, der rejses, er god presseskik ikke tilsidesat.</P>  \r\n\r\n<P ALIGN=\"JUSTIFY\">Der afsiges kendelse efter stemmeflertallet, og  \r\n\r\n Pressen&aelig;vnet udtaler sin kritik af Politiken.</P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af  \r\n\r\n Politiken at offentligg&oslash;re f&oslash;lgende:</P>  \r\n\r\n<B><I><P ALIGN=\"CENTER\">\"Kendelse fra Pressen&aelig;vnet.</P>  \r\n\r\n</B>  \r\n\r\n<P ALIGN=\"JUSTIFY\">Politiken bragte p&aring; den 4. april 1999 p&aring;  \r\n\r\n forsiden af till&aelig;gget PS og p&aring; side 2 i till&aelig;gget en  \r\n\r\n reportage om svindel med EU-tilskud. P&aring; forsiden blev bragt en artikel  \r\n\r\n med overskriften \"Farvel til uskylden\". Over denne artikel blev p&aring; den  \r\n\r\n &oslash;verste halvdel af side bragt et billede af forstanderen for  \r\n\r\n Nordvestjysk Folkecenter for Vedvarende Energi, [K].</P>  \r\n\r\n<P ALIGN=\"JUSTIFY\">Forstanderen og Folkecenteret har klaget til  \r\n\r\n Pressen&aelig;vnet over denne anvendelse af billedet, som de finder er i  \r\n\r\n strid med god presseskik.</P>  \r\n\r\n<P ALIGN=\"JUSTIFY\">Tre medlemmer   Axel Kierkegaard, Tage Clausen og Ole  \r\n\r\n Askvig   har udtalt: Billedet af klageren [K] d&aelig;kker halvdelen af  \r\n\r\n till&aelig;gget PS' forside og vedr&oslash;rer ikke den artikel, som er  \r\n\r\n gengivet p&aring; den nederste halvdel af siden. Udformningen af  \r\n\r\n sektionsforsiden er egnet til at give l&aelig;seren det indtryk, at det er  \r\n\r\n klagernes forhold, der er omtalt i forsideartiklen. Den omst&aelig;ndighed,  \r\n\r\n at der er tale om et to-siders tema, og at der nederst p&aring; side 2 er  \r\n\r\n bragt en artikel om klagerne, kan ikke f&oslash;re til en anden  \r\n\r\n vurdering.</P>  \r\n\r\n<P ALIGN=\"JUSTIFY\">Bladet her derfor tilsidesat god presseskik.</P>  \r\n\r\n<P ALIGN=\"JUSTIFY\">Et medlem - Aage Lundgaard - har udtalt: Der er tale om et  \r\n\r\n to-siders tema, der behandler et v&aelig;sentligt samfundsrelevant emne om  \r\n\r\n danske forhold til EU-midler. Da billedet har den forn&oslash;dne  \r\n\r\n sammenh&aelig;ng med den problematik, der behandles p&aring;  \r\n\r\n sektionsforsiden, og da klageren s&aring;vel i billedteksten som i artiklen  \r\n\r\n p&aring; side 2 f&aring;r lejlighed til at afvise de beskyldninger, der  \r\n\r\n rejses, er god presseskik ikke tilsidesat.</P>  \r\n\r\n<P ALIGN=\"JUSTIFY\">Der afsiges kendelse efter stemmeflertallet, og  \r\n\r\n Pressen&aelig;vnet udtaler sin kritik af Politiken.</P>  \r\n\r\n<P ALIGN=\"JUSTIFY\">K&oslash;benhavn, den 10. august 1999.</P>  \r\n\r\n<P ALIGN=\"JUSTIFY\">Axel Kierkegaard, Aage Lundgaard, Tage Clausen og Ole  \r\n\r\n Askvig.\"</P>  \r\n\r\n</I>  \r\n\r\n<P ALIGN=\"JUSTIFY\">Afsagt den 10. august 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/1999"
        },
        {
            "displayName": "Accession",
            "displayValue": "W19991026825"
        },
        {
            "displayName": "Entydig dokumentidentifikation",
            "displayValue": "AA000631"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10268"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "10/08/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "50/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}