{
    "id": 57673,
    "title": "Bekendtgørelse om våben ",
    "documentTypeId": "60",
    "isSagsforlobPeriodValid": false,
    "shortName": "BEK nr 530 af 11/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om våben </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 1, stk. 1 og 3, § 2, stk. 1 og 2, § 2a, stk. 3 og 5, § 2b,  \r\n\r\n § 3, stk. 2, § 4, § 6, stk. 2, § 6a, § 6b og § 10 i våbenloven, jfr.  \r\n\r\n lovbekendtgørelse nr. 529 af 11. december 1985 samt i henhold til § 4, stk.  \r\n\r\n 2, i lov nr. 297 af 6. juni 1984 om ændring af våbenloven og om ændring af  \r\n\r\n lov om jagt og vildtforvaltning (kontrolordning for glatløbede haglgeværer  \r\n\r\n m.v.) fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Følgende våben undtages fra forbuddet i lovens §  \r\n\r\n 1, stk. 1, nr. 1: </P>  \r\n\r\n</DIV>  \r\n\r\n<P CLASS=PUNKT> <B>1.</B> Skydevåben med model- eller fremstillingsår senest  \r\n\r\n 1890, for geværer dog senest 1870. </P>  \r\n\r\n<P CLASS=PUNKT> <B>2.</B> Dansk pistol model 1910 og model 1910/ 21,  \r\n\r\n marinerevolver model 1891, Schouboe-pistol model 1903 og dansk militærgevær  \r\n\r\n model 1867/ 96 og 1867/ 97. </P>  \r\n\r\n<P CLASS=STK> <I>Stk. 2. </I> Efterligninger (kopier) af de under nr. 1 og 2  \r\n\r\n nævnte våben er omfattet af lovens § 1, stk. 1, nr. 1. </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Politiet meddeler de i lovens § 1 og § 2 nævnte  \r\n\r\n tilladelser for så vidt angår håndskydevåben og ammunition hertil, bortset  \r\n\r\n fra tilladelser til at fremstille håndskydevåben og ammunition hertil.  \r\n\r\n Politiet meddeler dog tilladelser til genopladning af ammunition til privat  \r\n\r\n brug, herunder fremstilling af de nødvendige projektiler. Politiet meddeler  \r\n\r\n endvidere tilladelse til at erhverve og anvende sprængstoffer. De efter  \r\n\r\n lovens § 1 og § 2 fornødne tilladelser i øvrigt meddeles af  \r\n\r\n justitsministeren. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Jagttegn kan kun udstedes med samtykke fra  \r\n\r\n politiet. Anmodning om udstedelse af jagttegn skal som hidtil rettes til  \r\n\r\n Landbrugsministeriets Vildtforvaltning, Strandvejen 4, 8410 Rønde. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Politimesteren (politidirektøren) kan tillade,  \r\n\r\n at skytteforeninger, der har flugtskydning på programmet og har hjemsted i  \r\n\r\n politikredsen, giver våbenpåtegning på foreningens medlemsbeviser. </P>  \r\n\r\n<P CLASS=STK> <I>Stk. 2. </I> En våbenpåtegning på et medlemsbevis kan kun  \r\n\r\n gives efter forud indhentet samtykke fra politiet. </P>  \r\n\r\n<P CLASS=STK> <I>Stk. 3. </I> Skytteforeningen skal slette våbenpåtegningen  \r\n\r\n på et medlemsbevis, når medlemsskabet ophører, eller når politiet træffer  \r\n\r\n bestemmelse om, at et meddelt samtykke tilbagekaldes. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et jagttegn og et medlemsbevis med  \r\n\r\n våbenpåtegning til en skytteforening giver indehaveren adgang til at erhverve  \r\n\r\n og besidde m.v. de i lovens § 2a, stk. 1 og 2, nævnte våben og genstande uden  \r\n\r\n nogen antalsmæssig begrænsning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Personer, der den 1. januar 1986 er i besiddelse  \r\n\r\n af glatløbede haglgeværer med en pibelængde på mindst 55 cm, piber eller  \r\n\r\n baskyler til sådanne glatløbede haglgeværer, har ret til fortsat at besidde  \r\n\r\n disse genstande, hvis besiddelsen anmeldes til politimesteren eller  \r\n\r\n politidirektøren senest den 31. december 1986. </P>  \r\n\r\n<P CLASS=STK> <I>Stk. 2. </I> Anmeldelsen skal ske på en særlig blanket, der  \r\n\r\n udleveres ved henvendelse til politiet. </P>  \r\n\r\n<P CLASS=STK> <I>Stk. 3. </I> Anmelderen får af politiet udleveret en genpart  \r\n\r\n af anmeldelsen, der skal opbevares sammen med våbnet og på forlangende  \r\n\r\n forevises for politiet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det er forbudt uden politiets tilladelse at  \r\n\r\n indføre, ved overdragelse at erhverve, at besidde, bære eller anvende, at  \r\n\r\n overdrage eller at overlade andre besiddelsen af: </P>  \r\n\r\n</DIV>  \r\n\r\n<P CLASS=PUNKT> <B>1.</B> Skarpe våben, hvis klinge overstiger 12 cm,  \r\n\r\n springknive og springstiletter. </P>  \r\n\r\n<P CLASS=PUNKT> <B>2.</B> Slag- eller stødvåben, herunder knojern,  \r\n\r\n totenschlægere, gummiknipler og lignende. </P>  \r\n\r\n<P CLASS=PUNKT> <B>3.</B> Tåregasampuller, -spraydåser og -patroner. </P>  \r\n\r\n<P CLASS=STK> <I>Stk. 2. </I> Dolke og knive, der almindeligt anvendes som  \r\n\r\n værktøj i et erhverv, til husholdningsbrug eller til brug ved jagt,  \r\n\r\n lystfiskeri eller sportsdykning, kan dog uden tilladelse indføres. Disse  \r\n\r\n våben kan endvidere uden tilladelse overdrages eller overlades til andres  \r\n\r\n besiddelse, såfremt det må antages, at erhververen agter at anvende dem som  \r\n\r\n anført. De kan endvidere ligeledes uden tilladelse anvendes i erhverv, til  \r\n\r\n husholdningsbrug eller til brug ved jagt, lystfiskeri eller sportsdykning  \r\n\r\n samt erhverves, besiddes og bæres, såfremt de agtes anvendt således. </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Genstande eller stoffer, der kun må erhverves  \r\n\r\n eller besiddes med tilladelse, jagttegn eller medlemsbevis til en  \r\n\r\n skytteforening med våbenpåtegning, må ikke overdrages eller overlades til  \r\n\r\n andre, medmindre erhververen eller modtageren foreviser det fornødne bevis på  \r\n\r\n sin berettigelse og godtgør, at beviset tilhører den pågældende ved  \r\n\r\n forevisning af legitimation med billede (pas, kørekort eller ID-kort) eller  \r\n\r\n på anden lige så betryggende måde. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Handlende, som har tilladelse til at forhandle  \r\n\r\n sprængstoffer, kan indkøbe sikkerhedssprængstoffer, sortkrudt og røgsvagt  \r\n\r\n krudt uden særlig tilladelse hertil. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De i lovens § 1, stk. 1 og 2, og denne  \r\n\r\n bekendtgørelses § 7 nævnte våben m.v. skal opbevares forsvarligt og så vidt  \r\n\r\n muligt på et for uvedkommende utilgængeligt sted. De i lovens § 1, stk. 1,  \r\n\r\n nævnte våben m.v. og de i stk. 2, litra b, nævnte indstikningspatroner m.v.  \r\n\r\n må ikke udstilles i butiksvinduer, udhængsskabe eller lignende. </P>  \r\n\r\n<P CLASS=STK> <I>Stk. 2. </I> Opbevares skydevåben ikke i aflåset gemme, skal  \r\n\r\n låsen eller bundstykket udtages og anbringes under lås. Et glatløbet  \r\n\r\n haglgevær kan opbevares uden at være adskilt eller anbragt i aflåset gemme,  \r\n\r\n hvis det opbevares på en lokalitet, der er aflåset, når den ikke er under  \r\n\r\n opsyn, således at våbenet ikke er frit tilgængeligt. </P>  \r\n\r\n<P CLASS=STK> <I>Stk. 3. </I> Ammunition til skydevåben skal opbevares for  \r\n\r\n sig i aflåset gemme. Aflåsning af opbevaringsstedet er dog ufornøden i  \r\n\r\n lokaler, hvorfra ammunition forhandles, såfremt opbevaringsstedet er under  \r\n\r\n betryggende tilsyn ved forhandlerens eller hans personales tilstedeværelse i  \r\n\r\n lokalet. </P>  \r\n\r\n<P CLASS=STK> <I>Stk. 4. </I> Bortkomst af de våben m.v., der er nævnt i  \r\n\r\n lovens § 1, stk. 1, og af de genstande, der kræver tilladelse efter § 7 i  \r\n\r\n denne bekendtgørelse, skal straks anmeldes til politiet. Det samme gælder  \r\n\r\n bortkomst af en våbentilladelse, et jagttegn eller et medlemsbevis til en  \r\n\r\n skytteforening med våbenpåtegning, medmindre tilladelsen m.v. ifølge sit  \r\n\r\n indhold var udløbet på bortkomsttidspunktet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Det er forbudt uden tilladelse fra  \r\n\r\n justitsministeren at udføre våben og ammunition af nogen art, jfr. dog stk.  \r\n\r\n 2, og § 12. </P>  \r\n\r\n<P CLASS=STK> <I>Stk. 2. </I> Tilladelse til udførsel af glatløbede  \r\n\r\n haglgeværer og rifler til jagtbrug og ammunition hertil til Færøerne og  \r\n\r\n Grønland samt til Finland, Island, Norge og Sverige meddeles dog af  \r\n\r\n politimesteren (politidirektøren). </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Håndvåben til brug ved skydekonkurrencer eller  \r\n\r\n jagt samt ammunition hertil i rimeligt omfang kan i forbindelse med ophold i  \r\n\r\n indtil 3 måneder her i landet (herunder ved gennemrejse) indføres, besiddes,  \r\n\r\n bæres, anvendes og genudføres uden tilladelse. </P>  \r\n\r\n<P CLASS=STK> <I>Stk. 2. </I> Besidderen af de i stk. 1 nævnte våben skal ved  \r\n\r\n indrejsen over for toldvæsenet forevise enten en af en offentlig myndighed i  \r\n\r\n hjemlandet udfærdiget tilladelse til besiddelse af våbenet, eller en  \r\n\r\n erklæring fra en myndighed i det pågældende land om, at en sådan tilladelse  \r\n\r\n er ufornøden. Endvidere skal der på en af justitsministeren godkendt blanket  \r\n\r\n gives oplysning dels om våbenets art, fabrikationsnummer og kaliber, dels om  \r\n\r\n navn og adresse i såvel hjemlandet som besøgslandet. Ved udrejsen skal en  \r\n\r\n genpart af denne blanket afleveres til toldvæsenet. Ved indførsel af  \r\n\r\n håndskydevåben til brug ved konkurrence skal der yderligere forevises en  \r\n\r\n indbydelse fra den pågældende organisation til deltagelse i konkurrencen.  \r\n\r\n</P>  \r\n\r\n<P CLASS=STK> <I>Stk. 3. </I> Håndvåben til skydekonkurrencer og jagtvåben  \r\n\r\n samt ammunition hertil i rimeligt omfang kan til brug under ophold i indtil 3  \r\n\r\n måneder i udlandet udføres og genindføres på betingelse af, at de i stk. 2  \r\n\r\n nævnte blanketter med oplysning om våbenets art m.v. afleveres til  \r\n\r\n toldvæsenet ved ud- og indrejsen. </P>  \r\n\r\n<P CLASS=STK> <I>Stk. 4. </I> Ved ind- og udførsel af håndskydevåben til brug  \r\n\r\n ved deltagelse i militære skydekonkurrencer her i landet eller i udlandet kan  \r\n\r\n en med forsvarsministeriets attestation vedrørende formålet med rejsen  \r\n\r\n forsynet fortegnelse over de af skytterne medbragte våben m.v. træde i stedet  \r\n\r\n for de i stk. 2 og 3, omhandlede erklæringer og blanketter m.v. Fortegnelsen  \r\n\r\n skal forevises toldvæsenet til påtegning såvel ved indførselen som ved  \r\n\r\n udførselen. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Tilladelser i henhold til lovens § 2, stk. 1,  \r\n\r\n udstedes med en gyldighedstid på 5 år. Vedrører tilladelsen revolvere og  \r\n\r\n pistoler, er gyldighedstiden dog kun 2 år. </P>  \r\n\r\n<P CLASS=STK> <I>Stk. 2. </I> Tilladelser i henhold til bekendtgørelsens § 7,  \r\n\r\n stk. 1, udstedes med en gyldighedstid på 5 år. </P>  \r\n\r\n<P CLASS=STK> <I>Stk. 3. </I> Tilladelser til våbensamlere udstedes dog med  \r\n\r\n en gyldighedstid på 10 år. </P>  \r\n\r\n<P CLASS=STK> <I>Stk. 4. </I> Samtykke til udstedelse af jagttegn meddeles  \r\n\r\n for et tidsrum svarende til jagttegnets gyldighedsperiode. </P>  \r\n\r\n<P CLASS=STK> <I>Stk. 5. </I> Samtykke til meddelelse af våbenpåtegning på et  \r\n\r\n medlemsbevis til en skytteforening meddeles for 5 år. </P>  \r\n\r\n<P CLASS=STK> <I>Stk. 6. </I> De meddelte tilladelser eller samtykker kan til  \r\n\r\n enhver tid tilbagekaldes. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> For udstedelse af tilladelser betales et gebyr  \r\n\r\n ved anvendelsen af stempelmærker, der påklæbes originaltilladelsen, der  \r\n\r\n udleveres til ansøgeren. </P>  \r\n\r\n<P CLASS=STK> <I>Stk. 2. </I> Gebyret for 2-, 5- og 10-årige tilladelser,  \r\n\r\n jfr. § 13, stk. 1-3, er 120 kr. for 2-årige tilladelser og 230 kr. for 5- og  \r\n\r\n 10-årige tilladelser. </P>  \r\n\r\n<P CLASS=STK> <I>Stk. 3. </I> En våbentilladelse til andre skydevåben end  \r\n\r\n glatløbede haglgeværer med en pibelængde på mindst 55 cm kan kun omfatte et  \r\n\r\n våben. Såfremt indehaveren af en våbentilladelse ønsker at anskaffe et andet  \r\n\r\n våben i stedet for det våben, der omfattes af tilladelsen, skal der udstedes  \r\n\r\n ny tilladelse mod gebyr. </P>  \r\n\r\n<P CLASS=STK> <I>Stk. 4. </I> Skifter indehaveren af en våbentilladelse navn,  \r\n\r\n adresse eller skytteforening, kan der vederlagsfrit udstedes ny  \r\n\r\n våbentilladelse med samme gyldighed som den oprindelige tilladelse. Det samme  \r\n\r\n gælder i tilfælde af bortkomst af en våbentilladelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> I henhold til lovens § 10 straffes overtrædelse  \r\n\r\n af de i medfør af loven fastsatte bestemmelser med bøde eller hæfte eller  \r\n\r\n under skærpende omstændigheder med fængsel indtil 2 år. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft den 1. januar  \r\n\r\n 1986. </P>  \r\n\r\n<P CLASS=STK> <I>Stk. 2. </I> Bekendtgørelse nr. 349 af 25. juni 1973 om  \r\n\r\n våben ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 11. december  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/ Fr. Chr. Schydt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/1985"
        },
        {
            "displayName": "Accession",
            "displayValue": "B19850053005"
        },
        {
            "displayName": "Entydig dokumentidentifikation",
            "displayValue": "CM016601"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "530"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "11/12/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 4. kt. j.nr. 1985-3801-49."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}