{
    "id": 32474,
    "title": "Tilladelse til etablering af midlertidig anlæg og sejlrende på søterritoriet. ",
    "documentTypeId": "240",
    "isSagsforlobPeriodValid": false,
    "shortName": "KEN nr 17201 af 20/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ministeriet har i forbindelse med en tilladelse til etablering af en  \r\n\r\n midlertidig tørdok samt sejlrende til brug for støbning af fundamenter til 11  \r\n\r\n vindmøller, der skal anvendes som vindmøllepark på søterritoriet, stillet en  \r\n\r\n række vilkår. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelse til etablering af midlertidig anlæg  \r\n\r\n og sejlrende på søterritoriet. </H1>  \r\n\r\n<P></P>  \r\n\r\n<P>I brev af 14. februar 1990 med tilhørende bilag har selskabet ansøgt om  \r\n\r\n tilladelse til etablering af en midlertidig tørdok ved Onsevig Havn på  \r\n\r\n Nordvestlolland til brug for støbning af fundamenter til 11 vindmøller, der  \r\n\r\n skal etableres som vindmøllepark på søterritoriet ud for Blæsenborg Odde på  \r\n\r\n nordvestsiden af Lolland. </P>  \r\n\r\n<P>Endvidere ansøger selskabet om tilladelse til etablering af en midlertidig  \r\n\r\n sejlrende med en vanddybde på ca. 3 m fra tørdokken til stedet hvor  \r\n\r\n fundamenterne agtes placeret. </P>  \r\n\r\n<P>Ministeriet har i sit brev af 20. november 1989 meddelt ELKRAFT principiel  \r\n\r\n tilladelse til etablering af vindmøllerne bl.a. på vilkår, at ingen del af  \r\n\r\n projektet må iværksættes, forinden endelig godkendelse foreligger fra  \r\n\r\n ministeriets side. </P>  \r\n\r\n<P>Det fremgår af sagen, at selskabet forhandler med ELKRAFT om overdragelse  \r\n\r\n af entreprisen på projektet. Af hensyn til en stram tidsplan på projektet  \r\n\r\n anmoder selskabet om, at ministeriet allerede på nærværende tidspunkt  \r\n\r\n meddeler tilladelse til etablering af tørdok og sejlrende. </P>  \r\n\r\n<P>Det fremgår desuden af sagen, at tørdokken etableres på sydsiden af  \r\n\r\n vejdæmninger til Onsevig Havn. Området omgives af en fangdæmning med en  \r\n\r\n kronebredde på ca. 12 m, anlæg 2 mod vandet og ca. anlæg 1,5 m mod dokkens  \r\n\r\n indre. Indvendigt udgraves dokken til dybder mellem - 3,5 m og - 2,8 m. </P>  \r\n\r\n<P>Det opgravede materiale anvendes dels i fangdæmningen og dels til  \r\n\r\n etablering af et ca. 15 m bredt arbejdsareal med en skurby mellem dokken og  \r\n\r\n vejdæmningen. Arbejdsarealets højde afhænger af den opgravede fyldmængde.  \r\n\r\n</P>  \r\n\r\n<P>Fangdæmningen udføres uden bølgebeskyttelse, da støbningen af  \r\n\r\n vindmøllefundamenterne forventes afsluttet i august 1990. Herefter retableres  \r\n\r\n havbunden påny, ved at det opgravede materiale fyldes tilbage i dokken. </P>  \r\n\r\n<P>Det fremgår endvidere af sagen, at sejlrenden ønskes etableret fra dokkens  \r\n\r\n vestende til stedet, hvor møllerne agtes placeret. Vanddybden i sejlrenden  \r\n\r\n bliver ca. 3 m. Det opgravede materiale klappes på havbunden. Efter  \r\n\r\n vindmøllernes placering på søterritoriet fyldes sejlrenden påny med sand,  \r\n\r\n således at de eksisterende dybdeforhold retableres. </P>  \r\n\r\n<P>Ministeriet har i sagens anledning anmodet Kystinspektoratet,  \r\n\r\n Farvandsvæsenet, Fiskeriinspektøren i København, Skov- og  \r\n\r\n Naturstyrelsen, Ravnsborg Kommune, Storstrøms Amt og bestyrelsen af Onsevig  \r\n\r\n Havn om en udtalelse. </P>  \r\n\r\n<P>Storstrøms Amt udtaler, at anlæg af den midlertidige tørdok ved Onsevig  \r\n\r\n Havn ikke er i strid med regionplan eller fredningsmæssige interesser i  \r\n\r\n området. Det er imidlertid en forudsætning, at hav og landområder føres  \r\n\r\n tilbage til deres oprindelige tilstand, når støbningen af fundamenterne er  \r\n\r\n udført. </P>  \r\n\r\n<P>Endvidere udtaler amtet, at såfremt der ønskes foretaget klapning af  \r\n\r\n materiale på søterritoriet i forbindelse med etablering af tørdok og  \r\n\r\n sejlrende, skal der i amtets miljøkontor søges om tilladelse i henhold til  \r\n\r\n Miljøministeriets bekendtgørelse nr. 975 af 19. december 1986. Amtet henleder  \r\n\r\n opmærksomheden på, at der efter meddelt tilladelse er en ankefrist på 4 uger,  \r\n\r\n indenfor hvilken uddybningsarbejdet ikke må påbegyndes. </P>  \r\n\r\n<P>Skov- og Naturstyrelsen bemærker, at der er en risiko for, at  \r\n\r\n anlægsarbejdet vil beskadige undersøiske stenalderbopladser og skibsvrag.  \r\n\r\n Disse fortidsminder er beskyttet i henhold til naturfredningslovens § 49, og  \r\n\r\n må ikke beskadiges eller fjernes uden tilladelse fra Skov- og Naturstyrelsen.  \r\n\r\n</P>  \r\n\r\n<P>Med henblik på at klarlægge forholdene på stedet, er det nødvendigt at  \r\n\r\n gennemføre en marinarkæologisk undersøgelse, hvorfor bygherren opfordres til  \r\n\r\n at kontakte Skov- og Naturstyrelsens kulturhistoriske kontor med henblik på  \r\n\r\n en aftale om sagens videre forløb. Såfremt det viser sig, at der befinder sig  \r\n\r\n beskyttede fortidsminder på stedet er Skov- og Naturstyrelsens tilladelse til  \r\n\r\n anlæg af tørdokken betinget af, at der gennemføres arkæologiske udgravninger.  \r\n\r\n</P>  \r\n\r\n<P>På det således foreliggende grundlag skal ministeriet hermed godkende  \r\n\r\n anlæg af en midlertidig tørdok ved Onsevig Havn og udgravning af en  \r\n\r\n midlertidig sejlrende på følgende vilkår: 1. Inden udgangen af 1990 skal  \r\n\r\n anlæggene være fjernet fuldstændigt fra søterritoriet, og hav- og landområder  \r\n\r\n skal være ført tilbage til deres oprindelige tilstand. 2. Som sikkerhed for  \r\n\r\n opfyldelse af tilladelsens vilkår skal der over for ministeriet stilles en  \r\n\r\n bankgaranti på 100.000 kr. 3. Anlæggene skal vedligeholdes i god og  \r\n\r\n forsvarlig stand og skal ændres eller fjernes, dersom der viser sig  \r\n\r\n uforudsete, skadelige virkninger som følge af deres tilstedeværelse, eller  \r\n\r\n dersom de forfalder og ikke straks genetableres. 4. Der må ikke uden  \r\n\r\n ministeriets tilladelse foretages udvidelse af eller ændringer på anlægget.  \r\n\r\n 5. Til Farvandsvæsenet indsendes, inden arbejdets start, meddelelse om  \r\n\r\n arbejdets påbegyndelsestidspunkt og om arbejdets forventede varighed. Under  \r\n\r\n arbejdets udførelse markeres anlæggene med stager med sorte flag ved midten  \r\n\r\n og for enderne. Stagerne skal række 2 m op over vandet. 6. Eventuel  \r\n\r\n afmærkning af anlæggene i funktionsperioden aftales med Farvandsvæsenet. 7.  \r\n\r\n Umiddelbart efter anlæggenes etablering indsendes til Farvandsvæsenet,  \r\n\r\n Kystinspektoratet og ministeriet ajourførte tegninger visende anlæggenes  \r\n\r\n endelige udformning og nøjagtige placering, f.eks. angivet ved indmåling af  \r\n\r\n konstruktionen i forhold til matrikelskel. Endvidere leveres en pejleplan  \r\n\r\n visende dybder omkring anlæggene. 8. Såfremt fyld ønskes klappet på  \r\n\r\n søterritoriet, skal en ansøgning om tilladelse hertil være amtskommunen i  \r\n\r\n hænde ca. 3 måneder, inden arbejdet forventes påbegyndt. 9. Såfremt der i  \r\n\r\n området for anlæggenes placering findes bevaringsværdige vrag eller  \r\n\r\n fortidsminder, skal disse udgraves på bygherrens bekostning. </P>  \r\n\r\n<P>10. Såfremt anlæggene påfører fiskere tab, samt hvorvidt og i hvilket  \r\n\r\n omfang de bør holdes skadesløse herfor, skal i mangel af mindelig  \r\n\r\n overenskomst afgøres af et i medfør af saltvandsfiskerilovens § 17, stk. 4,  \r\n\r\n nedsat nævn. </P>  \r\n\r\n<P>11. Der må ikke uden Trafikministeriets tilladelse foretages udvidelser  \r\n\r\n eller væsentlige ændringer af anlæggene. </P>  \r\n\r\n<P>12. Anlæggene kan ikke overdrages til andre uden ministeriets forudgående  \r\n\r\n tilladelse. </P>  \r\n\r\n<P>13. Når anlæggene inddrages, skal Farvandsvæsenet, Trafikministeriet og  \r\n\r\n Kystinspektoratet underrettes herom. </P>  \r\n\r\n<P>For tilladelsen gælder i øvrigt: </P>  \r\n\r\n<P>a) Tilladelsen fritager ikke ejeren af anlæggene for et i forbindelse med  \r\n\r\n deres tilstedeværelse eventuelt opstående civilretligt ansvar. </P>  \r\n\r\n<P>b) Tilladelsen indeholder ingen garanti for de foreslåede konstruktioners  \r\n\r\n sikkerhed eller stabilitet. </P>  \r\n\r\n<P>Det bemærkes endelig, at en meddelt tilladelse fortabes, såfremt nogen af  \r\n\r\n de for tilladelsen fastsatte vilkår ikke måtte blive opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901720125"
        },
        {
            "displayName": "Entydig dokumentidentifikation",
            "displayValue": "CA000385"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17201"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "20/03/1990"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3451-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}