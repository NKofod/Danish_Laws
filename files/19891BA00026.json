{
    "id": 105759,
    "title": "1989 BSF 26   FORSLAG TIL FOLKETINGSBESLUTNING OM OPRETHOLDELSE AF FÆRGERNE &#187;PEDER   PAARS&#171; OG &#187;NIELS KLIM&#171; PÅ KALUNDBORG-ÅRHUS-OVERFARTEN ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 26 </P>  \r\n\r\n<P></P>  \r\n\r\n<P>Forslag til folketingsbeslutning om opretholdelse af færgerne &#187;Peder  \r\n\r\n Paars&#171; og &#187;Niels Klim&#171; på Kalundborg-Århus-overfarten </P>  \r\n\r\n<P></P>  \r\n\r\n<P>Fremsat af Tommy Dinesen (SF) Margrete Auken (SF) Aage Frandsen (SF) Ole  \r\n\r\n Henriksen (SF) Ingerlise Koefoed (SF) Bjørn Poulsen (SF) </P>  \r\n\r\n<P></P>  \r\n\r\n<P>den 8. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Det pålægges regeringen ikke at sælge og flytte færgerne &#187;Peder </P>  \r\n\r\n<P>Paars&#171; og &#187;Niels Klim&#171; fra Kalundborg-Århus-overfarten, før  \r\n\r\n de faste </P>  \r\n\r\n<P>forbindelser på Storebælt står færdige. </P>  \r\n\r\n<P>Bemærkninger til forslaget </P>  \r\n\r\n<P>Det har skabt uro og usikkerhed i færgebyerne Kalundborg og Århus og i de  \r\n\r\n omkringliggende kommuner, at regeringen har planlagt at sælge de to store  \r\n\r\n færger &#187;Peder Paars&#171; og &#187;Niels Klim&#171;. Det har endvidere  \r\n\r\n vist sig, at regeringen har planer om at overføre salgssummen fra færgerne  \r\n\r\n til en nyprojekteret havneterminal og nye færger på  \r\n\r\n Helsingborg-Helsingør-overfarten. Altså: Man sælger næsten nye færger til det  \r\n\r\n halve af, hvad man har givet for dem, og afgiver ordre på nye - til en høj  \r\n\r\n pris - som skal indsættes på en anden rute. Det kan kun være værfterne og  \r\n\r\n køberen af &#187;Peder Paars&#171; og &#187;Niels Klim&#171;, der tjener  \r\n\r\n herpå. Samfundet (skatteborgerne) betaler regningen. </P>  \r\n\r\n<P>Argumenterne for salget har været, at færgerne har for stor  \r\n\r\n passagerkapacitet, nemlig 2.000 personer. Hertil kan fremføres, at da  \r\n\r\n Folketinget vedtog byggeriet af færgerne, havde DSB mange planer med disse  \r\n\r\n skibe, som byggede på, at passagerer, som skulle til Øst- og Nordjylland og  \r\n\r\n omvendt, med fordel skulle kunne benytte færgerne og tilsluttede  \r\n\r\n togforbindelser. Denne fordel udnyttes ikke, da det viser sig, at  \r\n\r\n passagererne, hvis ikke de udtrykkeligt anmoder derom, automatisk bliver  \r\n\r\n sendt over Korsør-Nyborg. </P>  \r\n\r\n<P>På et møde arrangeret af Nordvestsjællands Udviklingsselskab, hvori  \r\n\r\n repræsentanter for 12 kommunalbestyrelser og Vestsjællands Amtsråd samt  \r\n\r\n medlemmer af Folketingets Trafikudvalg deltog, kom det frem, at betydningen  \r\n\r\n af at bibeholde færgerne er meget stor for området. </P>  \r\n\r\n<P>Togstrækningen Kalundborg-København har ligeledes meget stor betydning for  \r\n\r\n de mange hundrede pendlere, som har arbejde eller videreuddanner sig i  \r\n\r\n hovedstadsområdet. En indskrænkning i toggangen ved salg af de omtalte færger  \r\n\r\n vil også få stor betydning for det nordvestsjællandske område. Der er heller  \r\n\r\n ingen tvivl om, at færdiggørelsen af Storebæltsbyggeriet vil ramme området  \r\n\r\n med en negativ virkning, når der i fremtiden skal placeres industri og  \r\n\r\n boliger. </P>  \r\n\r\n<P>Ruten Århus-Kalundborg havde eksempelvis i 1988 508.500  \r\n\r\n landgangspassagerer, 267.000 personbiler, 634 busser samt 326.955  \r\n\r\n lastbilenheder. </P>  \r\n\r\n<P>Det har endvidere været fremført, at rutens overskud har været på 25 mio.  \r\n\r\n kr. i 1988. </P>  \r\n\r\n<P>Men ifølge udregninger foretaget af uvildige eksperter var rutens overskud  \r\n\r\n i 1988 derimod 51,9 mio. kr., fordi DSB's interne afregninger kun tilskrives  \r\n\r\n ruten med 40 kr. pr. passager. </P>  \r\n\r\n<P>Folketingets Trafikudvalg modtog i oktober 1989 en deputation bestående af  \r\n\r\n borgmestre og embedsmænd fra henholdsvis Kalundborg og Århus. Ved den  \r\n\r\n lejlighed udtrykte borgmester Aage Brejnrod, Kalundborg, og borgmester  \r\n\r\n Thorkild Simonsen, Århus, samstemmende, at de helt klart var af den  \r\n\r\n opfattelse, at der var en mundtlig aftale om, at færgerne skulle fortsætte,  \r\n\r\n indtil Storebæltsbyggeriet var tilendebragt, så de to amter kan få ordentlige  \r\n\r\n betingelser og tid til omstillingen. </P>  \r\n\r\n<P>Kalundborg befinder sig i forvejen i en meget vanskelig situation med en  \r\n\r\n meget høj arbejdsløshedsprocent, når Carmen Clairoll lukker og 400 ansatte  \r\n\r\n sendes på gaden. Det giver bl.a. Kvindeligt Arbejderforbund en  \r\n\r\n arbejdsløshedsprocent på 60. </P>  \r\n\r\n<P>Endelig skal det nævnes, at der helt sikkert ville blive muligheder for  \r\n\r\n forøgede indtægter på de to færger, hvis man fulgte de forslag, som har været  \r\n\r\n fremsendt til Trafikudvalget fra skibsførere og maskinmestre på færgerne.  \r\n\r\n Forslagene går ud på at fjerne de underste saloner til fordel for en  \r\n\r\n forhøjelse af øverste bildæk, hvorved man kunne få plads til at tage  \r\n\r\n lastbiler, trailere samt containere på to dæk. </P>  \r\n\r\n<P>Herved kunne der blive plads til nye saloner til 1.100 passagerer, hvilket  \r\n\r\n er samme kapacitet, som de to tidligere prinsessefærger havde. Der er behov  \r\n\r\n for kapacitet til overførsel af flere lastbilenheder, idet ruten i dag må  \r\n\r\n melde udsolgt især på natafgange, hvilket betyder forringede  \r\n\r\n indtjeningsmuligheder. </P>  \r\n\r\n<P>Der er således ingen tvivl om, at rutens økonomi kan forbedres, idet meget  \r\n\r\n tyder på, at man ved en ombygning og en bedre markedsføring af ruten vil  \r\n\r\n indtjene lige så meget som ved salg af færgerne. </P>  \r\n\r\n<P>Beslutningsforslag </P>  \r\n\r\n<P>Det pålægges regeringen ikke at sælge og flytte færgerne &#187;Peder </P>  \r\n\r\n<P>Paars&#171; og &#187;Niels Klim&#171; fra Kalundborg-Århus-overfarten, før  \r\n\r\n de faste </P>  \r\n\r\n<P>forbindelser på Storebælt står færdige. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/05/1990"
        },
        {
            "displayName": "Accession",
            "displayValue": "19891BA00026"
        },
        {
            "displayName": "Entydig dokumentidentifikation",
            "displayValue": "CL003292"
        },
        {
            "displayName": "Dato for førstegangsindlæggelse",
            "displayValue": "08/05/1990"
        },
        {
            "displayName": "Dato for indlæggelse",
            "displayValue": "08/05/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}