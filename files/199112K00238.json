{
    "id": 111037,
    "title": "1991 LSF 238   FORSLAG TIL LOV OM ÆNDRING AF LOV OM ÆNDRING AF DEN SOCIALE STYRELSESLOV   OG LOV OM SOCIAL PENSION M.V. (UDSKYDELSE AF REVISIONSBESTEMMELSE) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 238",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 238 </P>  \r\n\r\n<P></P>  \r\n\r\n<P>Forslag til Lov om ændring af lov om ændring af den sociale styrelseslov  \r\n\r\n og lov om social pension m.v. (Udskydelse af revisionsbestemmelse) </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 26. februar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 7. april 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920025930\"> Lov nr. 259 af 17/04/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 399 af 6. juni 1991 om ændring af den sociale styrelseslov og  \r\n\r\n lov om social pension m.v. ændres i <I>§ 14, stk. 7,</I> &#187;1991-92&#171;  \r\n\r\n til: &#187;1992-93&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov nr. 399 af 6. juni 1991 om ændring af den sociale styrelseslov og  \r\n\r\n lov om social pension m.v., ændres i <I>§ 14, stk. 7,</I> &#187;1991-92&#171;  \r\n\r\n til: &#187;1992-93&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P> Regeringen indgik i efteråret 1990 en aftale med Kommunernes  \r\n\r\n Landsforening om bl.a. kommunal medfinansiering af sociale  \r\n\r\n overførselsindkomster. I overensstemmelse hermed fremsatte Regeringen i  \r\n\r\n foråret 1991 et lovforslag (L 62) om udlægning af tilkendelseskompetence på  \r\n\r\n førtidspensionsområdet, om kommunal medfinansiering af førtidspension og om  \r\n\r\n ændring af ankemulighederne. </P>  \r\n\r\n<P>Under behandlingen af dette lovforslag i Folketingets Socialudvalg blev  \r\n\r\n der fra flere sider udtrykt betænkelighed ved, at kommunerne på det  \r\n\r\n foreliggende grundlag fik tillagt kompetencen til at træffe afgørelser i  \r\n\r\n sager om tilkendelse af mellemste og højeste førtidspension m.v. Den del af  \r\n\r\n lovforslaget, der vedrørte kommunal tilkendelseskompetence i sager om  \r\n\r\n almindelig og forhøjet almindelig førtidspension, blev derimod positivt  \r\n\r\n modtaget. </P>  \r\n\r\n<P>Det oprindelige lovforslag blev derfor ændret, således at kun  \r\n\r\n tilkendelseskompetencen i sager om almindelig og forhøjet almindelig  \r\n\r\n førtidspension blev foreslået udlagt til kommunerne. Revaliderings- og  \r\n\r\n pensionsnævnene, der blev bevaret i stort set uændret form, skulle fortsat  \r\n\r\n som 1. instans behandle sager om tilkendelse af mellemste og højeste  \r\n\r\n førtidspension efter pensionslovens § 14, stk. 1 og stk. 2, om  \r\n\r\n invaliditetsydelse og bistands- og plejetillæg efter pensionslovens §§ 16 og  \r\n\r\n 18 og om støtte til etablering af selvstændig virksomhed og erhvervelse af  \r\n\r\n motorkøretøj efter bistandslovens §§ 43 og 58. </P>  \r\n\r\n<P>Der var i Folketinget bred enighed om, at der i folketingssamlingen  \r\n\r\n 1991-92 skulle tages endelig stilling til spørgsmålet om tilkendelse af  \r\n\r\n mellemste og højeste førtidspension m.v. Grundlaget for Folketingets  \r\n\r\n stillingtagen skulle være et udvalgsarbejde. </P>  \r\n\r\n<P>Efter vedtagelsen af lovforslag L 62 nedsatte Regeringen derfor et udvalg,  \r\n\r\n der bl.a. skulle vurdere og opstille modeller for udlægning af  \r\n\r\n tilkendelseskompetencen for sager vedrørende mellemste og højeste  \r\n\r\n førtidspension m.v. I udvalget deltager repræsentanter fra bl.a. De  \r\n\r\n Samvirkende Invalideorganisationer, DA, LO, FTF, Kommunernes Landsforening og  \r\n\r\n Amtsrådsforeningen. </P>  \r\n\r\n<P>Udvalget skulle have afsluttet sit arbejde den 1. december 1991 med  \r\n\r\n henblik på fremsættelse af lovforslag i folketingsåret 1991-92, til  \r\n\r\n ikrafttræden den 1. januar 1993. </P>  \r\n\r\n<P>Da udvalget imidlertid ikke har kunnet færdiggøre sit arbejde inden for  \r\n\r\n den fastsatte frist, har udvalget fået udsættelse med afslutningen af  \r\n\r\n arbejdet til 1. marts 1992. Da Regeringen ønsker at afvente resultatet af  \r\n\r\n udvalgsarbejdet, vil det ikke være muligt at få et eventuelt lovforslag  \r\n\r\n færdigbehandlet i indeværende folketingssamling, hvorfor det foreslås, at  \r\n\r\n tidspunktet for revision af bestemmelserne om tilkendelseskompetencen m.v.  \r\n\r\n udskydes til folketingsåret 1992-93. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af den bestemmelse, </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov nr. 399 af 6. juni 1991 om ændring af den sociale styrelseslov og  \r\n\r\n lov om social pension m.v., ændres i <I>§ 14, stk. 7,</I> &#187;1991-92&#171;  \r\n\r\n til: &#187;1992-93&#171;. </P>  \r\n\r\n<P> <I>Stk. 7.</I> Socialministeren fremsætter forslag for Folketinget om  \r\n\r\n revision af tilkendelseskompetencen m.v. efter lov om social pension og lov  \r\n\r\n om social bistand inden udgangen af folketingsåret 1991-92. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1992"
        },
        {
            "displayName": "Accession",
            "displayValue": "199112K00238"
        },
        {
            "displayName": "Entydig dokumentidentifikation",
            "displayValue": "CL002575"
        },
        {
            "displayName": "Dato for førstegangsindlæggelse",
            "displayValue": "22/04/1992"
        },
        {
            "displayName": "Dato for indlæggelse",
            "displayValue": "22/04/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}