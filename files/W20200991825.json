{
    "id": 218555,
    "title": "Pressenævnets kendelse i sag nr. 2020-80-0592",
    "documentTypeId": "240",
    "isSagsforlobPeriodValid": true,
    "shortName": "KEN nr 9918 af 10/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2020-80-0592</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">B. T. bragte i december måned en artikel og et Facebookopslag med omtale af en professors opfordring til i visse situationer at bære mundbind til private sammenkomster for at hindre smittespredning af corona. En person klagede til Pressenævnet og henviste til, at der var tale om misvisende information, og at han havde retlig interesse ved at være indirekte omtalt, når omtalen var rettet mod alle danskere. Pressenævnet afviste at behandle klagen, da personen, der klagede, ikke var omtalt eller afbildet i udsendelsen, og derfor ikke har retlig interesse.</p>\r\n</div>\r\n<p>[Klager] har klaget til Pressenævnet over artiklen ”<span class=\"Italic\">Professor opfordrer til at bruge mundbind i private hjem</span>” på netavisen bt.dk og et Facebook-opslag om artiklen bragt af B. T. den 4. december 2020, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den påklagede artikel indeholder omtale af en professors opfordring til i visse situationer også at bære mundbind til private sammenkomster for at hindre smittespredning med corona. Det påklagede Facebook-opslag, der har overskriften ”<span class=\"Italic\">Danskere skal bære mundbind i hjemmet</span>”, er markeret med ”BREAKING” og linker til artiklen.</p>\r\n<p>\r\n</p>\r\n<p>[Klager] har til støtte for klagen anført, at det ikke er i overensstemmelse med de presseetiske regler om korrekt information, når B. T. ved Facebook-opslaget anvender ordet ”BREAKING” og ”skal” i stedet for selve titlen på artiklen. [Klager] mener, at opsætningen af artiklen og Facebook-opslaget er løgnagtig og i bedste fald misvisende information om corona-tiltag, og det skyldes alene, at B. T. ønsker at få flere ”klik” og dermed skabe profit.</p>\r\n<p>\r\n</p>\r\n<p>[Klager] har endvidere anført, at han har retlig interesse i klagen, da artiklen efter ordlyden omhandler ”alle danskere”, og Facebook-opslaget er fremsat som et påbud over for ”alle danskere”, hvorfor han er indirekte omtalt i artiklen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Jens Kruse Mikkelsen, udtaler</span>:</p>\r\n<p>Klagen angår en artikel og et Facebook-opslag med omtale af brugen af mundbind som middel mod smittespredning af corona.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>[Klager] er ikke selv omtalt eller afbildet i artiklen. Selv om [Klager] er dansk statsborger, har han ikke en sådan direkte og individuel retlig interesse, at der er grundlag for at behandle klagen i forhold til ham. Klagen afvises herefter, jf. medieansvarslovens § 43, stk. 2, nr. 2.</p>\r\n<p>\r\n</p>\r\n<p>Afgjort den 10. december 2020</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/12/2020"
        },
        {
            "displayName": "Accession",
            "displayValue": "W20200991825"
        },
        {
            "displayName": "Entydig dokumentidentifikation",
            "displayValue": "AA012200"
        },
        {
            "displayName": "Dato for indlæggelse",
            "displayValue": "12/12/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9918"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "10/12/2020"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2020-80-0592"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}