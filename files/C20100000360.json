{
    "id": 127785,
    "title": "Vejledning om ordblindeundervisning for voksne",
    "documentTypeId": "180",
    "isSagsforlobPeriodValid": true,
    "shortName": "VEJ nr 3 af 04/01/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Vejledning om ordblindeundervisning for voksne</p>\r\n      <p class=\"Kapitel\">Kapitel 1</p>\r\n      <p class=\"Kapiteloverskrift\">Indledning</p>\r\n      <p class=\"Tekst\">Som følge af de ændringer, der er sket i forbindelse med kommunalreformens ikrafttræden den 1. januar 2007, har Undervisningsministeriet ændret reglerne om ordblindeundervisning for voksne m.v. Reglerne fremgår af Undervisningsministeriets bekendtgørelse nr. 1372 af 15. december 2005 om ordblindeundervisning for voksne.</p>\r\n      <p class=\"Tekst\">Med nedlæggelse af amterne overgik de tilbud, som amtsrådet hidtil har givet til ordblinde i henhold til lov om specialundervisning for voksne til lov om forberedende voksenundervisning (FVU-loven). Ordblindeundervisningen placeres på voksenuddannelsescentrene (VUC), hvorfra undervisningen tilbydes enten på voksenuddannelsescentret eller hos en driftsoverenskomstpart. Ansvaret for visitation til ordblindeundervisningen henlægges til lederen af voksenuddannelsescentret .</p>\r\n      <p class=\"Tekst\">Ved flytningen af ordblindeundervisningen til FVU-loven forbliver indholdet af ordblindeundervisningen uændret. Voksenuddannelsescentrene får ansvaret for indgåelse af driftsoverenskomster om ordblindeundervisning for voksne med andre uddannelsesinstitutioner, folkeoplysende foreninger mv.</p>\r\n      <p class=\"Tekst\">Vejledningen uddyber nærmere reglerne i bekendtgørelse nr. 1372 af 15. december 2005 om ordblindeundervisning for voksne. Når der i denne vejledning henvises til bekendtgørelsen uden yderligere præcisering, henvises der således til ovennævnte bekendtgørelse.</p>\r\n      <p class=\"Kapitel\">Kapitel 2</p>\r\n      <p class=\"Kapiteloverskrift\">Formål, jf. bekendtgørelsens § 1</p>\r\n      <p class=\"Tekst\">Beskrivelsen af formålet med ordblindeundervisningen svarer til det formål, som fremgår af den hidtil gældende bestemmelse i § 1, stk. 1, i lov om specialundervisning for voksne.</p>\r\n      <p class=\"Tekst\">Undervisningen er rettet mod voksne med basale vanskeligheder med at tilegne sig skriftsproget. Dermed er målgruppen for undervisningen præciseret til voksne med ordblindevanskeligheder. Voksne, der af andre årsager har vanskeligheder med skriftsproget, er således ikke omfattet af målgruppen for ordblindeundervisning. Det kan fx dreje sig om voksne, der har skriftsproglige vanskeligheder på grund af manglende dansksproglige færdigheder generelt, erhvervet hjerneskade eller generelle indlæringsvanskeligheder. Det udelukker dog ikke, at fx udlændinge kan deltage i ordblindeundervisning, når de opfylder betingelserne herfor. Såfremt deltagere afvises til ordblindeundervisning skal de henvises til andre tilbud, jf. § 10, stk. 4, i bekendtgørelsen.</p>\r\n      <p class=\"Tekst\">Det præciseres endvidere, at der skal være tale om undervisning, som ikke kan ydes i henhold til anden lovgivning. Hvis en deltager fx er berettiget til specialpædagogisk støtte (SPS) i forbindelse med deltagelse i en erhvervsuddannelse eller en videregående uddannelse, skal den ordblindeundervisning, som relaterer sig til den konkrete uddannelse afholdes i henhold til disse uddannelseslovgivninger. Deltageren kan dog sideløbende modtage fx ordblindeundervisning for voksne, som ikke er bevilliget til den konkrete uddannelse. Nødvendig instruktion i brugen af hjælpemidler, bevilget i henhold til Lov om social service eller Lov om en aktiv beskæftigelsesindsats, følger på samme måde med bevilling af hjælpemidlet og finansieres af den bevilgende myndighed.</p>\r\n      <p class=\"Tekst\">Ordblindeundervisningens indhold skal medvirke til at forbedre deltagerens mulighed for at benytte kompenserende strategier og metoder, der øger deltagerens mulighed for at fungere i beskæftigelse, uddannelse, samfundslivet og privatlivet. Målet er således at begrænse deltagerens skriftsproglige handicap i alle sider af voksenlivet. Det er således de tekster, deltageren har brug for at læse i hverdagen, der bør inddrages i undervisningen. Undervisningen skal dermed give deltageren mulighed for at forstå og bruge de skrevne tekster, samt selv at skrive tekster. For at nå dette vil det ofte være nødvendigt og gavnligt at kunne benytte hjælpemidler. Derfor er målet med undervisningen også, at deltageren skal kunne anvende relevante it-hjælpemidler, som fx programmer med oplæsningsfunktion, ordprædiktionsprogrammer m.m.</p>\r\n      <p class=\"Kapitel\">Kapitel 3</p>\r\n      <p class=\"Kapiteloverskrift\">Undervisning samt uddannelses- og erhvervsvejledning, jf. bekendtgørelsens §§ 3-9</p>\r\n      <p class=\"Tekstoverskrift\">Undervisning</p>\r\n      <p class=\"Tekst\">Ordblindeundervisningen omfatter undervisning, der kompenserer deltagerens vanskeligheder gennem styrkelse af skriftsproglige færdigheder og kommunikative færdigheder samt muligheden for specialpædagogisk bistand.</p>\r\n      <p class=\"Tekst\">Kerneindholdet i ordblindeundervisningen er den undervisning, der dels sigter mod at udvikle deltagerens funktionelle læse, stave- og skrivefærdigheder, dels sigter mod at kompensere deltagerens vanskeligheder ved anvendelse af relevante hjælpemidler, fx brug af stavekontrol, ordprædiktionsprogrammer, oplæsningsprogrammer og diktafon.</p>\r\n      <p class=\"Tekst\">Den specialpædagogiske bistand sigter mod, at der stilles relevante pædagogiske hjælpemidler til rådighed for deltageren i undervisningen. Det kan fx dreje sig om undervisningsmaterialer, ordbøger og it-hjælpemidler. Den specialpædagogiske bistand omfatter desuden rådgivning til deltageren og evt. andre med tilknytning til deltageren fx deltagerens ansættelsessted.</p>\r\n      <p class=\"Tekst\">Undervisningen skal tilrettelægges individuelt ud fra en samlet vurdering af deltagerens behov og dennes forudsætninger. Undervisningen har således ikke noget højeste eller laveste færdighedsniveau, men den skal føre frem til det færdighedsniveau, som vurderes at være relevant for deltageren.</p>\r\n      <p class=\"Tekstoverskrift\">Hensyntagende undervisning</p>\r\n      <p class=\"Tekst\">Som led i ordblindeundervisningen kan der tilbydes hensyntagende undervisning. Det er en forudsætning for at modtage hensyntagende undervisning, at deltageren samtidig er i undervisning efter § 3 i bekendtgørelsen. Den hensyntagende undervisning omfatter fag, som deltageren på grund af basale læsevanskeligheder ikke har mulighed for at tilegne sig i anden voksenundervisning. Der er tale om ren fagundervisning i modsætning til den kompenserende undervisning, der er en funktionsundervisning. Typisk omfatter den hensyntagende undervisning sprogfag, fx dansk, engelsk og tysk, samt matematik. Deltagelse i hensyntagende undervisning beror på en vurdering af den enkeltes færdighedsniveau og undervisningsbehov. Ved udarbejdelsen af den individuelle undervisningsplan kan det vurderes nærmere, om deltageren vil få udbytte af hensyntagende undervisning sideløbende med deltagelsen i ordblindeundervisningen.</p>\r\n      <p class=\"Tekstoverskrift\">Timetal</p>\r\n      <p class=\"Tekst\">Der er ikke fastsat et mindste timetal for undervisningen. Deltageren kan således følge et kort forløb i form af målrettet undervisning, fx om et nyt hjælpeprogram i et tekstbehandlingsprogram. Et undervisningsforløb kan højst have et timetal på 80 undervisningstimer. I de 80 undervisningstimer indgår evt. undervisning, der er tilrettelagt under hensyntagen til deltagerens ordblindhed, jf. § 4 i bekendtgørelsen.</p>\r\n      <p class=\"Tekst\">Efter evaluering af undervisningsforløbet kan deltageren genvisiteres til et nyt undervisningsforløb, men det skal sikres, at der regelmæssigt tages stilling til deltagerens udbytte af undervisningen og muligheden for evt. deltagelse i et andet relevant undervisningstilbud i stedet for ordblindeundervisningen.</p>\r\n      <p class=\"Tekstoverskrift\">It</p>\r\n      <p class=\"Tekst\">It kan inddrages som redskab i undervisningen og dermed være en integreret del af undervisningen. Det kan fx dreje sig om styrkelse af de skriftsproglige færdigheder ved hjælp af et tekstbehandlingsprogram eller om anvendelse af it-programmer, der kompenserer for manglende for manglende læsefærdigheder.</p>\r\n      <p class=\"Tekstoverskrift\">Ene- og holdundervisning</p>\r\n      <p class=\"Tekst\">Undervisningen kan afholdes som eneundervisning eller undervisning på hold med 2-6 deltagere, afhængig af en konkret vurdering af deltagerens behov. Der er mulighed for, at en deltager kan følge både ene- og holdundervisning i samme undervisningsforløb, enten samtidigt eller i afsluttede delforløb. Endvidere kan der afholdes undervisning for to hold samtidig (samlæsning), hvis fx det er hensigtsmæssigt at to undervisere forestår undervisningen af et større hold deltagere, som dermed højst kan udgøre 12.</p>\r\n      <p class=\"Tekstoverskrift\">Evaluering</p>\r\n      <p class=\"Tekst\">Underviseren skal sammen med deltageren løbende evaluere undervisningen samt deltagerens læreproces med udgangspunkt i den individuelle undervisningsplan. Formålet med denne regel er at sikre, at deltageren har udbytte af undervisningen, at undervisningen fortsat er relevant for deltageren og imødekommer dennes behov for undervisning. Hvis dette ikke er tilfældet, skal undervisningsplanen ændres og målrettes deltagerens behov for undervisning. Der henvises i øvrigt til § 11 i bekendtgørelsen.</p>\r\n      <p class=\"Tekstoverskrift\">Uddannelses- og erhvervsvejledning</p>\r\n      <p class=\"Tekst\">Reglerne om vejledning skal bl.a. sikre, at deltagere i ordblindeundervisning for voksne vejledes om deres muligheder for at deltage i ungdomsuddannelser, voksen- og videreuddannelser, herunder forberedende voksenundervisning, almen voksenuddannelse, arbejdsmarkedsuddannelser, erhvervsuddannelser, social- og sundhedsuddannelser mv. I vejledningen skal bl.a. indgå vejledning om støtteordninger for handicappede i uddannelse eller job, som fx mentorordninger eller andre ordninger efter Lov om social service.</p>\r\n      <p class=\"Tekst\">Der henvises i øvrigt til bilag 1 i bekendtgørelsen.</p>\r\n      <p class=\"Kapitel\">Kapitel 4</p>\r\n      <p class=\"Kapiteloverskrift\">Optagelse til og deltagelse i undervisningen m.v., jf. bekendtgørelsens §§ 10-11</p>\r\n      <p class=\"Tekst\">Alle, der har basale vanskeligheder med at tilegne sig skriftsproget, og som har forudsætninger for at følge ordblindeundervisningen med udbytte, og ikke er undervisningspligtige, har adgang til undervisningen. I henhold til folkeskolelovens § 34, stk. 1, ophører undervisningspligten pr. 1. august 2009 ved afslutningen af 9. klassetrin, dog senest den 31. juli i det kalenderår, hvor vedkommende fylder 17 år eller har afsluttet grundskolen eller hermed ligestillet uddannelse.</p>\r\n      <p class=\"Tekstoverskrift\">Indledende samtale og afviste ansøgere</p>\r\n      <p class=\"Tekst\">Forud for tilbuddet om ordblindeundervisning foretager uddannelsesinstitutionen en indledende samtale med deltageren og vurderer, om ordblindeundervisningen kan være et relevant tilbud.</p>\r\n      <p class=\"Tekst\">Uddannelsesinstitutionen giver afviste ansøgere vejledning om, hvilke undervisningstilbud, der er relevante, fx specialundervisning i henhold til lov om specialundervisning for voksne, forberedende voksenundervisning (FVU), danskuddannelse under lov om danskuddannelse for voksne udlændinge m.fl. eller almen voksenundervisning (AVU).</p>\r\n      <p class=\"Tekstoverskrift\">Afdækning af deltagerens skriftsproglige færdigheder herunder test</p>\r\n      <p class=\"Tekst\">Vurderer uddannelsesinstitutionen, at ordblindeundervisning umiddelbart er det rette tilbud, foretages en afdækning af deltagerens skriftsproglige færdigheder. Ved afdækningen skal anvendes det testmateriale, som stilles til rådighed af Undervisningsministeriet (Visitationstest til ordblindeundervisning for voksne). Testmaterialet afdækker deltagernes færdigheder i ordlæsning, stavning, ordforråd. Der henvises i øvrigt til Undervisningsministeriets vejledning til testen (Vejledning om visitation til ordblindeundervisning for voksne).</p>\r\n      <p class=\"Tekst\">Den person på uddannelsesinstitutionen, der foretager den indledende vurdering og den efterfølgende afdækning, skal have forudsætninger herfor. Der er ikke fastsat bestemte uddannelseskrav eller lignende til vedkommende.</p>\r\n      <p class=\"Tekst\">Det er et krav i forbindelse med indstilling til ordblindeundervisning, at testen viser, at deltageren opfylder betingelserne for at modtage undervisningen. Testresultatet er hermed afgørende for enten at indstille til ordblindeundervisning eller at vejlede om anden undervisning.</p>\r\n      <p class=\"Tekstoverskrift\">Lederens afgørelser</p>\r\n      <p class=\"Tekst\">Lederen af voksenuddannelsescentret træffer alle afgørelser om, hvorvidt ordblindeundervisningen er et relevant tilbud for deltageren, om iværksættelse af undervisningen og om tilbuddets omfang. Reglen er ikke til hinder for, at der mellem voksenuddannelsescentret og driftsoverenskomstparten aftales en hensigtsmæssig tilrettelæggelse af proceduren for indstillinger om ordblindeundervisning, således at driftsoverenskomstparten ikke forsinkes unødigt med igangsættelsen af ordblindeundervisningen.</p>\r\n      <p class=\"Tekst\">Det er lederen af voksenuddannelsescentret, som er ansvarlig for, at de givne økonomiske rammer for ordblindeundervisning, herunder hos eventuelle driftsoverenskomstparter, overholdes, uanset hvilke aftaler der måtte være truffet mellem parterne om tilrettelæggelse af proceduren for indstilling til ordblindeundervisning.</p>\r\n      <p class=\"Tekst\">Den enkelte deltager i ordblindeundervisningen vil kun skulle henvende sig på én uddannelsesinstitution. Det vil således være muligt for deltageren på samme uddannelsesinstitution, at modtage såvel støtte efter SPS-reglerne til en konkret uddannelse og ordblindeundervisning for voksne, der ikke relaterer sig til en bestemt uddannelse. Den konkrete aftale, som måtte blive indgået mellem voksenuddannelsescentret og udbyderen, herunder om eventuelle procedurer, vil ikke berøre deltagerne i ordblindeundervisningen.</p>\r\n      <p class=\"Tekstoverskrift\">Individuel undervisningsplan</p>\r\n      <p class=\"Tekst\">Opstilling af en individuel plan for undervisningens mål og indhold indebærer ikke fastsættelse af færdighedsniveau for undervisningen, men et krav om forventet progression gennem undervisningsforløbet.</p>\r\n      <p class=\"Tekst\">Undervisningsplanen skal drøftes med deltageren inden undervisningen igangsættes, således at deltageren får et klart indtryk af undervisningstilbuddets mål, delmål og indhold. Den individuelle undervisningsplan opstilles på baggrund af deltagerens forudsætninger og der lægges op til, at den individuelle undervisningsplan anvendes i forbindelse med den løbende evaluering. Resultatet af visitationstesten kan ikke alene danne grundlag for udarbejdelse af den individuelle undervisningsplan, da der også som udgangspunkt vil indgå afdækning af deltagerens forudsætninger, færdigheder samt læse- stave- og skrivebehov.</p>\r\n      <p class=\"Tekst\">Hvis det viser sig, at betingelserne for udarbejdelse af undervisningsplanen ændres markant kan denne ændres efter aftale med deltageren.</p>\r\n      <p class=\"Tekst\">Der er ikke krav om, at den individuelle undervisningsplan skal underskrives af deltageren. Men hvis uddannelsesinstitution og deltager finder det hensigtsmæssigt, kan den individuelle undervisningsplan underskrives.</p>\r\n      <p class=\"Kapitel\">Kapitel 5</p>\r\n      <p class=\"Kapiteloverskrift\">Udbud m.v., jf. bekendtgørelsens §§ 13-16</p>\r\n      <p class=\"Tekst\">Det er det enkelte voksenuddannelsescenter, som skal sikre, at alle, der er berettiget til ordblindeundervisning for voksne kan modtage denne undervisning inden for en rimelig geografisk afstand og på flere typer af uddannelsesinstitutioner.</p>\r\n      <p class=\"Tekst\">Inden for rimelig geografisk afstand betyder, at den maksimale befordringstid er 75 minutter med nærmeste offentlige transportmiddel fra deltagerens bopæl til dér, hvor tilbuddet om ordblindeundervisning er beliggende. De 75 minutter gælder kun den ene vej, dvs., at der ikke er tale om en samlet befordringstid.</p>\r\n      <p class=\"Tekst\">Voksenuddannelsescentret har ansvaret for at sikre et tilstrækkeligt udbud af ordblindeundervisning for voksne. Det betyder ikke, at voksenuddannelsescenteret selv skal afholde ordblindeundervisning, men det vil være hensigtsmæssigt, hvis ordblindeundervisning for voksne også udbydes af voksenuddannelsescentret.</p>\r\n      <p class=\"Tekst\">Et voksenuddannelsescenter kan dog opfylde forpligtelsen om at sikre et tilstrækkeligt udbud af ordblindeundervisning for voksne inden for det geografiske dækningsområde, som voksenuddannelsescentret har ansvaret for, udelukkende ved indgåelse af driftsoverenskomster med andre udbydere.</p>\r\n      <p class=\"Tekst\">I standardvedtægten for institutioner for almengymnasiale uddannelser og almen voksenuddannelse m.v. er det fastsat, hvilke kommuner, der er beliggende i det enkelte voksenuddannelsescenters geografiske dækningsområde.</p>\r\n      <p class=\"Tekst\">Regionsrådet skal i samarbejde med voksenuddannelsescentrene og de øvrige udbydere af ordblindeundervisning for voksne koordinere tilbuddene i regionen, således at der et tilstrækkeligt bredt udbud af ordblindeundervisning for voksne. Til støtte for denne koordinering udarbejder det enkelte voksenuddannelsescenter en plan for centrets udbud af ordblindeundervisning for voksne. Regionsrådet høres årligt om denne plan. Regionsrådet høres også inden der enten indgås eller opsiges en driftsoverenskomst. I planen vil spredningen af tilbuddet geografisk og på institutionstyper fremgå. Planen vil dermed blive et oplæg til drøftelse mellem regionsrådene, voksenuddannelsescentrene og de øvrige udbydere. Planen offentliggøres på voksenuddannelsescentrets og driftsoverenskomstparternes hjemmesider.</p>\r\n      <p class=\"Tekst\">Voksenuddannelsescentrene skal, ud over at høre regionsrådet før indgåelse af driftsoverenskomster, også indhente en udtalelse fra voksenuddannelsescentrets uddannelsesudvalg.</p>\r\n      <p class=\"Tekstoverskrift\">Information</p>\r\n      <p class=\"Tekst\">Det enkelte voksenuddannelsescenter er forpligtet til at informere offentligt om sit udbud af ordblindeundervisning, herunder om driftsoverenskomstparternes udbud, med angivelse af undervisningssteder. Driftsoverenskomstparterne kan også selv informere om eget og andre udbyderes udbud af ordblindeundervisning. Informationen kan foretages i trykte og/eller elektroniske medier herunder på egen hjemmeside.</p>\r\n      <p class=\"Tekst\">Det fremgår af § 1, stk. 1, i lov om gennemsigtighed og åbenhed i uddannelserne mv., at oplysninger om undervisning, uddannelser, skoler og uddannelsesinstitutioner skal være offentligt tilgængelige på internettet, så borgerne enkelt og hurtigt kan vurdere kvaliteten af undervisningen på de enkelte skoler og institutioner.</p>\r\n      <p class=\"Tekstoverskrift\">Regionsrådet</p>\r\n      <p class=\"Tekst\">Regionsrådet er forpligtet til at varetage en koordinerende funktion vedrørende indsatsen af ordblindeundervisning i regionen, og det skal ske i samarbejde med voksenuddannelsescentrene og andre udbydere af ordblindeundervisningen. Der indgår i denne indsats at sikre den geografiske placering af undervisningstilbud- og kapaciteten, således at der er et tilstrækkeligt og varieret tilbud om ordblindeundervisning til alle.</p>\r\n      <p class=\"Kapitel\">Kapitel 6</p>\r\n      <p class=\"Kapiteloverskrift\">Driftsoverenskomster, jf. bekendtgørelsens §§ 17-18</p>\r\n      <p class=\"Tekst\">Det er et vilkår, at ordblindeundervisning for voksne ved driftsoverenskomst skal tilbydes på flere institutionstyper inden for voksenuddannelsescentrets geografiskeområde, som centret har ansvaret for etablering af ordblindeundervisning til med henblik på at sikre, at der er et tilstrækkeligt og varieret tilbud til alle.</p>\r\n      <p class=\"Tekst\">Dermed er det et vilkår for at være godkendt som voksenuddannelsescenter, at centret indgår driftsoverenskomster med andre typer af uddannelsesinstitutionerstyper om ordblindeundervisning for voksne. Listen over uddannelsesinstitutioner fremgår af bekendtgørelsens § 17, stk. 1 og 3 (opregnet i bilaget til vejledningen).</p>\r\n      <p class=\"Tekst\">Inden voksenuddannelsescentret indgår en driftsoverenskomst om ordblindeundervisning, høres regionsrådet om den geografiske placering af udbuddet m.v. med henblik på at sikre, at der er et tilstrækkeligt og varieret tilbud om ordblindeundervisning for voksne til alle.</p>\r\n      <p class=\"Tekst\">Voksenuddanelsescentret kan ikke udbyde eller indgå driftsoverenskomst om ordblindeundervisning, som er placeret geografisk uden for det område, som centret har ansvaret for etablering af ordblindeundervisning til. Det enkelte voksenuddannelsescenters forsyningsansvar i forhold til et defineret geografisk dækningsområde indebærer imidlertid ikke en begrænsning i en virksomheds ret til at indgå aftale om undervisning med et voksenuddannelsescenter, selvom virksomheden eller virksomhedens afdeling ikke ligger i det geografiske område, som det pågældende voksenuddannelsescenter har en forsyningsforpligtelse i forhold til. Forsyningsansvarets geografiske afgrænsning indebærer dog, at et voksenuddannelsescenters markedsføring skal ske i forhold til det område, som forsyningsansvaret dækker.</p>\r\n      <p class=\"Tekst\">Ved forlagt undervisning (dvs. lokalt på virksomheder, i foreninger, faglige organisationer, på uddanelsesinstitutioner m.v.) kan undervisningen dog finde sted i et andet geografisk område, end det driftsoverenskomsparten er forpligtet til at udbyde ordblindeundervisning for voksne i. Dette kan kun ske efter aftale med regionsrådet og det voksenuddannelsescenter, der har ansvaret i det pågældende geografiske område, som driftsoverenskomstparten ønsker at forlægge sin undervisning til.</p>\r\n      <p class=\"Tekstoverskrift\">Leder- og lærerkvalifikationer, jf. bekendtgørelsens §§ 22-25</p>\r\n      <p class=\"Tekst\">Lederen af uddannelsesinstitutionen skal have de nødvendige pædagogiske, administrative og ledelsesmæssige forudsætninger for at forestå ledelsen af ordblindeundervisning for voksne. Dog gælder det for folkeoplysende foreninger, at lederen af ordblindeundervisningen ikke nødvendigvis er lederen af uddannelsesinstitutionen, men en person, der specifikt forestår ledelsen af ordblindeundervisningen.</p>\r\n      <p class=\"Tekst\">Da voksenuddannelsescentret har ansvaret for indgåelse af driftsoverenskomster med andre udbydere af undervisningen, har voksenuddannelsescentret således ansvar for at påse, at driftsoverenskomsttagernes ledelse har de nødvendige forudsætninger for at forestå ledelsen af ordblindeundervisningen. Voksenuddannelsescentrets bestyrelse har også ansvaret for, at lederen af voksenuddannelsescentret har forudsætninger og dermed også for at de nødvendige kvalifikationer er til stede for at varetage ledelsen af ordblindeundervisning for voksne.</p>\r\n      <p class=\"Tekst\">For at kunne varetage ordblindeundervisning skal underviseren have bestået fagmodul 6 (dysleksi og individuel afdækning) og 7 (undervisning og rådgivning af dyslektikere) i den pædagogiske diplomuddannelse, undervisning i læsning og matematik for voksne, eller have tilsvarende kvalifikationer. Det er lederen af uddannelsesinstitutionen, som træffer afgørelse om underviseren har de rette undervisningskvalifikationer.</p>\r\n      <p class=\"Tekst\">De undervisere, som indtil den 1. januar 2007 har varetaget ordblindeundervisning i henhold til lov om specialundervisning for voksne, forventes at have kvalifikationer, der opfylder kravet om kvalifikationer svarende til de to nævnte fagmoduler i den pædagogiske diplomuddannelse. Da der imidlertid ikke i lovgivningen er fastsat specifikke krav til undervisere inden for specialundervisning for voksne, kan der være enkelte ordblindeundervisere, der ikke fuldt ud lever op til kravet om tilsvarende kvalifikationer.</p>\r\n      <p class=\"Tekst\">Disse undervisere kan opnå de nødvendige kvalifikationer enten ved at deltage i de to moduler i diplomuddannelsen eventuelt med opnåelse af merit for dele af undervisningen, eller ved at tilmelde sig og bestå prøverne som selvstuderende og dermed opnå bevis for kvalifikationerne.</p>\r\n      <p class=\"Tekst\">Uddannelses- og erhvervsvejledere skal have de nødvendige forudsætninger for at vejlede.</p>\r\n      <p class=\"Tekst\">Lederen af uddannelsesinstitutionen træffer beslutning om, hvorvidt der skal afholdes fornøden efter- og videreuddannelse af ledere og lærere. Institutionen afholder udgifterne hertil.</p>\r\n      <p class=\"Kapitel\">Kapitel 7</p>\r\n      <p class=\"Kapiteloverskrift\">Tilsyn og klage</p>\r\n      <p class=\"Tekst\">Såfremt voksenuddannelsescentret i lov, bekendtgørelse, vejledning eller driftsoverenskomst tillægges ansvar for at påse, koordinere eller godkende, er voksenuddannelsescentret forpligtet til at følge med i de nævnte forhold mv.</p>\r\n      <p class=\"Tekst\">Deltageren kan indbringe afgørelser for Undervisningsministeriet, som træffes af lederen i henhold til bekendtgørelsen, når klagen vedrører retlige spørgsmål.</p>\r\n      <p class=\"Tekst\">Det kan dreje sig om afgørelser, som enten lederen af voksenuddannelsescentret eller den ansvarlige driftsoverenskomstpart træffer.</p>\r\n      <p class=\"Tekst\">Retlige spørgsmål kan fx vedrøre spørgsmål om, hvorvidt forvaltningsprocessuelle regler er overholdt, herunder bestemmelserne i forvaltningsloven om klagevejledning, begrundelse og partshøring.</p>\r\n      <p class=\"Tekst\">Som eksempel på afgørelser, der ikke kan indbringes for Undervisningsministeriet, er spørgsmål om faglige skøn, undervisningens niveau, optagelse og henvisning til relevante undervisningstilbud, der kan tilgodese deltagerens undervisningsbehov.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Undervisningsministeriet, den 4. januar 2010</P><P CLASS=SIGN1 ALIGN=\"CENTER\">P.M.V.<BR>E.B.<BR>Peter Grønnegård<BR>Afdelingschef</P><P CLASS=SIGN2 ALIGN=\"RIGHT\"></P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"Paragraftekst\"><span class=\"Bold\">§ 17.</span> Ordblindeundervisning udbydes på voksenuddannelsescentrene. Efter driftsoverenskomst med voksenuddannelsescentret kan ordblindeundervisning udbydes af</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> uddannelsesinstitutioner godkendt til at udbyde arbejdsmarkedsuddannelser, jf. lov om arbejdsmarkedsuddannelser m.v.,</p>\r\n        <p class=\"Liste1\"><span class=\"Liste1Nr\" id=\"\">2)</span> uddannelsesinstitutioner godkendt efter lov om institutioner for erhvervsrettet uddannelse,</p>\r\n        <p class=\"Liste1\"><span class=\"Liste1Nr\" id=\"\">3)</span> folkehøjskoler, husholdningsskoler og håndarbejdsskoler, jf. lov om folkehøjskoler, efterskoler, husholdningsskoler og håndarbejdsskoler (frie kostskoler)</p>\r\n        <p class=\"Liste1\"><span class=\"Liste1Nr\" id=\"\">4)</span> folkeoplysende foreninger og daghøjskoler, jf. lov om støtte til folkeoplysende voksenundervisning, frivilligt folkeoplysende foreningsarbejde og daghøjskoler samt om Folkeuniversitetet (folkeoplysningsloven),</p>\r\n        <p class=\"Liste1\"><span class=\"Liste1Nr\" id=\"\">5)</span> private institutioner m.v., som før den 1. januar 2001 har indgået driftsoverenskomst med et amtsråd om læsekurser eller ordblindeundervisning i henhold til lov om specialundervisning for voksne og læsekurser for voksne, dog kun om undervisning inden for det eller de pågældende områder,</p>\r\n        <p class=\"Liste1\"><span class=\"Liste1Nr\" id=\"\">6)</span> produktionsskoler, jf. lov om produktionsskoler,</p>\r\n        <p class=\"Liste1\"><span class=\"Liste1Nr\" id=\"\">7)</span> Skovskolen, jf. universitetsloven,</p>\r\n        <p class=\"Liste1\"><span class=\"Liste1Nr\" id=\"\">8)</span> sprogcentre, jf. lov om danskuddannelse til voksne udlændinge m.fl.,</p>\r\n        <p class=\"Liste1\"><span class=\"Liste1Nr\" id=\"\">9)</span> uddannelsesinstitutioner, der udbyder grundlæggende søfartsuddannelser under Økonomi- og Erhvervsministeriet, jf. lov om maritime uddannelser,</p>\r\n        <p class=\"Liste1\"><span class=\"Liste1Nr\" id=\"\">10)</span> skoler, der udbyder social- og sundhedsuddannelser, jf. lov om grundlæggende social- og sundhedsuddannelser,</p>\r\n        <p class=\"Liste1\"><span class=\"Liste1Nr\" id=\"\">11)</span> uddannelsesinstitutioner, der er godkendt sammenlagt i medfør af lov om institutioner for almengymnasiale uddannelser og almen voksenuddannelse m.v., og</p>\r\n        <p class=\"Liste1\"><span class=\"Liste1Nr\" id=\"\">12)</span> regionale og kommunale institutioner med specialundervisning for voksne, jf. lov om specialundervisning for voksne.</p>\r\n      </p>\r\n      <p class=\"Tekst\">(.)</p>\r\n      <p class=\"Stk\"><span class=\"Italic\">Stk. 3.</span> Undervisningsministeren kan godkende, at et voksenuddannelsescenter indgår driftsoverenskomst med andre uddannelsesinstitutioner end de i stk. 1 nævnte.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/2010"
        },
        {
            "displayName": "Accession",
            "displayValue": "C20100000360"
        },
        {
            "displayName": "Entydig dokumentidentifikation",
            "displayValue": "AT003923"
        },
        {
            "displayName": "Dato for førstegangsindlæggelse",
            "displayValue": "23/01/2010"
        },
        {
            "displayName": "Dato for indlæggelse",
            "displayValue": "23/01/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "04/01/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Undervisningsmin., Sagsnr. 160.83C.021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}