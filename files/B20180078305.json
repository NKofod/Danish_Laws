{
    "id": 200798,
    "title": "Bekendtgørelse om anerkendelse af udenlandske beviser til tjeneste i handelsskibe og uddannelse i dansk søfartslovgivning (anerkendelsesbeviser)",
    "documentTypeId": "60",
    "isSagsforlobPeriodValid": true,
    "shortName": "BEK nr 783 af 12/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om anerkendelse af udenlandske beviser til tjeneste i handelsskibe og uddannelse i dansk søfartslovgivning (anerkendelsesbeviser)<a class=\"FodnoteHenvisning\" name=\"Henvisning_idd36cd56f-a62e-49aa-9ded-8a2427295293\" href=\"#idd36cd56f-a62e-49aa-9ded-8a2427295293\">1)</a></p>\r\n<p class=\"Indledning2\">I medfør af § 18, stk. 1, nr. 1, § 20, stk. 4 og 5, § 24 b, § 25, stk. 4, § 25 b, stk. 1 og 2, og § 26, stk. 1, 2. pkt, i lov om skibes besætning, jf. lovbekendtgørelse nr. 74 af 17. januar 2014, fastsættes efter bemyndigelse i henhold til § 1, stk. 1, nr. 2, i bekendtgørelse nr. 744 af 24. juni 2013 om henlæggelse af visse beføjelser til Søfartsstyrelsen og om klageadgang m.v.:</p>\r\n<p class=\"ParagrafGruppeOverskrift\">\r\n   <span>Definitioner og formål</span>\r\n</p>\r\n<p class=\"Paragraf\" id=\"id9a87060b-1007-4091-8989-683b86e91e97\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter nærmere regler for udstedelse af dansk STCW-konventionspåtegning (anerkendelsesbevis) til udenlandske beviser, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"id4025c33b-75cf-4f1b-b620-6e78f9c9fe7f\">Stk. 2.</span> Ved »STCW-konventionen« forstås den internationale konvention om uddannelse af søfarende, om sønæring og om vagthold, i det omfang den gælder for de pågældende områder, under hensyntagen til overgangsbestemmelserne i artikel VII og reglement I/15 i konventionen og inklusive, hvor dette er relevant, de gældende bestemmelser i STCW-koden i den gældende affattelse.</p>\r\n<p class=\"Stk2\">\r\n   <span class=\"StkNr\" id=\"id08bba47e-5717-4e16-a002-ab2109613197\">Stk. 3.</span> Ved »anerkendelsesbevis« forstås et bevis udstedt af Søfartsstyrelsen og forsynet med en STCW-konventionspåtegning i overensstemmelse med bestemmelserne i STCW-konventionen.</p>\r\n<p class=\"Stk2\">\r\n   <span class=\"StkNr\" id=\"id9309bacc-62e8-4bee-8a34-d17a4a1f595f\">Stk. 4.</span> Ved »udenlandsk bevis« forstås et gyldigt bevis udstedt af en kompetent udenlandsk myndighed i et land, der er part til STCW-konventionen, og</p>\r\n<p class=\"Liste1\">\r\n   <span class=\"Liste1Nr\" id=\"idf958b2f8-4285-4f8a-a276-2fbcf5a0b33f\">1)</span> som giver ret til tjeneste som officer på dette lands handelsskibe, og</p>\r\n<p class=\"Liste1\">\r\n   <span class=\"Liste1Nr\" id=\"id979fb4b0-91b6-4539-b254-55340092229c\">2)</span> som kan anerkendes efter reglement I/10 i STCW-konventionen i den gældende affattelse.</p>\r\n<p class=\"Stk2\">\r\n   <span class=\"StkNr\" id=\"id3921147e-f5cf-4d0a-a0ab-c774d2aa7648\">Stk. 5.</span> Ved »radiotjeneste« forstås tjeneste, som alt efter forholdene omfatter vagt og teknisk vedligeholdelse og reparationer, som udføres i henhold til radioreglementet, den internationale konvention om sikkerhed for menneskeliv på søen (1974) (SOLAS-konventionen) og, alt efter den enkelte medlemsstats ønsker, relevante anbefalinger fra den internationale søfartsorganisation (IMO) i den gældende affattelse.</p>\r\n<p class=\"ParagrafGruppeOverskrift\">\r\n   <span>Anerkendelse af beviser fra EU- og EØS-lande</span>\r\n</p>\r\n<p class=\"Paragraf\" id=\"id7d544496-8247-42db-8eab-70ffed6010e1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For personer, der opfylder betingelserne i De Europæiske Fællesskabers direktiv om gensidig anerkendelse af sønæringsbeviser, finder bestemmelserne i § 3, stk. 1, nr. 2, og § 5, stk. 1, nr. 1 og 3, ikke anvendelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udstedelse af anerkendelsesbevis m.v.</span>\r\n   </span>\r\n</p>\r\n<p class=\"Paragraf\" id=\"id8146a774-bf7a-4a26-9138-2fdba0d86e60\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Anerkendelse af udenlandske beviser forudsætter, at</p>\r\n<p class=\"Liste1\">\r\n   <span class=\"Liste1Nr\" id=\"id598df2db-52be-4d0d-ad9d-f0a573f15345\">1)</span> IMO’s søsikkerhedskomité har meddelt, at det bevisudstedende land gennem sit informationsmateriale til IMO har vist, at det fuldt og helt har implementeret STCW-konventionen,</p>\r\n<p class=\"Liste1\">\r\n   <span class=\"Liste1Nr\" id=\"id29976e18-887c-4ff3-8685-81dd2e859e1c\">2)</span> EU-Kommissionen gennem procedurer indeholdt i Europa-Parlamentets og Rådets direktiv 2008/106/EF om minimumsuddannelsesniveauet for søfartserhverv med senere ændringer har meddelt, at det pågældende land fuldt og helt opfylder STCW-konventionens minimumskrav til kvalifikationer, udstedelse af beviser, opretholdelse af registre over udstedte beviser samt etablering af systemer til kvalitetssikring af uddannelse og bevisudstedelse, og</p>\r\n<p class=\"Liste1\">\r\n   <span class=\"Liste1Nr\" id=\"id9ad4fb2b-9dca-4c8c-9bbd-e87b34c95c90\">3)</span> Danmark i henhold til STCW-konventionens bestemmelser har indgået en aftale om anerkendelse af beviser med det pågældende land.</p>\r\n<p class=\"Stk2\">\r\n   <span class=\"StkNr\" id=\"idc2d5bd9e-1996-41c7-913e-0e1d5bb0e3fc\">Stk. 2.</span> En liste over lande omfattet af stk. 1, nr. 3, offentliggøres på Søfartsstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"idf65358b1-1ce9-41ea-9f5e-b6311f627f95\">Stk. 3.</span> Rederier, som påtænker at ansætte søfarende, der er i besiddelse af et udenlandsk bevis udstedt af et land, der ikke er opført på den i stk. 2 nævnte liste, kan anmode Søfartsstyrelsen om at foranledige, at EU-Kommissionen indleder procedurer i henhold til stk. 1, nr. 2, over for det pågældende bevisudstedende land.</p>\r\n<p class=\"Stk2\">\r\n   <span class=\"StkNr\" id=\"id8cc33948-b571-4d46-ba2e-950036174f2b\">Stk. 4.</span> Hvis ikke EU-Kommissionen inden for en frist på 3 måneder fra det tidspunkt, hvor Søfartsstyrelsen har indgivet anmodning om at indlede procedurer, jf. stk. 3, har truffet en afgørelse, kan Søfartsstyrelsen træffe afgørelse om anerkendelse af det pågældende land.</p>\r\n<p class=\"Paragraf\" id=\"id96add735-1ddc-4849-8bd9-0231d18fdc18\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Anmodning om udstedelse af anerkendelsesbevis sker ved anvendelse af Søfartsstyrelsens system til digital ansøgning om udstedelse af anerkendelsesbevis.</p>\r\n<p class=\"Stk2\">\r\n   <span class=\"StkNr\" id=\"id24973923-e706-4ad4-85c0-94f842183636\">Stk. 2.</span> Anmodning om udstedelse af anerkendelsesbevis for personer, der ikke er omfattet af § 2, indgives af rederiet.</p>\r\n<p class=\"Paragraf\" id=\"id9f12d893-fa91-4d3b-bafc-c53200424867\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Udstedelse af anerkendelsesbevis forudsætter, at</p>\r\n<p class=\"Liste1\">\r\n   <span class=\"Liste1Nr\" id=\"idf125c369-e473-4b16-b238-e350cd0cce6a\">1)</span> der foreligger en tilkendegivelse fra det ansøgende rederi om at ville beskæftige den pågældende søfarende i et skib registreret i Dansk Internationalt Skibsregister,</p>\r\n<p class=\"Liste1\">\r\n   <span class=\"Liste1Nr\" id=\"id2465c0a4-7652-41d8-a4d9-a59652fdd138\">2)</span> ansøgeren over for Søfartsstyrelsen eller en af denne bemyndiget virksomhed eller institution behørigt har legitimeret sig og forevist den krævede dokumentation,</p>\r\n<p class=\"Liste1\">\r\n   <span class=\"Liste1Nr\" id=\"id4750a0e4-1a3b-4c65-a238-1089d3f9c557\">3)</span> ansøgeren har aflagt en prøve, hvis form og indhold fastsættes af Søfartsstyrelsen, jf. dog stk. 2 og 3, og</p>\r\n<p class=\"Liste1\">\r\n   <span class=\"Liste1Nr\" id=\"id9820d7fd-4973-4238-888d-e7e45bf384aa\">4)</span> ansøgeren har kendskab til dansk søfartslovgivning ved udstedelse af anerkendelsesbevis, der giver ret til tjeneste som skibsfører, overstyrmand, maskinchef eller 1. maskinmester.</p>\r\n<p class=\"Stk2\">\r\n   <span class=\"StkNr\" id=\"id8232b22e-cbd3-4149-b170-cab969d1fc30\">Stk. 2.</span> Søfartsstyrelsen offentliggør på sin hjemmeside en liste over lande og uddannelsesinstitutioner, hvor der er krav om prøve.</p>\r\n<p class=\"Stk2\">\r\n   <span class=\"StkNr\" id=\"id5c0620eb-2421-43bc-9e4d-2f7e3f056f7c\">Stk. 3.</span> Krav om prøveaflæggelse, jf. stk. 1, nr. 3, kan fraviges ved indgående kendskab til det bevisudstedende lands uddannelses- og bevisudstedelsessystem eller til den uddannelsesinstitution, hvor bevisindehaveren har gennemført uddannelsen, eller hvor inspektioner foretaget af EU i henhold til direktiv om minimumsuddannelsesniveauet for søfartserhvervet af det bevisudstedende lands uddannelses- og bevisudstedelsessystem har påvist gennemførelse af STCW-konventionen.</p>\r\n<p class=\"Stk2\">\r\n   <span class=\"StkNr\" id=\"idea802614-0111-4287-abd4-4688cac12278\">Stk. 4.</span> Krav om prøveaflæggelse, jf. stk. 1, nr. 3, kan fraviges ved modtagelse af en egnethedserklæring fra en skibsfører eller maskinchef, under hvilken ansøgeren har gjort tjeneste i overtallig stilling i et skib tilhørende det i stk. 1, nr. 1, nævnte rederi på følgende vilkår:</p>\r\n<p class=\"Liste1\">\r\n   <span class=\"Liste1Nr\" id=\"idbd999862-b8c5-400a-be2f-5f6e2edd4206\">1)</span> Inden tjenesten påbegyndes, skal der gennem rederiet være indsendt ansøgning om udstedelse af anerkendelsesbevis i overensstemmelse med § 4. Søfartsstyrelsen vil herefter underrette rederiet om, at der kan udstedes et anerkendelsesbevis på grundlag af egnethedserklæringen.</p>\r\n<p class=\"Liste1\">\r\n   <span class=\"Liste1Nr\" id=\"idf4f0bde3-1247-4edc-bc66-edfd2b1ff8eb\">2)</span> Efter mindst 1 måneds overtallig tjeneste kan skibsføreren udstede en egnethedserklæring på grundlag af en vurdering af den pågældendes kvalifikationer til den tjeneste, hvortil der søges anerkendelsesbevis. Ved ansøgning om anerkendelsesbevis til en maskinofficer kan maskinchefen udstede egnethedserklæringen.</p>\r\n<p class=\"Stk2\">\r\n   <span class=\"StkNr\" id=\"id84032249-2845-4d8f-bec6-5f9388cc472f\">Stk. 5.</span> Krav om prøve eller gennemført uddannelse, jf. stk. 1, nr. 4, kan i særlige tilfælde fraviges, når tilstrækkeligt kendskab til dansk søfartslovgivning dokumenteres på anden måde.</p>\r\n<p class=\"Stk2\">\r\n   <span class=\"StkNr\" id=\"id9416de9c-897e-44b0-9b4d-130b6ffa1074\">Stk. 6.</span> For at blive godkendt til udstedelse af egnethedserklæring, jf. stk. 4, forudsættes det, at rederiet har sikret sig, at vedkommende er skibsfører eller maskinchef om bord og er instrueret i at foretage en egnethedsvurdering.</p>\r\n<p class=\"Paragraf\" id=\"id8a3f71d7-733c-48a6-acac-d75dfdf11ecf\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Seniorofficerer skal have tilstrækkeligt kendskab til den del af dansk søfartslovgivning, som er relevant for deres arbejdsopgaver om bord.</p>\r\n<p class=\"Stk2\">\r\n   <span class=\"StkNr\" id=\"idcf0f2905-bbd1-43a3-803d-cd88e84d3645\">Stk. 2.</span> Kendskab til dansk søfartslovgivning kan opnås gennem uddannelse eller ved en prøve afholdt af en udbyder godkendt af Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"idce91fb50-bd12-4844-a096-439a695afaef\">Stk. 3.</span> Kendskab til dansk søfartslovgivning omfatter mindst følgende:</p>\r\n<p class=\"Liste1\">\r\n   <span class=\"Liste1Nr\" id=\"idd4b1e8a4-0ee9-40b3-91f9-9e183d06643a\">1)</span> Kendskab til relevante danske love, bekendtgørelser og forskrifter, i det omfang de ikke gennemfører international lovgivning.</p>\r\n<p class=\"Liste1\">\r\n   <span class=\"Liste1Nr\" id=\"id92a680b0-b662-41f3-8b45-b53bd85d1551\">2)</span> Varetagelse af besætningens, skibets og rederens interesse i henhold til de administrative forpligtelser.</p>\r\n<p class=\"Liste1\">\r\n   <span class=\"Liste1Nr\" id=\"idd9b977af-2136-42e5-8f87-cf99bebfa84e\">3)</span> Fornødent kendskab til de særlige danske regler for arbejdsmiljø, sikkerhedsarbejde og arbejdsskadeforsikring.</p>\r\n<p class=\"Liste1\">\r\n   <span class=\"Liste1Nr\" id=\"id6ddf2509-b205-41f4-91ed-e0b907ab3239\">4)</span> Evne til at anvende sømandslovens bestemmelser om tjenesteaftaler og skibstjeneste.</p>\r\n<p class=\"Liste1\">\r\n   <span class=\"Liste1Nr\" id=\"id3fbbff4e-2009-4f1d-adb8-a1780bac8dd3\">5)</span> Forståelse for skibsførerens rolle og myndighed, således at han på retligt grundlag kan anvende denne viden og løse opgaver i denne forbindelse.</p>\r\n<p class=\"Liste1\">\r\n   <span class=\"Liste1Nr\" id=\"idf6f2553d-d684-42ad-b25f-f5076b9c13c2\">6)</span> Kendskab til danske love om valg til Folketinget, om kommunale og regionale valg og om valg af repræsentanter til Europa-Parlamentet samt kendskab til vejledning om brevafstemning på danske skibe i udenrigsfart og danske havneanlæg.</p>\r\n<p class=\"Liste1\">\r\n   <span class=\"Liste1Nr\" id=\"iddb8cb8cb-523b-4b44-85b1-75c9f940450a\">7)</span> Evne til at udlede behov for søforklaring og kendskab til anmeldelse af søforklaring.</p>\r\n<p class=\"Paragraf\" id=\"id4ebb18ab-0c4b-4a6e-9cc7-8c5a5d29922d\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Et anerkendelsesbevis udstedes med en gyldighed af maksimum 5 år. Gyldighedsperioden kan ikke overstige udløbsdatoen for det udenlandske bevis, der anerkendes.</p>\r\n<p class=\"Stk2\">\r\n   <span class=\"StkNr\" id=\"idf476b6a5-646d-4305-8985-5816ca298ee3\">Stk. 2.</span> Et udenlandsk anerkendelsesbevis kan ikke benyttes som grundlag for udstedelse af et dansk anerkendelsesbevis.</p>\r\n<p class=\"Stk2\">\r\n   <span class=\"StkNr\" id=\"id7a55dc66-d917-4020-aa0e-3c0b79b8ff86\">Stk. 3.</span> Anerkendelsesbevis som skibsfører kan kun udstedes til personer, der opfylder kravene i lov om skibes besætning og regler udstedt i medfør heraf. Anerkendelsesbeviser kan begrænses til at udføre tjeneste som skibsfører for en begrænset periode eller på et eller flere skibe.</p>\r\n<p class=\"ParagrafGruppeOverskrift\">\r\n   <span>Overdragelse af beføjelser til en virksomhed eller institution</span>\r\n</p>\r\n<p class=\"Paragraf\" id=\"id1222eeac-4090-4768-9a82-1c569f128855\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis Søfartsstyrelsen vurderer, at der er et særligt begrundet behov herfor, kan styrelsen bemyndige en virksomhed eller institution til at varetage de i § 5, stk. 1, nr. 3, nævnte opgaver under forudsætning af, at virksomheden eller institutionen</p>\r\n<p class=\"Liste1\">\r\n   <span class=\"Liste1Nr\" id=\"idf707fdc8-8bad-494f-b449-9181bd1add57\">1)</span> ikke driver forhyringsvirksomhed,</p>\r\n<p class=\"Liste1\">\r\n   <span class=\"Liste1Nr\" id=\"idbef64faa-239f-4e54-b995-a989622d6616\">2)</span> har et indgående kendskab til dansk rederivirksomhed,</p>\r\n<p class=\"Liste1\">\r\n   <span class=\"Liste1Nr\" id=\"idec6addf1-dc05-49b8-a9e5-c4969d675a99\">3)</span> har et indgående kendskab til de maritime uddannelser i det bevisudstedende land,</p>\r\n<p class=\"Liste1\">\r\n   <span class=\"Liste1Nr\" id=\"id694233e2-c000-459d-b6d0-e4f1e2a00b6e\">4)</span> kan gennemføre operationelle tests på betryggende vis i henhold til Søfartsstyrelsens retningslinjer og</p>\r\n<p class=\"Liste1\">\r\n   <span class=\"Liste1Nr\" id=\"id50ba7176-4164-448c-92f5-1ce0b42ad140\">5)</span> dokumenterer varetagelsen af de overdragede opgaver i et godkendt kvalitetssystem, der opfylder kravene i Søfartsstyrelsens standard for kvalitetsstyring af de maritime uddannelser.</p>\r\n<p class=\"Stk2\">\r\n   <span class=\"StkNr\" id=\"idc862da44-649d-4eb5-9b36-7040f7c876fc\">Stk. 2.</span> Søfartsstyrelsen godkender den betaling, der opkræves for varetagelsen af de overdragede opgaver.</p>\r\n<p class=\"Stk2\">\r\n   <span class=\"StkNr\" id=\"ide4c1dd40-a46e-4ed0-aafe-bb52afb1f127\">Stk. 3.</span> For at opretholde bemyndigelsen skal virksomheden eller institutionen auditeres af Søfartsstyrelsen, hvor virksomheden eller institutionen godtgør, at betingelserne for bemyndigelsen fortsat er opfyldt.</p>\r\n<p class=\"Stk2\">\r\n   <span class=\"StkNr\" id=\"id03dfc6f3-dce7-46a1-bc13-b7a3fd3e512b\">Stk. 4.</span> Søfartsstyrelsen fastsætter omfanget af samt tidspunkter og terminer for audits.</p>\r\n<p class=\"Stk2\">\r\n   <span class=\"StkNr\" id=\"id52a64452-9ca6-402a-ad21-9f32c96a9d89\">Stk. 5.</span> Søfartsstyrelsen kan pålægge virksomheden eller institutionen konkrete initiativer og handlinger, som er nødvendige for at opfylde betingelserne for bemyndigelsen, og bestemme, hvornår disse skal være gennemført.</p>\r\n<p class=\"Stk2\">\r\n   <span class=\"StkNr\" id=\"id5efefd8c-8869-4fe4-a90b-c357aa5a6f8e\">Stk. 6.</span> Såfremt Søfartsstyrelsen efter en samlet vurdering skønner, at en virksomhed eller institution ikke opfylder betingelserne for bemyndigelsen og ikke opfylder pålæg om inden for en fastsat frist at rette op herpå, tilbagekaldes godkendelsen.</p>\r\n<p class=\"Stk2\">\r\n   <span class=\"StkNr\" id=\"id151fc76b-5d89-433f-8cdb-0fc44c915bf3\">Stk. 7.</span> Søfartsstyrelsen kan indhente oplysninger fra virksomheden eller institutionen om de i § 5, stk. 1, nr. 3, nævnte opgaver samt om personalets kvalifikationer og udstyr til brug for gennemførelse af tilsyn og kvalitetssikring.</p>\r\n<p class=\"ParagrafGruppeOverskrift\">\r\n   <span>Inddragelse af et anerkendelsesbevis</span>\r\n</p>\r\n<p class=\"Paragraf\" id=\"id51d262da-9e52-4c62-b458-9c2d8078513e\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Søfartsstyrelsen kan inddrage et anerkendelsesbevis, hvis indehaveren ved sin sejlads eller anden tjeneste om bord har udgjort en direkte trussel mod liv, ejendom eller miljøet, eller hvis det på grund af indehaverens psykiske eller fysiske tilstand skønnes uforsvarligt fortsat at lade den pågældende udøve den virksomhed, beviset giver ret til.</p>\r\n<p class=\"Stk2\">\r\n   <span class=\"StkNr\" id=\"id306fa18f-7d75-40ca-9b3c-3a739eef567a\">Stk. 2.</span> Såfremt indehaveren af et anerkendelsesbevis stadig er ansat i et skib tilhørende det pågældende rederi, er rederiet ansvarlig for, at et inddraget bevis indleveres til Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"id9f3c72d2-b8c3-4e81-b4f0-13f5b185bca0\">Stk. 3.</span> Når der er truffet afgørelse om inddragelse af et anerkendelsesbevis, underretter Søfartsstyrelsen det bevisudstedende land om afgørelsen.</p>\r\n<p class=\"Stk2\">\r\n   <span class=\"StkNr\" id=\"ide1ad8e5e-b800-4f79-b618-a3734280af67\">Stk. 4.</span> Indehaveren af et anerkendelsesbevis kan kræve at få indbragt Søfartsstyrelsens afgørelse om inddragelse af et anerkendelsesbevis for Ankenævnet for Søfartsforhold.</p>\r\n<p class=\"ParagrafGruppeOverskrift\">\r\n   <span>Tjeneste uden anerkendelsesbevis</span>\r\n</p>\r\n<p class=\"Paragraf\" id=\"idc887e8b2-ef87-4d96-8104-20d9421d592b\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bortset fra stillingen som skibsfører er tjeneste i stilling, hvor anerkendelsesbevis er foreskrevet, tilladt uden anerkendelsesbevis i en periode på maksimum 3 måneder, hvis</p>\r\n<p class=\"Liste1\">\r\n   <span class=\"Liste1Nr\" id=\"id31913990-2181-49ed-abfb-8b01edc4f584\">1)</span> den pågældende søfarende er i besiddelse af et gyldigt udenlandsk sønæringsbevis, som af den bevisudstedende stat er påtegnet om, at den pågældende i henhold til STCW-konventionen er kvalificeret til den tjeneste, der varetages,</p>\r\n<p class=\"Liste1\">\r\n   <span class=\"Liste1Nr\" id=\"id942ec105-ffbc-4952-bf72-ed0a36d83820\">2)</span> det bevisudstedende land er opført på den i § 3, stk. 2, nævnte liste,</p>\r\n<p class=\"Liste1\">\r\n   <span class=\"Liste1Nr\" id=\"id027ec265-10ac-402c-a285-19076de806ba\">3)</span> betingelserne i § 5, stk. 2, for bortfald af prøvekrav er opfyldt, eller Søfartsstyrelsen på grundlag af en modtaget egnethedserklæring, jf. § 5, stk. 4, har meddelt, at der kan udstedes et anerkendelsesbevis,</p>\r\n<p class=\"Liste1\">\r\n   <span class=\"Liste1Nr\" id=\"idc20d4734-a672-4788-8dd3-478ccef20ec4\">4)</span> rederiet har sikret sig, at betingelserne i § 5, stk. 1, nr. 4, bliver opfyldt inden periodens udløb,</p>\r\n<p class=\"Liste1\">\r\n   <span class=\"Liste1Nr\" id=\"id04e1e665-5de5-4df0-814e-c1cef5c3fbef\">5)</span> ansøgning om anerkendelsesbevis er indsendt til Søfartsstyrelsen, og modtagelsen af denne er bekræftet af Søfartsstyrelsen, forinden tjenesten tiltrædes, og</p>\r\n<p class=\"Liste1\">\r\n   <span class=\"Liste1Nr\" id=\"id63dbd1d0-8759-429e-9467-80de423b188a\">6)</span> det udenlandske bevis i original form forefindes om bord sammen med behørig dokumentation for, at indsendelse af ansøgning er sket.</p>\r\n<p class=\"Paragraf\" id=\"id75b2aa61-5157-4c6d-acbb-2254744a7474\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> For udførelse af radiotjeneste som radiooperatør kræves det ud over forudsætningerne i § 10, stk. 1, at den pågældendes radiocertifikat er godkendt af Søfartsstyrelsen i henhold til radioreglementet.</p>\r\n<p class=\"ParagrafGruppeOverskrift\">\r\n   <span>Gebyrer</span>\r\n</p>\r\n<p class=\"Paragraf\" id=\"id359ede78-b73d-48e9-9cb7-2bfed9796888\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Der betales et gebyr for udstedelse af beviser efter denne bekendtgørelse. Gebyrets størrelse er offentliggjort på Søfartsstyrelsens hjemmeside. Betalingen sker i forbindelse med ansøgningen.</p>\r\n<p class=\"Stk2\">\r\n   <span class=\"StkNr\" id=\"id9f192fea-f550-4b5a-994a-72000a7adb52\">Stk. 2.</span> Der opkræves et særskilt gebyr, hvis størrelse fastsættes af Søfartsstyrelsen på grundlag af prøvens omfang og afholdelse i forbindelse med prøver aflagt over for Søfartsstyrelsen i henhold til § 5, stk. 1, nr. 3 og 4.</p>\r\n<p class=\"Stk2\">\r\n   <span class=\"StkNr\" id=\"id2aa91271-67b9-4499-8d86-665510502ecf\">Stk. 3.</span> I forbindelse med en anmodning i henhold til § 3, stk. 4, kan Søfartsstyrelsen opkræve betaling til dækning af udgifter ved undersøgelser, herunder eventuelle nødvendige stedlige inspektioner, hvis der er tale om et land, hvorfra alene ganske få anerkendelsesbeviser ønskes udstedt.</p>\r\n<p class=\"ParagrafGruppeOverskrift\">\r\n   <span>Uddannelse og prøver til dansk søfartslovgivning m.v.</span>\r\n</p>\r\n<p class=\"Paragraf\" id=\"id28fded19-ab96-4c63-996d-70bf182e39f9\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Udbydere af uddannelse og prøver i dansk søfartslovgivning skal være godkendt efter Søfartsstyrelsens bekendtgørelse om godkendelse og kvalitetssikring m.v. af maritime uddannelser.</p>\r\n<p class=\"Stk2\">\r\n   <span class=\"StkNr\" id=\"idb0f3907c-793c-4b5f-b2e8-4c1563c37ce7\">Stk. 2.</span> Udbydere skal sikre, at uddannelse og prøver har et omfang og indhold, så de i § 6, stk. 3, anførte målsætninger er opfyldt.</p>\r\n<p class=\"Stk2\">\r\n   <span class=\"StkNr\" id=\"id42746298-75e7-4a45-b43b-9a21d7bec9d7\">Stk. 3.</span> Udbydere kan sidestille tilsvarende uddannelse eller nedsætte varigheden af uddannelsen for deltagere med relevant kendskab til dansk søfartslovgivning.</p>\r\n<p class=\"Paragraf\" id=\"id42eea2f1-282a-494e-ad3d-5fce64632f69\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Udbydere skal sikre, at undervisere og prøveafholdere har en relevant uddannelsesmæssig baggrund og faglige kvalifikationer, herunder:</p>\r\n<p class=\"Liste1\">\r\n   <span class=\"Liste1Nr\" id=\"id947c32df-bae9-4e95-97d1-6cd5e28ae12e\">1)</span> Relevant virksomheds- og arbejdsmarkedskendskab og erhvervserfaring.</p>\r\n<p class=\"Liste1\">\r\n   <span class=\"Liste1Nr\" id=\"id2b9c6acf-98dc-4c9d-949d-226c7636e51e\">2)</span> Praktiske og teoretiske kvalifikationer til undervisning i dansk søfartslovgivning.</p>\r\n<p class=\"Liste1\">\r\n   <span class=\"Liste1Nr\" id=\"ide279cfcc-61b2-47ac-a85c-23573955486a\">3)</span> Pædagogiske kvalifikationer.</p>\r\n<p class=\"Paragraf\" id=\"id05f99e3e-afd0-4e62-8f83-1297391734f8\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Uddannelser og prøver kan tilrettelægges med brug af digitale medier.</p>\r\n<p class=\"Paragraf\" id=\"id88209647-9af3-4b7e-b4ea-8fac693a3da2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Efter gennemført uddannelse eller prøve skal udbyderen udstede bevis herfor.</p>\r\n<p class=\"Stk2\">\r\n   <span class=\"StkNr\" id=\"idc34c3aea-63fc-45f2-bc23-256716601d43\">Stk. 2.</span> Kursusudbyderen skal indberette gennemførte kurser til Søfartsstyrelsen ved anvendelse af Søfartsstyrelsens system til digital indberetning.</p>\r\n<p class=\"Stk2\">\r\n   <span class=\"StkNr\" id=\"idf146de15-b16c-4ece-a013-bc62e543ec23\">Stk. 3.</span> Beviser udstedt efter stk. 1 kan udstedes elektronisk.</p>\r\n<p class=\"Paragraf\" id=\"id951c76c7-0791-4868-84d0-270733d1e208\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Udbyder kan kræve betaling for afholdte prøver.</p>\r\n<p class=\"Paragraf\" id=\"id16a5a388-7bca-457d-9c5e-7802d4b6da65\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Uddannelsesinstitutioner, som er godkendt til at udbyde maritime uddannelser efter bekendtgørelse om godkendelse og kvalitetssikring m.v. af maritime uddannelser, og hvor dansk søfartslovgivning indgår i en maritim uddannelse, sidestilles med godkendte udbydere.</p>\r\n<p class=\"Stk2\">\r\n   <span class=\"StkNr\" id=\"id36f17705-bb30-453c-9a00-07fe41d160e7\">Stk. 2.</span> Uddannelsesinstitutioner skal sikre, at underviserne har de fornødne kvalifikationer til at forestå undervisningen svarende til de i § 14 anførte kvalifikationer.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idfb7a3a52-e68e-43f5-a146-a25b73afdfa8\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 1. juli 2018.</p>\r\n<p class=\"Stk2\">\r\n   <span class=\"StkNr\" id=\"id25e64f91-fd2c-48e1-a920-c7c7ff27e6d9\">Stk. 2.</span> Bekendtgørelse nr. 1153 af 4. oktober 2007 om anerkendelse af udenlandske beviser til tjeneste i handelsskibe (anerkendelsesbeviser) ophæves.</p><div class=\"Givet\" id=\"Givet\"><p class=\"Givet\" align=\"center\">Søfartssstyrelsen, den 12. juni 2018</p><p class=\"Sign1\" align=\"center\">Per Sønderstrup</p><p class=\"Sign2\" align=\"right\">/ Rasmus Høy Thomsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idd36cd56f-a62e-49aa-9ded-8a2427295293\" href=\"#Henvisning_idd36cd56f-a62e-49aa-9ded-8a2427295293\">1)</a> Bekendtgørelsen indeholder bestemmelser, der gennemfører Europa-Parlamentets og Rådets Direktiv 2008/106/EF af 19. november 2008 om minimumsuddannelsesniveauet for søfartserhvervet, EF-Tidende 2008, nr. L 323, s. 33, som bl.a. ændret ved Europa-Parlamentets og Rådets Direktiv 2012/35/EU af 21. november 2012 om ændring af direktiv 2008/106/EF om minimumsuddannelsesniveauet for søfartserhvervet, EU-Tidende 2012, nr. L 343, s. 78.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2018"
        },
        {
            "displayName": "Accession",
            "displayValue": "B20180078305"
        },
        {
            "displayName": "Entydig dokumentidentifikation",
            "displayValue": "CQ000493"
        },
        {
            "displayName": "Dato for førstegangsindlæggelse",
            "displayValue": "15/06/2018"
        },
        {
            "displayName": "Dato for indlæggelse",
            "displayValue": "15/06/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "783"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "12/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Søfartsstyrelsen, j.nr. 2017011538"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}