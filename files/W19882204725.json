{
    "id": 39500,
    "title": "Kutyme - Kørekort - Modregning - Modkrav - Svarskrift - Virksomhedsoverdragelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 22047 af 19/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En murerelev hævede sin uddannelse hos et anpartsselskab på grund af  \r\n\r\n mangelfuld uddannelse. Eleven påstod sig tillagt erstatning. </I> </P>  \r\n\r\n<P> <I>Indklagede havde ikke afgivet svarskrift. Sagen udsat med henblik på  \r\n\r\n afgivelse af svarskrift. I svarskriftet påstod indklagede sig tillagt  \r\n\r\n udgiften til elevens erhvervelse af kørekort, erstatning for udleveret  \r\n\r\n håndværktøj, samt modregning for for meget udbetalt løn fra elevens tidligere  \r\n\r\n ansættelse i et andet anpartsselskab og endelig erstatning i anledning af  \r\n\r\n uddannelsesforholdets afbrydelse. Lagt til grund i forbindelse med  \r\n\r\n afgørelsen, at kørekort var erhvervet på foranledning af virksomheden og i  \r\n\r\n dennes interesse, hvorfor eleven ikke skulle afholde udgiften hertil, at  \r\n\r\n indklagedes erstatningspåstand var for sent fremsat, og derfor ikke kunne  \r\n\r\n påkendes af nævnet, at modregning ikke kunne ske, da der ikke var tale om en  \r\n\r\n virksomhedsoverdragelse. Der var enighed mellem de 2 § 3-dommere om, at det  \r\n\r\n er kutyme inden for murerfaget, at eleven beholder det udleverede  \r\n\r\n håndværktøj. Eleven herefter tillagt erstatning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kutyme - Kørekort - Modregning - Modkrav -  \r\n\r\n Svarskrift - Virksomhedsoverdragelse </H1>  \r\n\r\n<P></P>  \r\n\r\n<BR>  \r\n\r\n<P>Udskrift af protokol for nævnet til behandling af tvistigheder mellem  \r\n\r\n efg-elever og praktikvirksomheder. </P>  \r\n\r\n<P>I nævnet til behandling af tvistigheder mellem efg-elever og  \r\n\r\n praktikvirksomheder er der den 19. juli 1988 i sag nr. 20/1987: Efg-elev A  \r\n\r\n mod B ApS (bygge &amp; anlæg - murerfaget) afsagt følgende </P>  \r\n\r\n<P>KENDELSE: Mellem klageren, efg-elev A, født den 19. oktober 1966, og B  \r\n\r\n ApS, blev i 1984 oprettet en uddannelsesaftale, hvorefter klageren skulle  \r\n\r\n uddannes inden for bygge &amp; anlæg (murerfaget) med uddannelsesperiode fra  \r\n\r\n den 15. oktober 1984 til den 6. juli 1987. I juli 1985 blev der oprettet et  \r\n\r\n tillæg til uddannelsesaftalen, hvorefter aftalen med virkning fra 1. januar  \r\n\r\n 1985 fortsatte mellem klageren og indklagede, B ApS. Den 10. april 1986  \r\n\r\n ophørte uddannelsesforholdet. </P>  \r\n\r\n<P>Ved klageskriftet af 1. september 1987 har klageren ved sin faglige  \r\n\r\n organisation, Murerforbundet i Danmark, indbragt sagen for nævnet med endelig  \r\n\r\n påstand om, at indklagede tilpligtes at betale 16.390,09 kr. på grund af for  \r\n\r\n lidt udbetalt løn i perioden 1. januar 1985 til 1. april 1986. </P>  \r\n\r\n<P>Indklagede har påstået frifindelse, subsidiært mod betaling af et mindre  \r\n\r\n beløb. </P>  \r\n\r\n<P>Indklagede har givet personligt møde for nævnet, men havde på dette  \r\n\r\n tidspunkt endnu ikke afgivet svarskrift. Sagen blev på dette møde udsat til  \r\n\r\n afgivelse af svarskrift og et nyt møde i nævnet. Indklagede har herefter  \r\n\r\n afgivet svarskrift, men trods lovlig indvarsling ikke på ny givet møde for  \r\n\r\n nævnet. </P>  \r\n\r\n<P>Det fremgår af indstævntes svarskrift, at han fremsætter modkrav på  \r\n\r\n 4.450,00 kr. vedrørende udlæg til kørekort. Herudover fremsætter han  \r\n\r\n erstatningskrav i anledning af, at klageren har afbrudt uddannelsesforholdet  \r\n\r\n og erstatningskrav i anledning af, at klageren har beholdt udleveret værktøj.  \r\n\r\n Desuden anfægter indklagede den timeopgørelse, der ligger til grund for  \r\n\r\n klagerens krav. Endelig gør indklagede gældende, at han har et modkrav i  \r\n\r\n anledning af, at klageren i 1984 fra B ApS har udbetalt en væsentligt højere  \r\n\r\n løn end den overenskomstmæssige. </P>  \r\n\r\n<P>Klageren har under personligt fremmøde for nævnet forklaret, at han ikke  \r\n\r\n havde noget ønske om at erhverve kørekort. Han fik uden nærmere kommentarer  \r\n\r\n at vide af indklagede, at han skulle starte undervisningen. Han afbrød  \r\n\r\n uddannelsesforholdet på grund af dårlig uddannelse. Det er korrekt, at han  \r\n\r\n har beholdt udleverede håndværktøj, men det gør alle efg-elever. Den af  \r\n\r\n indklagede udfærdigede timeopgørelse er ikke korrekt. Det er rigtigt, at han  \r\n\r\n iflg. arbejdsgiverens oplysninger til skattevæsenet i 1984 har fået udbetalt  \r\n\r\n et større beløb, end han havde krav på. </P>  \r\n\r\n<P>Tvistighedsnævnet skal udtale: </P>  \r\n\r\n<P>Da det må lægges til grund, at klageren har erhvervet kørekort på  \r\n\r\n indklagedes initiativ og i hans interesse, findes indklagede ikke uden særlig  \r\n\r\n aftale at kunne kræve udgiften betalt af klageren. </P>  \r\n\r\n<P>Indklagedes krav om erstatning i anledning af uddannelsesforholdets  \r\n\r\n afbrydelse er første gang fremsat i indklagedes svarskrift, selv om  \r\n\r\n indklagede allerede ved skrivelse af 24. juni 1986 fra Murerfagets  \r\n\r\n Fællesudvalg er gjort opmærksom på, at klageren ønskede uddannelsesforholdet  \r\n\r\n ophævet. På denne baggrund finder nævnet, at kravet om erstatning er fremsat  \r\n\r\n så sent, at det ikke kan tages under påkendelse. </P>  \r\n\r\n<P>Det er af faget oplyst, at der inden for murerfaget foreligger kutyme for,  \r\n\r\n at en efg-elev kan beholde det håndværktøj til personligt brug, som bliver  \r\n\r\n udleveret af virksomheden, således at indklagede ikke kan kræve betaling  \r\n\r\n herfor. </P>  \r\n\r\n<P>Da indklagede ikke ved fremlæggelse af timesedler eller lignende har  \r\n\r\n dokumenteret, at den af klageren fremlagte timeopgørelse er forkert, lægger  \r\n\r\n nævnet klagerens opgørelse til grund ved sagens afgørelse. </P>  \r\n\r\n<P>Det fremgår af et af nævnet rekvireret stiftelsesdokument af 19. december  \r\n\r\n 1984 for &#187;B ApS&#171;, at selskabet er stiftet ved kontant indbetaling  \r\n\r\n af 80.000 kr., og at der ikke ved stiftelsen er overtaget nogen bestående  \r\n\r\n virksomhed. Herefter finder nævnet, at indklagede, der først indtrådte  \r\n\r\n uddannelsesaftalen pr. 1. januar 1985, ikke kan bringe for meget udbetalt løn  \r\n\r\n i 1984 til modregning over for klageren. </P>  \r\n\r\n<P>Herefter tager nævnet klagerens påstand til følge. </P>  \r\n\r\n<P>THI BESTEMMES: </P>  \r\n\r\n<P>Indklagede B ApS betaler inden 14 dage 16.390,09 kr. til klageren,  \r\n\r\n efg-elev A. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19882204725"
        },
        {
            "displayName": "Entydig dokumentidentifikation",
            "displayValue": "CA007435"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "22047"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "19/07/1988"
        },
        {
            "displayName": "Ressortministeriets journalnummer",
            "displayValue": "20/1987 (71)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}