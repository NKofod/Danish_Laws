{
    "id": 81618,
    "title": "At-meddelelse nr. 2.12.3 af maj 1996, erstatter november 1987 Mejetærskere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3340 af 01/05/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 2.12.3 af maj 1996, erstatter  \r\n\r\n november 1987 Mejetærskere </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om arbejdsmiljølovgivningens krav til  \r\n\r\n mejetærskere og giver vejledning om deres forsvarlige brug. </P>  \r\n\r\n<P> <B>Brugsanvisning</B>  </P>  \r\n\r\n<P>Ved enhver levering (salg, udlejning og udlån) skal der medfølge  \r\n\r\n skriftlige anvisninger på dansk om betjening, brug og vedligeholdelse. </P>  \r\n\r\n<P> <B>Indretning</B>  </P>  \r\n\r\n<P>Mejetærskere skal være sikret, så føreren eller andre ikke udsættes for  \r\n\r\n fare. Nærmere retningslinier findes i At-anvisning nr. 2.2.2.1 om  \r\n\r\n mejetærskere, samt for nye CE-mærkede mejetærskere efter 1. januar 1995 i  \r\n\r\n harmoniserede europæiske standarder. </P>  \r\n\r\n<P> <B>Brug</B>  </P>  \r\n\r\n<P>Føreren af en selvkørende mejetærsker skal være fyldt 18 år, eller føreren  \r\n\r\n skal have traktorførerbevis. </P>  \r\n\r\n<P>Ved kørsel med bugserede og traktormonterede mejetærskere skal føreren  \r\n\r\n være fyldt 18 år. </P>  \r\n\r\n<P>Førerpladsen bør ikke forlades, uden at kraften til mejetærskeren er  \r\n\r\n frakoblet og motoren standset. </P>  \r\n\r\n<P>Passager må kun medtages, når mejetærskeren er indrettet til det med en  \r\n\r\n særlig passagerplads. </P>  \r\n\r\n<P>Under transport, og når mejetærskeren ikke er i arbejde, skal de  \r\n\r\n sort-gul-stribede transportskærme for knivbjælker og stråskillere være  \r\n\r\n monteret. </P>  \r\n\r\n<P> <B>Afhjælpning af funktionsfejl</B>  </P>  \r\n\r\n<P>Brugsanvisningens forskrifter om afhjælpning af funktionsfejl skal nøje  \r\n\r\n følges. </P>  \r\n\r\n<P>Funktionsfejl må kun rettes eller afhjælpes, når motoren er frakoblet og  \r\n\r\n standset, og alle dele i øvrigt står helt stille. </P>  \r\n\r\n<P>Lynkoblingen for skærebordet har til formål at forhindre materiel skade.  \r\n\r\n Den må ikke benyttes som eneste stopindretning før fejlretning. </P>  \r\n\r\n<P>På nogle mejetærskere drives skærebordsvinden af en hydraulikmotor, som  \r\n\r\n ikke frakobles, når lynkoblingen for skærebordet betjenes. Dette betyder, at  \r\n\r\n selvom skærebordsvinden blokeres af en bøjet akshæver eller af et  \r\n\r\n fremmedlegeme på skærebordet, kan den uventet gå i gang, selvom lynkoblingen  \r\n\r\n har frakoblet skærebordets andre funktioner. </P>  \r\n\r\n<P>Denne farlige fejlindretning skal ændres efter leverandørens forskrifter.  \r\n\r\n</P>  \r\n\r\n<P>På nye mejetærskere skal lynkoblingen frakobles alle skærebordets  \r\n\r\n funktioner, altså også skærebordsvinden. </P>  \r\n\r\n<P>Skal der repareres under skærebordet, skal dette sikres mod nedsænkning  \r\n\r\n ved mekanisk låseanordning eller støtteben. </P>  \r\n\r\n<P>Tilstopninger og &#187;brodannelser&#171; i korntanken må kun fjernes, når  \r\n\r\n motoren er frakoblet og standset. Når mejetærskeren startes igen, kan man med  \r\n\r\n en træstang og fra en sikker plads rode i materialet. Gå aldrig ned i  \r\n\r\n korntanken, når mejetærskeren er i gang. </P>  \r\n\r\n<P> <B>Personlige værnemidler</B>  </P>  \r\n\r\n<P>Støv fx fra mejetærskerens skærebord kan ved førerpladsen optræde i  \r\n\r\n sundhedsskadelige koncentrationer. Hvis mejetærskeren ikke har førerhus, skal  \r\n\r\n der i almindelighed anvendes maske med støvfilter (P2). </P>  \r\n\r\n<P>Hvis støjbelastningen er over 80 dB(A), skal arbejdsgiveren stille  \r\n\r\n høreværn til rådighed. Er støjbelastningen over 85 dB(A), skal høreværnet  \r\n\r\n benyttes. </P>  \r\n\r\n<P> <B>Vedligeholdelse</B>  </P>  \r\n\r\n<P>Mejetærskeren skal vedligeholdes, så den altid er i forsvarlig stand.  \r\n\r\n Leverandørens anvisninger skal nøje følges, både ved klargøring før  \r\n\r\n høstsæsonen og ved vedligeholdelse i sæsonen. </P>  \r\n\r\n<P>Styretøj, bremser, dæk, lygter og signalapparater skal efterses og  \r\n\r\n kontrolleres, så de altid er i orden, når de anvendes. Lygter og  \r\n\r\n signalapparater skal være til stede og i orden, når færdselslovgivningen  \r\n\r\n kræver det. </P>  \r\n\r\n<P>Kædetræk, remtræk og koblinger skal være rigtigt indstillet. Knivene skal  \r\n\r\n være skarpe. Anlægsfladerne på skærebordets fingre skal regelmæssigt  \r\n\r\n undersøges for, om de ligger på linie (flugter). Gør de ikke det, skal de  \r\n\r\n straks rettes ind eller udskiftes for at undgå funktionsfejl og deraf  \r\n\r\n følgende stop på skærebordet. </P>  \r\n\r\n<P>Ved vedligeholdelsesarbejde med løftet skærebord skal bordet sikres  \r\n\r\n mekanisk mod sænkning ved låseanordning eller støtteben. </P>  \r\n\r\n<P>Jens Andersen </P>  \r\n\r\n<P>--------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Bekendtgørelse om indretning af tekniske hjælpemidler. </P>  \r\n\r\n<P>- Bekendtgørelse om anvendelse af tekniske hjælpemidler. </P>  \r\n\r\n<P>- Bekendtgørelse om unges farlige arbejde. </P>  \r\n\r\n<P>- At-anvisning nr. 2.2.0.1 om maskiner og maskinanlæg. </P>  \r\n\r\n<P>- At-anvisning nr. 2.2.2.1 om mejetærskere. </P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n</DIV>",
    "isHistorical": true,
    "editorialNotes": [
        "I At-meddelelse 0.01.1 findes en fortegnelse over gældende At-meddelelser."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960334060"
        },
        {
            "displayName": "Entydig dokumentidentifikation",
            "displayValue": "CM040922"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3340"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/05/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1996-236-59"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}