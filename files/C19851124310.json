{
    "id": 58739,
    "title": "Cirkulæreskrivelse om retningslinier for behandlingen af straffesager inden for miljøområdet. (Samarbejde med miljømyndighederne m.v.). ",
    "documentTypeId": "210",
    "isSagsforlobPeriodValid": false,
    "shortName": "CIS nr 11243 af 14/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om retningslinier for  \r\n\r\n behandlingen af straffesager inden for miljøområdet. (Samarbejde med  \r\n\r\n miljømyndighederne m.v.). </H1>  \r\n\r\n<P></P>  \r\n\r\n<BR>  \r\n\r\n<P>I. Indledning. </P>  \r\n\r\n<P>Ved lov nr. 250 af 23. maj 1984, som trådte i kraft den 1. august 1984, er  \r\n\r\n der gennemført ændringer i en række miljøretlige love, herunder i  \r\n\r\n miljøbeskyttelses- og levnedsmiddelloven. Lovændringerne bygger på betænkning  \r\n\r\n nr. 981/1983 om håndhævelse af bygge- og miljølovgivningen. </P>  \r\n\r\n<P>I forbindelse med folketingets behandling af lovforslaget blev der udtrykt  \r\n\r\n ønske om, at der i tilknytning til lovændringerne bliver udarbejdet  \r\n\r\n administrative bestemmelser om samarbejdet inden for det pågældende område  \r\n\r\n mellem miljømyndighederne og politiet og anklagemyndigheden med henblik på at  \r\n\r\n sikre en hensigtsmæssig behandling af sager om overtrædelse af den  \r\n\r\n miljøretlige lovgivning. </P>  \r\n\r\n<P>På denne baggrund har justitsministeriet efter drøftelse med bl.a.  \r\n\r\n repræsentanter for politiet og anklagemyndigheden udarbejdet de i denne  \r\n\r\n cirkulæreskrivelse indeholdte retningslinier vedrørende politiets og  \r\n\r\n anklagemyndighedens behandling af sager af den omhandlede art. </P>  \r\n\r\n<P>Retningslinierne vil navnlig have betydning for sager vedrørende  \r\n\r\n miljøbeskyttelsesloven og levnedsmiddelloven. </P>  \r\n\r\n<P>Samtidig hermed er der af miljøministeriet udsendt vedhæftede  \r\n\r\n retningslinier for miljømyndighedernes behandling af sager om overtrædelse af  \r\n\r\n miljølovgivningen. Miljøministeriets cirkulære (&#187;om håndhævelse af  \r\n\r\n miljøbeskyttelsesloven&#171;) indeholder bl.a. bestemmelser om indgivelse af  \r\n\r\n politianmeldelse, fremskaffelse af oplysninger af faktisk og retlig karakter  \r\n\r\n m.v. </P>  \r\n\r\n<P CLASS=PUNKT> <B>2.</B> Efterforskning. </P>  \r\n\r\n<P>Efterforskning indledes i overensstemmelse med retsplejelovens regler.  \r\n\r\n Vedkommende miljømyndighed underrettes altid af politiet om sager, der er  \r\n\r\n anmeldt af andre end miljømyndigheden, og som på grundlag af det foreliggende  \r\n\r\n ikke har givet anledning til at indlede politimæssig efterforskning. </P>  \r\n\r\n<P>I forbindelse med efterforskning - hvadenten den sker efter begæring af  \r\n\r\n miljømyndighederne eller andre - bør politiet i fornødent omfang underrette  \r\n\r\n vedkommende miljømyndighed om sagens forløb. Tvivlsomme spørgsmål om faktiske  \r\n\r\n eller retlige forhold, som har betydning for sagens videre behandling, bør  \r\n\r\n drøftes med eller forelægges for den pågældende miljømyndighed. Ved  \r\n\r\n forelæggelse af sager for miljømyndighederne bør så vidt muligt fremhæves de  \r\n\r\n enkeltspørgsmål, som skønnes af særlig betydning i forbindelse med den  \r\n\r\n politimæssige og strafferetlige vurdering af sagerne (specificerede  \r\n\r\n høringer). </P>  \r\n\r\n<P>De oplysninger, der er af betydning for den videre efterforskning,  \r\n\r\n tiltalens udformning, sanktionspåstanden m.v., indhentes, når dette skønnes  \r\n\r\n hensigtsmæssigt, med bistand fra vedkommende miljømyndighed. </P>  \r\n\r\n<P>Når der foreligger betydelige overtrædelser, som rejser særlige spørgsmål  \r\n\r\n af miljømæssig, teknologisk eller økonomisk karakter, vil sagen eller  \r\n\r\n spørgsmål i tilknytning til sagen af politi eller anklagemyndighed kunne  \r\n\r\n forelægges direkte for miljøstyrelsen. Der vil endvidere hos miljøstyrelsen  \r\n\r\n kunne indhentes udtalelser vedrørende retlige spørgsmål og oplysninger om  \r\n\r\n strafferetlig praksis. </P>  \r\n\r\n<P CLASS=PUNKT> <B>3.</B> Tiltalerejsning, tiltalens udformning m.v. </P>  \r\n\r\n<P>Når sagens efterforskning er afsluttet, bør sagen i almindelighed  \r\n\r\n forelægges for vedkommende miljømyndighed med anmodning om en udtalelse,  \r\n\r\n forinden der tages stilling til spørgsmålet om tiltalerejsning, tiltalens  \r\n\r\n udformning og sanktionspåstanden. Dette gælder dog ikke, hvis  \r\n\r\n miljømyndigheden tidligere under sagen - f.eks. ved indgivelse af  \r\n\r\n politianmeldelse - har udtalt sig om disse spørgsmål, og der ikke i  \r\n\r\n forbindelse med efterforskningen er fremkommet væsentlige nye oplysninger.  \r\n\r\n Forelæggelse er heller ikke nødvendig, hvis der tale om kurante sager. </P>  \r\n\r\n<P>Anklagemyndighedens påstand afpasses efter overtrædelsens art og grovhed,  \r\n\r\n således at der tages hensyn til de skadevirkninger, som overtrædelsen har  \r\n\r\n medført eller kan frygtes at medføre, og til gerningsmandens subjektive  \r\n\r\n forhold. Har overtrædelsen indbragt eller tilsigtet en gevinst, eventuel i  \r\n\r\n form af en besparelse, bør påstanden fastsættes med hensyntagen til den  \r\n\r\n økonomiske fordel, der er indvundet eller tilsigtet. </P>  \r\n\r\n<P>Sager om overtrædelse af miljølovgivningen bør - uanset om sagen agtes  \r\n\r\n fremmet eller sluttet - forelægges for statsadvokaten, hvis der er forvoldt  \r\n\r\n betydelig skade på miljøet eller fremkaldt fare herfor, hvis der er opnået  \r\n\r\n betydelig økonomisk fordel ved overtrædelsen eller er fremkaldt mulighed  \r\n\r\n derfor, eller hvis sagen iøvrigt påkalder sig særlig interesse. </P>  \r\n\r\n<P CLASS=PUNKT> <B>4.</B> Særligt om tiltale mod selskaber. </P>  \r\n\r\n<P>Er overtrædelsen begået af et selskab, bør ansvaret som regel pålægges  \r\n\r\n selskabet som sådant. Har ledelsen af selskabet eller en overordnet  \r\n\r\n funktionær, herunder direktøren, handlet forsætligt eller vist grov  \r\n\r\n uagtsomhed, bør tiltalen - foruden imod selskabet - rejses mod den eller de  \r\n\r\n personligt ansvarlige. Dette vil der navnlig kunne være anledning til, når  \r\n\r\n overtrædelsen består i undladelse af at efterkomme påbud eller  \r\n\r\n tilsidesættelse af forbud eller vilkår. Påstanden mod den personligt  \r\n\r\n ansvarlige fastsættes i overensstemmelse med almindelig praksis efter  \r\n\r\n forholdets grovhed og tiltaltes økonomiske forhold, således at den eventuelt  \r\n\r\n opnåede eller tilsigtede økonomiske gevinst søges inddraget ved bødepåstanden  \r\n\r\n overfor selskabet. </P>  \r\n\r\n<P>Såfremt den daglige leder af selskabet tillige er hovedaktionær og må  \r\n\r\n antages at være enerådende med hensyn til selskabets forhold, rejses tiltalen  \r\n\r\n alene mod ham, der ikke ved at drive virksomhed i selskabsform skal kunne  \r\n\r\n undgå det personlige ansvar. Personligt ansvar gøres normalt ikke gældende  \r\n\r\n ved overtrædelser af underordnet betydning, som må antages at skyldes en  \r\n\r\n &#187;anonym&#171; fejl. I så fald rejses tiltalen mod selskabet og kun mod  \r\n\r\n dette. </P>  \r\n\r\n<P CLASS=PUNKT> <B>5.</B> Domsforhandling m.v. </P>  \r\n\r\n<P>Vedkommende miljømyndighed underrettes om tidspunktet for sagens  \r\n\r\n foretagelse i retten. </P>  \r\n\r\n<P>I sager, der er særligt indviklede eller tvivlsomme, som indeholder  \r\n\r\n principielle spørgsmål, eller hvor der iøvrigt skønnes at være behov herfor,  \r\n\r\n bør en repræsentant for miljømyndigheden være til stede med henblik på at yde  \r\n\r\n den fornødne bistand under domsforhandlingen. </P>  \r\n\r\n<P>Vedkommende miljømyndighed underrettes om sagens udfald. Afgøres sagen med  \r\n\r\n dom, skal domsudskrift hurtigst muligt og i god tid inden ankefristens udløb  \r\n\r\n sendes til vedkommende miljømyndighed. </P>  \r\n\r\n<P>Denne cirkulæreskrivelse træder i stedet for rigsadvokatens  \r\n\r\n cirkulæreskrivelse af 9. oktober 1979 om behandling af sager om overtrædelse  \r\n\r\n af levnedsmiddelloven og miljøbeskyttelsesloven. </P>  \r\n\r\n<P>Erik Ninn-Hansen </P>  \r\n\r\n<P>/C.C. Duus </P>  \r\n\r\n<P>Til politiet og anklagemyndigheden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851124310"
        },
        {
            "displayName": "Entydig dokumentidentifikation",
            "displayValue": "CM017688"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/01/1999"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11243"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "14/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. 3.ktr.j.nr. 1984-966-184"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}