{
    "id": 139695,
    "title": "Bekendtgørelse om tilskud til behandling og optræning på Øfeldt Centrene",
    "documentTypeId": "60",
    "isSagsforlobPeriodValid": true,
    "shortName": "BEK nr 1391 af 16/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilskud til behandling og optræning på Øfeldt Centrene</p>\r\n<p class=\"Indledning2\">I medfør af §§ 71 og 72 i sundhedsloven, jf. lovbekendtgørelse nr. 913 af 13. juli 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Gruppe 1-sikrede og gruppe 2-sikrede personer, der er bosiddende i Region Hovedstaden, Region Sjælland samt i en region, hvor regionsrådet har tiltrådt overenskomsten mellem Regionernes Lønnings- og Takstnævn og Øfeldt Centrene, kan modtage tilskud til behandling, jf. stk. 3, nr. 1 og stk. 4.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Gruppe 1-sikrede og gruppe 2-sikrede personer, der er bosiddende i en region, hvor regionsrådet har tiltrådt overenskomsten mellem Regionernes Lønnings- og Takstnævn og Øfeldt Centrene, kan modtage tilskud til behandling af muskellidelser, jf. stk. 3, nr. 2 og stk. 4.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Regionsrådet yder et tilskud på 40 % af det honorar pr. behandlingstime til optræning på Øfeldt Centrene, der er fastsat i overenskomsten mellem Regionernes Lønnings- og Takstnævn og Øfeldt Centrene, til:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num1\">1)</span> Personer, der lider af kroniske lammelser, hvor der ifølge den lægelige vurdering er behov for langvarig optræning af muskler, jf. stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num2\">2)</span> Personer med muskellidelser lokaliseret til ryg, skuldre og nakke samt til behandling af »tennisalbue« og »kold skulder« samt tilsvarende lidelser i andre led i arme og ben, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> De nærmere vilkår for tilskud, herunder beskrivelse af ydelser, er fastlagt i overenskomsten mellem Regionernes Lønnings- og Takstnævn og Øfeldt Centrene</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det er en forudsætning for at modtage tilskud fra regionsrådet, at patienten har en skriftlig henvisning fra en læge, inden behandlingen eller optræningen påbegyndes. Henvisningen skal indeholde oplysninger om diagnose, henvisningsperiode, behandlingens eller optræningens omfang samt dato for udstedelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Personer, der har ret til ydelser i medfør af EU-retten eller internationale aftaler, har under ophold her i landet ret til tilskud til optræning af kroniske lammelser og behandling af muskellidelser på Øfeldt Centrene på samme vilkår som gruppe 1-sikrede og gruppe 2-sikrede personer.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved EU-retten eller internationale aftaler forstås Europaparlamentets og Rådets forordning (EF) nr. 883/2004 om koordinering af de sociale sikringsordninger og den dertil knyttede forordning (EF) nr. 987/2009 om de nærmere regler for gennemførelse af forordning nr. 883/2004, aftalen om det Europæiske Økonomiske Samarbejde (EØS-aftalen), Nordisk Konvention om Social Sikring og aftalen mellem De Europæiske Fællesskaber, dets medlemsstater og Schweiz om fri bevægelighed for personer.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft den 1. januar 2012.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Samtidig ophæves bekendtgørelse nr. 566 af 18. juni 2009 om tilskud til behandling og optræning på Øfeldt Centret Aps.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> I de bestemmelser i denne bekendtgørelse, hvor der refereres til overenskomsten mellem Regionernes Lønnings- og Takstnævn og Øfeldt Centrene, henvises, indtil der er indgået en overenskomst imellem disse parter, til overenskomsten mellem Sygesikringens Forhandlingsudvalg og Teddy Øfeldt.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Har et regionsråd, der tidligere har tiltrådt overenskomsten mellem Regionernes Lønnings- og Takstnævn og Øfeldt Centrene, jf. § 1, fratrådt overenskomsten, er personer med bopæl i regionen berettiget til at færdiggøre et påbegyndt behandlingsforløb.</p><div class=\"Givet\" id=\"Givet\"><p class=\"Givet\" align=\"center\">Ministeriet for Sundhed og Forebyggelse, den 16. december 2011</p><p class=\"Sign1\" align=\"center\">Astrid Krag</p><p class=\"Sign2\" align=\"right\">/ Helle Schnedler</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2011"
        },
        {
            "displayName": "Accession",
            "displayValue": "B20110139105"
        },
        {
            "displayName": "Entydig dokumentidentifikation",
            "displayValue": "BK001133"
        },
        {
            "displayName": "Dato for førstegangsindlæggelse",
            "displayValue": "29/12/2011"
        },
        {
            "displayName": "Dato for indlæggelse",
            "displayValue": "29/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1391"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "16/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 1111480"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}