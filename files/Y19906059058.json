{
    "id": 39278,
    "title": "Dimittendoptagelse. Uddannelsens afslutning. Beregning af 14-dages frist. ",
    "documentTypeId": "250",
    "isSagsforlobPeriodValid": false,
    "shortName": "UDT nr 60590 af 31/01/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmål om, hvornår 14-dages fristen beregnes fra, når der er tale  \r\n\r\n om sygeplejerskeuddannelsen. </I> </P>  \r\n\r\n<P> <I>Direktoratet finder, at fristen både kan regnes fra den dag, hvor alle  \r\n\r\n karakterer er givet og offentliggjort og al studieaktivitet ophørt, og fra  \r\n\r\n tidspunktet for udstedelse af eksamensbevis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dimittendoptagelse. Uddannelsens afslutning.  \r\n\r\n Beregning af 14-dages frist. </H1>  \r\n\r\n<P></P>  \r\n\r\n<BR>  \r\n\r\n<P> Danske Sygeplejerskers Arbejdsløshedskasse har med brev af 21. november  \r\n\r\n 1989 anmodet direktoratet om at bekræfte, at 14-dages fristen ved  \r\n\r\n dimittendoptagelse kan regnes fra den dato, hvor Sundhedsstyrelsen udsteder  \r\n\r\n autorisationsbevis. Direktoratet traf afgørelse herom den 28. februar 1989  \r\n\r\n vedrørende X, medlem nr. 040960-. </P>  \r\n\r\n<P>Kassen anfører i sit brev, at kassen i henhold til den nævnte afgørelse og  \r\n\r\n hidtidig administrativ praksis vil kunne optage nyuddannede efter to regler,  \r\n\r\n dels efter en &#187;tidligste frist&#171; på 14 dage regnet fra uddannelsens  \r\n\r\n afslutning, hvor der tidligst kan skaffes særskilt skriftligt bevis for, at  \r\n\r\n der er gennemført en erhvervsmæssig uddannelse til kassens faglige område,  \r\n\r\n dels en &#187;seneste frist&#171; på 14 dage, regnet fra det tidspunkt, hvor  \r\n\r\n medlemmet fra Sundhedsstyrelsen modtager sin autorisation. Kassen anfører, at  \r\n\r\n mange sygeplejeskoler udsteder eksamensbevis nogle få dage efter uddannelsens  \r\n\r\n egentlige afslutning, og at nyuddannede sygeplejersker godt kan tiltræde  \r\n\r\n stillinger, uden at en arbejdsgiver vil kræve bevis for autorisation.  \r\n\r\n Baggrunden for kassens henvendelse er, at kassen, inden kassen modtog  \r\n\r\n direktoratets afgørelse, telefonisk modtog en meddelelse fra direktoratet om,  \r\n\r\n at afgørelsen ville komme til at danne grundlag for en praksisændring i  \r\n\r\n kassen. Kassen har imidlertid endnu ikke ændret den hidtidige praksis med  \r\n\r\n hensyn til fristberegning, da kassen er i tvivl om, hvorvidt dette var  \r\n\r\n direktoratets mening. Der kan være tale om en misforståelse beroende på  \r\n\r\n manglende oplysninger om udstedelse af eksamensbevis inden Sundhedsstyrelsens  \r\n\r\n autorisationsbevis. </P>  \r\n\r\n<P>Direktoratet skal bemærke, at direktoratet ved sin afgørelse i den nævnte  \r\n\r\n sag især lagde vægt på, at det fra kassens side tilsyneladende var anført, at  \r\n\r\n autorisationsbeviset og ikke eksamensbeviset var det væsentlige. Kassen  \r\n\r\n bekræftede i øvrigt i telefonsamtale af 2. marts 1989, at man ikke kunne  \r\n\r\n virke som sygeplejerske uden autorisation. </P>  \r\n\r\n<P>For så vidt angår reglerne om dimittendoptagelse, vil der altid være to  \r\n\r\n tidspunkter, hvorfra 14-dages fristen kan regnes fra. Således er uddannelsens  \r\n\r\n afslutning som hovedregel datoen for udstedelse af eksamensbevis eller  \r\n\r\n lignende. Uddannelsen kan også betragtes som afsluttet den dag, hvor alle  \r\n\r\n karakterer er offentliggjort og al studieaktivitet ophørt, såfremt  \r\n\r\n uddannelsen er afsluttet med en skriftlig eller mundtlig eksamen. </P>  \r\n\r\n<P>Den nyuddannede kan således vælge, om vedkommende vil søge om optagelse i  \r\n\r\n umiddelbar forbindelse med uddannelsens fysiske afslutning, eller når  \r\n\r\n eksamensbeviset udstedes. </P>  \r\n\r\n<P>Direktoratet har efter kassens brev af 21. november 1989 konstateret, at  \r\n\r\n direktoratets afgørelse af 28. februar 1989 er truffet på et forkert  \r\n\r\n grundlag. </P>  \r\n\r\n<P>Under hensyn til, at nyuddannede kan opnå ansættelse, selv om de endnu  \r\n\r\n ikke har modtaget autorisation fra Sundhedsstyrelsen, og til at udstedelse af  \r\n\r\n eksamensbevis tilsyneladende ikke er sekundær i forhold til udstedelse af  \r\n\r\n autorisationsbevis, finder direktoratet ikke grund til at opretholde en regel  \r\n\r\n om, at nyuddannede sygeplejersker kan regne 14-dages fristen fra tidspunktet  \r\n\r\n for Sundhedsstyrelsens udstedelse af autorisation. </P>  \r\n\r\n<P>Direktoratet finder derfor, at 14-dages fristen i fremtiden må regnes fra  \r\n\r\n enten den dag, hvor alle karakterer er givet og offentliggjort og al  \r\n\r\n studieaktivitet ophørt, eller fra tidspunktet for udstedelse af  \r\n\r\n eksamensbevis. </P>  \r\n\r\n<P>Kassen anmodes således om at se bort fra direktoratets afgørelse af 28.  \r\n\r\n februar 1989. Denne afgørelse gælder alene for så vidt angår medlemmet i den  \r\n\r\n konkrete sag. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Anja Ritz-Andersen </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19906059058"
        },
        {
            "displayName": "Entydig dokumentidentifikation",
            "displayValue": "CA007213"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60590"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/01/1990"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "4. kt. 88-122-2194"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}