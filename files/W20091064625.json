{
    "id": 152934,
    "title": "Ankestyrelsens principafgørelse 106-09 om barseldagpenge - Grønland - barsel - flytning - beskæftigelseskrav",
    "documentTypeId": "240",
    "isSagsforlobPeriodValid": true,
    "shortName": "KEN nr 10646 af 01/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 106-09 om barseldagpenge - Grønland - barsel - flytning - beskæftigelseskrav</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde, der flyttede fra Grønland til Danmark i barselsperioden, havde ret til barselsdagpenge i Danmark. Der kunne ikke stilles krav om 13 ugers beskæftigelse forud for barsel, når en person, der allerede modtog barselsdagpenge i Grønland flyttede til Danmark.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om ret til orlov og dagpenge ved barsel - lov nr. 566 af 9. juni 2006 - § 4, stk. 2, nr. 1 og nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kvinden havde i perioden december 2006 og indtil april 2007 arbejdet i Grønland, hvorefter hun gik på ferie uden løn. Hun forventedes at føde i midten af juni 2007. Hun gik på barsel fra uge 20, dvs. fra den 14. maj 2007 og modtog barselsdagpenge i Grønland, til hun flyttede til Danmark den 26. september 2007.</p>\r\n<p>Kommunen traf afgørelsen om afslag på udbetaling af barselsdagpenge, fordi kommunen ikke havde modtaget dokumentation for beskæftigelse for perioden april 2007 og indtil 13. maj 2007.</p>\r\n<p>Beskæftigelsesankenævnet ændrede kommunens afgørelse og fandt kvinden berettiget til at modtage barselsdagpenge fra den 1. oktober 2007. Nævnet fandt, at betingelserne for at modtage barselsdagpenge efter barselslovens § 4, stk. 2, var opfyldt efter ankomsten til Danmark. Denne bestemmelse regulerede adgangen til at modtage barselsdagpenge for personer, som blandt andet kom fra Grønland.</p>\r\n<p>Nævnet lagde vægt på, at kvindens seneste lønindtægter forud for barselsdagpenge blev beskattet i Grønland, jf. § 4, stk. 2, nr. 1, og at hun ikke længere havde ret til at modtage barselsdagpenge fra Grønland efter ankomsten til Danmark, sammenholdt med at hun opholdt sig her i landet, jf. § 4, stk. 2, nr. 2.</p>\r\n<p>I klagen anførte kommunen, at kvinden ikke ansås for berettiget til barselsdagpenge, da beskæftigelseskravet efter de danske regler ikke var dokumenteret/opfyldt før orlovens start i Grønland.</p>\r\n<p>Sagen blev behandlet i principielt møde med henblik på afklaring af, om der var et beskæftigelseskrav for en kvinde, der flyttede til Danmark i sin barselsperiode, hvor hun modtog dagpenge fra Grønland.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg fandt, at kvinden efter ankomsten til Danmark opfyldte betingelserne for at modtage barselsdagpenge efter de danske regler.</p>\r\n<p>Beskæftigelsesudvalget lagde vægt på, at personer, der havde haft ret til barseldagpenge på Færøerne eller i Grønland, og som tog ophold her i landet, havde ret til barseldagpenge fra Danmark, hvis de ikke længere havde ret til barseldagpenge eller anden erstatning for tab af indtægt på Færøerne eller i Grønland, jf. barsellovens § 4.</p>\r\n<p>Kvinden opholdt sig i Danmark. Hun havde været beskattet i Grønland, og havde modtaget barselsdagpenge og havde efter flytning til Danmark ikke haft ret til barselsdagpenge fra Grønland.</p>\r\n<p>Der var ikke krav om 13 ugers beskæftigelse forud for barsel, når en person, der allerede modtog barselsdagpenge i Grønland flyttede til Danmark.</p>\r\n<p>Ankestyrelsens Beskæftigelsesudvalg stadfæstedesåledes beskæftigelsesankenævnetsafgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091064625"
        },
        {
            "displayName": "Entydig dokumentidentifikation",
            "displayValue": "BS005738"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10646"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/05/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7000212-08"
        },
        {
            "displayName": "Stikord",
            "displayValue": "106-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}