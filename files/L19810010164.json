{
    "id": 71749,
    "title": "Bekendtgørelse af overenskomst af 6. maj 1981 med Madagaskar om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 101 af 06/11/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 6. maj 1981  \r\n\r\n med Madagaskar om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 6. maj 1981 undertegnedes i København følgende overenskomst mellem  \r\n\r\n Danmark og Madagaskar om et dansk statslån til Madagaskar: </P>  \r\n\r\n<P>LÅNEOVERENSKOMST </P>  \r\n\r\n<P>mellem regeringerne i Kongeriget Danmark og Den demokratiske Republik  \r\n\r\n Madagaskar om et lån fra Kongeriget Danmark til Den demokratiske Republik  \r\n\r\n Madagaskar </P>  \r\n\r\n<P>Kongeriget Danmarks regering og Den demokratiske Republik Madagaskars  \r\n\r\n regering, der ønsker at styrke det traditionelle samarbejde og de  \r\n\r\n venskabelige forbindelser, som består mellem deres lande, er blevet enige om,  \r\n\r\n at der inden for rammerne af Den demokratiske Republik Madagaskars økonomiske  \r\n\r\n udvikling skal ydes et dansk statslån til Den demokratiske Republik  \r\n\r\n Madagaskar i overensstemmelse med følgende bestemmelser i denne overenskomst  \r\n\r\n og dens tillæg, der udgør en integrerende del af den: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) bevilger Den  \r\n\r\n demokratiske Republik Madagaskars regering (i det følgende benævnt  \r\n\r\n låntageren) et lån på 45 (femogfyrre) millioner danske kroner til de i  \r\n\r\n nedenstående artikel VI omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<UL CLASS=PLAIN-LIST>  \r\n\r\n<LI>1) En konto betegnet &#187;lånekonto nr. 1 for Den demokratiske Republik  \r\n\r\n Madagaskars regering&#171; (i det følgende benævnt &#187;lånekontoen&#171;)  \r\n\r\n vil blive åbnet i Danmarks Nationalbank (som handler på långiverens vegne) i  \r\n\r\n favør af Banque centrale de la Reepublique malgache (som handler på  \r\n\r\n låntagerens vegne). Långiveren vil drage omsorg for, at der altid er  \r\n\r\n tilstrækkelige midler til rådighed på lånekontoen til, at låntageren kan  \r\n\r\n præstere rettidig betaling for kapitaludstyr og tjenesteydelser, som  \r\n\r\n tilvejebringes inden for lånets rammer. </LI>  \r\n\r\n<LI>2) Låntageren (eller Banque centrale de la Reepublique malgache) skal i  \r\n\r\n overensstemmelse med overenskomstens bestemmelser være berettiget til på  \r\n\r\n lånekontoen at trække de beløb, der er nødvendige til betaling for  \r\n\r\n kapitaludstyr eller tjenesteydelser, som tilvejebringes inden for lånets  \r\n\r\n rammer. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale lånet i 50 halvårlige  \r\n\r\n afdrag, hvert på et beløb af 900.000 danske kroner, det første afdrag den 1.  \r\n\r\n april 1991 og det sidste afdrag den 1. oktober 2015. </LI>  \r\n\r\n<LI>2) Hvis lånet ikke er blevet udnyttet fuldt ud i overensstemmelse med  \r\n\r\n bestemmelserne i artikel VI, stk. 9, skal det halvårlige afdragsbeløb  \r\n\r\n fastsættes på ny ved indbyrdes aftale mellem låntageren og långiveren. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Låntageren forpligter sig til at tilbagebetale lånet til Danmarks  \r\n\r\n Nationalbank i konvertible danske kroner til kredit for det danske  \r\n\r\n udenrigsministeriums løbende konto i Danmarks Nationalbank. </P>  \r\n\r\n<P>Artikel VI </P>  \r\n\r\n<P>Den demokratiske Republik Madagaskars regerings anvendelse af lånet </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren vil anvende lånet til finansiering af import hidrørende fra  \r\n\r\n Danmark (herunder omkostninger ved transport fra Danmark til Madagaskar) af  \r\n\r\n kapitaludstyr, som skal benyttes til de i denne overenskomsts tillæg II  \r\n\r\n omhandlede projekter. </LI>  \r\n\r\n<LI>2) Lånet kan endvidere anvendes til betaling for danske tjenesteydelser,  \r\n\r\n som er nødvendige for gennemførelsen af de i tillæg II omhandlede projekter,  \r\n\r\n herunder især til forundersøgelser i forbindelse med investeringer,  \r\n\r\n udarbejdelse af projekter, rådgivere beskæftiget med projekternes  \r\n\r\n gennemførelse, montering eller opførelse af anlæg eller bygninger, teknisk og  \r\n\r\n administrativ bistand i igangsætningsperioden for virksomheder, som oprettes  \r\n\r\n ved hjælp af lånet. </LI>  \r\n\r\n<LI>3) En del af lånet, som ikke overstiger 25 pct., kan benyttes til dækning  \r\n\r\n af lokale udgifter og indkøb af kapitaludstyr, der ikke hidrører fra Danmark,  \r\n\r\n i forbindelse med projekter, til hvilke långiveren har godkendt finansiering  \r\n\r\n inden for lånets rammer af kontrakter om leverancer af dansk kapitaludstyr  \r\n\r\n eller danske tjenesteydelser. De samlede træk til dækning af sådanne udgifter  \r\n\r\n kan ikke på noget tidspunkt overstige 33 1/3 pct. af det samlede beløb, som  \r\n\r\n af långiveren er blevet godkendt til finansiering inden for lånets rammer af  \r\n\r\n kontrakter om leverancer af dansk kapitaludstyr og danske tjenesteydelser.  \r\n\r\n</LI>  \r\n\r\n<LI>4) Alle kontrakter, der finansieres ved hjælp af lånet, skal godkendes af  \r\n\r\n låntageren og långiveren. </LI>  \r\n\r\n<LI>5) Långiveren påtager sig ved sin godkendelse af en kontrakt, der falder  \r\n\r\n inden for lånets rammer, intet ansvar for den pågældende kontrakts behørige  \r\n\r\n opfyldelse eller gennemførelse. </LI>  \r\n\r\n</UL>  \r\n\r\n<P>Långiveren er heller ikke ansvarlig for den hensigtsmæssige udnyttelse af  \r\n\r\n leverancer og tjenesteydelser, som finansieres ved hjælp af lånet, eller for  \r\n\r\n den forsvarlige funktion af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<UL CLASS=PLAIN-LIST>  \r\n\r\n<LI>6) En kontrakt indgået inden for lånets rammer må ikke indeholde  \r\n\r\n bestemmelser, i henhold til hvilke den danske eksportør tilstår særlige  \r\n\r\n kreditydelser. </LI>  \r\n\r\n<LI>7) Lånet kan kun anvendes til betaling for kapitaludstyr og  \r\n\r\n tjenesteydelser, som er kontraheret efter overenskomstens ikrafttræden,  \r\n\r\n medmindre låntageren og långiveren har aftalt andet. </LI>  \r\n\r\n<LI>8) Lånet kan ikke anvendes til betaling til låntagerlandet af nogen form  \r\n\r\n for told, skat eller andre statslige eller offentlige afgifter, såsom  \r\n\r\n indførselsafgifter, udligningsafgifter for indenlandske omsætningsafgifter,  \r\n\r\n afgifter eller deponeringer i forbindelse med udstedelse af betalings- eller  \r\n\r\n indførselstilladelser. </LI>  \r\n\r\n<LI>9) Låntageren kan trække på den i artikel II omhandlede konto i Danmarks  \r\n\r\n Nationalbank til opfyldelse af kontrakter, der er godkendt af långiveren og  \r\n\r\n låntageren, i et tidsrum af indtil tre år regnet fra datoen for  \r\n\r\n overenskomstens ikrafttræden eller fra et andet tidspunkt, som fastsættes ved  \r\n\r\n indbyrdes aftale mellem långiveren og låntageren. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<UL CLASS=PLAIN-LIST>  \r\n\r\n<LI>1) Med hensyn til tilbagebetalingen af lånet forpligter låntageren sig  \r\n\r\n til ikke at give långiveren en mindre gunstig behandling end den, der gives  \r\n\r\n andre udenlandske kreditorer. </LI>  \r\n\r\n<LI>2) Alle afskibninger af kapitaludstyr i relation til denne overenskomst  \r\n\r\n skal ske i overensstemmelse med princippet om, at ethvert skib har ret til at  \r\n\r\n deltage i den internationale handel i fri og lige konkurrence. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<UL CLASS=PLAIN-LIST>  \r\n\r\n<LI>1) Før det første træk på den i artikel II omtalte konto skal låntageren  \r\n\r\n godtgøre over for långiveren, at alle forfatningsmæssige eller andre  \r\n\r\n lovbestemmelser i låntagerens hjemland er blevet opfyldt, således at denne  \r\n\r\n overenskomst har retskraft med bindende virkning for låntageren. </LI>  \r\n\r\n<LI>2) Låntageren skal meddele långiveren, hvilke personer der er bemyndiget  \r\n\r\n til at handle på låntagerens vegne, og afgive bekræftede prøver på hver af  \r\n\r\n disse personers underskrift. </LI>  \r\n\r\n<LI>3) Såfremt der udskrives licitation om de kontrakter, der skal  \r\n\r\n finansieres i medfør af lånet, skal låntageren sende långiveren det  \r\n\r\n fuldstændige licitationsmateriale med henblik på dets videregivelse til  \r\n\r\n potentielle tilbudsgivere. </LI>  \r\n\r\n<LI>4) Alle meddelelser, anmodninger eller dispositioner i medfør af denne  \r\n\r\n overenskomst skal være skriftlige. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i låntagerlandets lovgivning fastsatte restriktioner.  \r\n\r\n Overenskomsten skal være fritaget for alle afgifter, som i medfør af  \r\n\r\n låntagerlandets nugældende eller fremtidige lovgivning pålægges i forbindelse  \r\n\r\n med overenskomstens udfærdigelse, indgåelse, registering, ikrafttræden eller  \r\n\r\n i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<UL CLASS=PLAIN-LIST>  \r\n\r\n<LI>1) Denne overenskomst træder i kraft på datoen for dens undertegnelse.  \r\n\r\n</LI>  \r\n\r\n<LI>2) Overenskomsten ophører straks, så snart hele tilbagebetalingen af  \r\n\r\n hovedstolen har fundet sted. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>Låntageren: </P>  \r\n\r\n<P>Ministere aupres de la preesidence </P>  \r\n\r\n<P>chargee des finances et du plan, </P>  \r\n\r\n<P>Antananarivo, </P>  \r\n\r\n<P>Madagascar. </P>  \r\n\r\n<P>Telegramadresse: </P>  \r\n\r\n<P>MINFINPLAN ANTANANARIVO </P>  \r\n\r\n<P>Långiveren, med henblik på udbetalingerne og betaling af de halvårlige  \r\n\r\n afdrag: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt </P>  \r\n\r\n<P>udviklingssamarbejde, </P>  \r\n\r\n<P>Asiatisk Plads 2, </P>  \r\n\r\n<P>1448 København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGUE </P>  \r\n\r\n<P>Långiveren, med henblik på fremsendelse af materiale om licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>Asiatisk Plads 2, </P>  \r\n\r\n<P>1448 København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGUE </P>  \r\n\r\n<P>Til bekræftelse heraf har de af långiveren og låntageren behørigt  \r\n\r\n befuldmægtigede repræsentanter underskrevet denne overenskomst i to  \r\n\r\n eksemplarer på fransk i København den 6. maj 1981. </P>  \r\n\r\n<P>For Kongeriget Danmarks regering: </P>  \r\n\r\n<P>Bent Haakonsen </P>  \r\n\r\n<P>For Den demokratiske Republik </P>  \r\n\r\n<P>Madagaskars regering: </P>  \r\n\r\n<P>Justin Rarivoson </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af den mellem regeringerne i Kongeriget Danmark og  \r\n\r\n Den demokratiske Republik Madagaskar indgåede overenskomst vedrørende et  \r\n\r\n dansk statslån til Madagaskar (i det følgende benævnt overenskomsten). De  \r\n\r\n betragtes som en integrerende del af overenskomsten med samme gyldighed og  \r\n\r\n virkning, som hvis de indeholdtes deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren kan ved meddelelse til långiveren annullere ethvert  \r\n\r\n lånebeløb, som låntageren ikke måtte have trukket. </LI>  \r\n\r\n<LI>2) I tilfælde af misligholdelse fra låntagerens side med hensyn til  \r\n\r\n enhver inden for overenskomstens rammer indgået forpligtelse eller truffet  \r\n\r\n beslutning er långiveren berettiget til helt eller delvis at suspendere  \r\n\r\n låntagerens ret til at trække på lånekontoen. Hvis det forhold, der har  \r\n\r\n berettiget långiveren til at suspendere låntagerens trækningsret, fortsat  \r\n\r\n består udover et tidsrum af 60 dage efter långiverens meddelelse til  \r\n\r\n låntageren om suspensionen, kan långiveren når som helst forlange den trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionen er bortfaldet. </LI>  \r\n\r\n<LI>3) Alle denne overenskomsts bestemmelser bevarer deres gyldighed og  \r\n\r\n virkning uanset enhver annullering eller suspension, bortset fra hvad der  \r\n\r\n udtrykkeligt er fastsat i denne artikel. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<UL CLASS=PLAIN-LIST>  \r\n\r\n<LI>1) Enhver tvist, som måtte opstå mellem långiveren og låntageren angående  \r\n\r\n fortolkningen eller gennemførelsen af denne overenskomst, og som ikke har  \r\n\r\n kunnet bilægges ad diplomatisk vej i løbet af seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem långiveren og låntageren. Såfremt  \r\n\r\n parterne ikke kan nå til enighed om udpegelsen af domstolens formand, kan  \r\n\r\n hver af dem anmode præsidenten for Den internationale Domstol om at foretage  \r\n\r\n udpegelsen. Hver part udpeger sin egen voldgiftsdommer; såfremt en af  \r\n\r\n parterne undlader at udpege sin voldgiftsdommer, kan denne udpeges af  \r\n\r\n voldgiftsdomstolens formand. </LI>  \r\n\r\n<LI>2) Hver af de kontraherende parter vil efterkomme og gennemføre de af  \r\n\r\n voldgiftsdomstolen afsagte kendelser. </LI>  \r\n\r\n</UL>  \r\n\r\n<P>TILLÆG II </P>  \r\n\r\n<UL CLASS=PLAIN-LIST>  \r\n\r\n<LI>1) Lånet skal anvendes til gennemførelse af følgende projekter: </LI>  \r\n\r\n<LI>a) Første udbygningsfase af et fjerkræavlsprojekt i ARIVONIMAMO ca. 40 km  \r\n\r\n vest for ANTANANARIVO, med en årlig produktionskapacitet på een million  \r\n\r\n slagtekyllinger og 4 millioner konsumæg. </LI>  \r\n\r\n<LI>b) Teknisk bistand til forberedelse og administration af det under a)  \r\n\r\n omhandlede projekt samt oplæring af madagaskisk personale. </LI>  \r\n\r\n<LI>2) Ethvert forslag fra Den demokratiske Republik Madagaskars regerings  \r\n\r\n side, der indebærer væsentlige ændringer i de fastlagte planer for  \r\n\r\n gennemførelsen af de ovenfor nævnte projekter, og ethvert forslag fra Den  \r\n\r\n demokratiske Republik Madagaskars regerings side om at lade nye projekter  \r\n\r\n træde i stedet for et eller flere af disse projekter, skal være undergivet  \r\n\r\n godkendelse fra Kongeriget Danmarks regering. </LI>  \r\n\r\n</UL>  \r\n\r\n<P>Ved en samtidig med overenskomstens undertegnelse stedfunden brevveksling  \r\n\r\n er der endvidere opnået enighed mellem Danmark og Madagaskar om følgende  \r\n\r\n bestemmelser vedrørende gennemførelsen af overenskomstens artikel VI: </P>  \r\n\r\n<P>De udbetalinger, som finder sted ved træk på lånekontoen, skal ske på  \r\n\r\n følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den madagaskiske importør eller  \r\n\r\n eventuelle investerende part afslutter en kontrakt, som i sidste instans skal  \r\n\r\n godkendes af de madagaskiske og de danske myndigheder. Ingen kontrakt til et  \r\n\r\n beløb af under 200.000 danske kroner kan finansieres i medfør af  \r\n\r\n overenskomsten, medmindre det drejer sig om udnyttelse af en restsaldo under  \r\n\r\n nævnte beløbs størrelse. </LI>  \r\n\r\n<LI>2) Den demokratiske Republik Madagaskars regering vil forelægge det  \r\n\r\n danske udenrigsministerium genparter af de i medfør af overenskomsten  \r\n\r\n afsluttede kontrakter. Udenrigsministeriet vil bl. a. påse, </LI>  \r\n\r\n</UL>  \r\n\r\n<P>a. at de af kontrakten omfattede varer eller tjenesteydelser falder inden  \r\n\r\n for overenskomstens rammer, </P>  \r\n\r\n<P>b. at det pågældende kapitaludstyr er fremstillet i Danmark eller at de  \r\n\r\n begærede tjenesteydelser vil blive præsteret af personer, som driver  \r\n\r\n erhvervsvirksomhed i Danmark, </P>  \r\n\r\n<P>og underrette Den demokratiske Republik Madagaskars regering om sin  \r\n\r\n afgørelse. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Den demokratiske Republik  \r\n\r\n Madagaskars regering trække på den i Danmarks Nationalbank åbnede konto med  \r\n\r\n henblik på betaling for de i kontrakterne omhandlede varepartier eller  \r\n\r\n tjenesteydelser. Udbetalingerne fra denne konto til anvendelse ved betaling  \r\n\r\n til de danske eksportører eller rådgivere er betinget af, at de nødvendige  \r\n\r\n dokumenter fremlægges, efter at Danmarks Nationalbank har overbevist sig om,  \r\n\r\n at alle vilkårene for at foretage disse udbetalinger er opfyldt. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 6. november  \r\n\r\n 1981 </I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1981"
        },
        {
            "displayName": "Accession",
            "displayValue": "L19810010164"
        },
        {
            "displayName": "Entydig dokumentidentifikation",
            "displayValue": "CM030940"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "06/11/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 104. 0.8. Madagaskar. 1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}