{
    "id": 141133,
    "title": "Bekendtgørelse om Terrorforsikringsrådet",
    "documentTypeId": "60",
    "isSagsforlobPeriodValid": true,
    "shortName": "BEK nr 503 af 21/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Terrorforsikringsrådet</p>\r\n<p class=\"Indledning2\">I medfør af § 7 i lov nr. 469 af 17. juni 2008 om en terrorforsikringsordning på skadesforsikringsområdet fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Terrorforsikringsrådets medlemmer og suppleanter</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Terrorforsikringsrådet består af 4 medlemmer, et medlem fra hver af følgende myndigheder og organisation: Finansministeriet, Erhvervs- og Vækstministeriet, Finanstilsynet og Terrorforsikringspoolen for skadesforsikring.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Medlemmerne, der skal have juridisk eller finansiel indsigt, udpeges af erhvervs- og vækstministeren for op til 4 år ad gangen og kan genudpeges.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Erhvervs- og Vækstministeriets medlem er formand for Terrorforsikringsrådet.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Terrorforsikringsrådet bistås af et sekretariat. Sekretariatsfunktionen varetages af Finanstilsynet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> For hvert medlem udpeges en suppleant. Ved et medlems forfald deltager suppleanten så vidt muligt på medlemmets vegne.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Suppleanten indstilles og udpeges på samme måde som de pågældende medlemmer.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Kompentence</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Terrorforsikringsrådet træffer afgørelse om, hvorvidt der er tale om en begivenhed foranlediget af terrorangreb, hvor der er anvendt NBCR–våben, og skaderne dermed er omfattet af terrorforsikringsordningen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Til brug ved afgørelsen af om der foreligger NBCR–terror, kan Terrorforsikringsrådet anvende særlig sagkyndig bistand.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Terrorforsikringsrådet indstiller årligt senest den 15. november til erhvervs- og vækstministeren den beløbsmæssige grænse for, hvornår genforsikringsgarantien skal træde i kraft.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved fastlæggelse af den i stk. 1 nævnte grænse, som ikke kan være mindre end 2 mia. kr., skal der tages udgangspunkt i muligheden for at få genforsikringsdækning på det aktuelle internationale genforsikringsmarked for NBCR–terrorrisici og andre markedsmæssige muligheder for afdækning af NBCR–terrorrisici. Ved fastlæggelsen af grænsen skal der endvidere tages hensyn til skadeforsikringsselskabernes aktuelle solvenssituation.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Terrorforsikringsrådet indhenter oplysninger fra Finanstilsynet om den i stk. 2 nævnte solvenssituation.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Risikopræmien fastsættes i overensstemmelse med terrorforsikringslovens § 5, stk. 3, og Kommissionens afgørelse af 14. januar 2010 i Statsstøttesag nr. N 637/2009 – Danmark, som summen af risikopræmien for de enkelte lag i genforsikringsgarantien. Lagene inddeles i intervaller af 1 mia. kr. For det lag, der falder i intervallet 2 – 3 mia. kr., og som indgår i genforsikringsgarantien, betales en risikopræmie på 0,18 pct. For det lag, der falder i intervallet 3 – 4 mia. kr., og som indgår i genforsikringsgarantien, betales en risikopræmie på 0,17 pct. Risikopræmiesatsen falder derefter med 0,01 pct. pr. lag. Risikopræmiesatsen kan ikke blive mindre end 0,10 pct.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved ordningens ikrafttræden udgør risikopræmien til staten 0,15 pct. p.a. af genforsikringsgarantien, og grænsen for, hvornår genforsikringsgarantien træder i kraft, er 5 mia. kr.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Terrorforsikringsrådet kan efter anmodning fra Terrorforsikringspoolen for skadesforsikring indstille til erhvervs- og vækstministeren, at der skal ske a conto udbetaling fra genforsikringsgarantien, uanset at skaderne ikke er endeligt opgjort.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> I det omfang der er sket udbetaling fra genforsikringsgarantien, uden at grænsen for garantiens ikrafttræden var nået, hæfter Terrorforsikringspoolen for skadesforsikring for beløbet overfor staten.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Rådets møder og stemmeregler</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Terrorforsikringsrådets formand leder rådets møder.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Terrorforsikringsrådetholder møde på de af rådet vedtagne mødedage, og i øvrigt så ofte formanden finder anledning hertil. Rådets sekretær deltager i møderne.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Medlemmerne indkaldes til møderne med mindst 7 dages varsel, medmindre formanden bestemmer andet.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Rådet er beslutningsdygtigt, når mindst halvdelen af medlemmerne er til stede. Beslutninger træffes ved simpelt stemmeflertal blandt de tilstedeværende medlemmer. Ved stemmelighed er formandens stemme afgørende.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> De særligt sagkyndige, kan efter formandens beslutning deltage i rådets møder ved afgørelse af, om der foreligger NBCR–terror.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ikrafttræden</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 808 af 28. juni 2010 om Terrorforsikringsrådet.</p><div class=\"Givet\" id=\"Givet\"><p class=\"Givet\" align=\"center\">Erhvervs- Vækstministeriet, den 21. maj 2012</p><p class=\"Sign1\" align=\"center\">Ole Sohn</p><p class=\"Sign2\" align=\"right\">/ Hans Høj</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/2012"
        },
        {
            "displayName": "Accession",
            "displayValue": "B20120050305"
        },
        {
            "displayName": "Entydig dokumentidentifikation",
            "displayValue": "BP000130"
        },
        {
            "displayName": "Dato for førstegangsindlæggelse",
            "displayValue": "01/06/2012"
        },
        {
            "displayName": "Dato for indlæggelse",
            "displayValue": "01/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "503"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "21/05/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr.162-0001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}