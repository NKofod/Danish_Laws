{
    "id": 107029,
    "title": "1991 BSF 64   FORSLAG TIL FOLKETINGSBESLUTNING OM PÅBUD OM REDNINGSVESTE I SMÅBÅDE OG   FRITIDSFARTØJER ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 64",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 64 </P>  \r\n\r\n<P></P>  \r\n\r\n<P>Forslag til folketingsbeslutning om påbud om redningsveste i småbåde og  \r\n\r\n fritidsfartøjer </P>  \r\n\r\n<P></P>  \r\n\r\n<P>Fremsat af Tommy Dinesen (SF) Gade (SF) Ebba Strange (SF) </P>  \r\n\r\n<P></P>  \r\n\r\n<P>den 7. februar 1992 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 28. april 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, hvorefter </P>  \r\n\r\n<P>ejere af joller, småbåde og fritidsfartøjer gøres ansvarlige for, at </P>  \r\n\r\n<P>der under sejlads i disse både forefindes redningsveste i et antal, </P>  \r\n\r\n<P>der svarer til de ombordværende. </P>  \r\n\r\n<P>Overtrædelse af dette påbud skal medføre bødestraf. </P>  \r\n\r\n<P>Opringelig fremsat forslag </P>  \r\n\r\n<P>Folketinget pålægger regeringen at fremsætte lovforslag, hvorefter </P>  \r\n\r\n<P>ejere af joller, småbåde og fritidsfartøjer gøres ansvarlige for, at </P>  \r\n\r\n<P>der under sejlads i disse både forefindes redningsveste i et antal, </P>  \r\n\r\n<P>der svarer til de ombordværende. </P>  \r\n\r\n<P>Overtrædelse af dette påbud skal medføre bødestraf. </P>  \r\n\r\n<P> <I>Bemærkninger til forslaget </I></P>  \r\n\r\n<P> Søværnets Operative Kommando (SOK) har i sin halvårsrapport igen kunnet  \r\n\r\n konstatere en stigning i redningsaktioner i de danske farvande. </P>  \r\n\r\n<P>Der har været en markant stigning på 12 pct. i forbindelse med  \r\n\r\n fritidsrelaterede aktiviteter, mens stigningen for kategorien &#187;anden  \r\n\r\n sejlads&#171; er på 3 pct. For erhvervssejlads er der konstateret et fald på  \r\n\r\n 12 pct. </P>  \r\n\r\n<P>SOK har i sin rapport registreret 47 dødsfald, hvoraf 37 kan henføres til  \r\n\r\n fritidsaktiviteter som lystfiskeri, jagt og anden fritidssejlads. </P>  \r\n\r\n<P>SF mener, at mange af disse ulykker kunne være undgået, hvis de pågældende  \r\n\r\n personer havde båret redningsvest under sejladsen, hvilket også kan læses ud  \r\n\r\n fra SOK's rapport, hvor det flere steder understreges &#187;de bar ikke  \r\n\r\n redningsvest&#171;. </P>  \r\n\r\n<P>Foruden de i rapporten nævnte 37 druknede var der alene sidste forår 15  \r\n\r\n andre drukneulykker, hvor de druknede ikke bar redningsvest, men de er ikke  \r\n\r\n alle med i SOK's statistik, da SOK ikke deltog i eftersøgningen af dem. </P>  \r\n\r\n<P>Forslagsstillerne er ikke af den opfattelse, at politiet eller toldvæsenet  \r\n\r\n skal undersøge alle småbåde, men hvis det i forbindelse med en redningsaktion  \r\n\r\n viser sig, at en båd ikke har redningsveste om bord, bør der gives bødestraf  \r\n\r\n til ejeren. </P>  \r\n\r\n<P>Ligeledes kunne toldvæsenet, når det entrer en båd, kontrollere, om der i  \r\n\r\n båden forefindes det nødvendige antal redningsveste til de ombordværende.  \r\n\r\n</P>  \r\n\r\n<P>I midten af 80'erne fremsatte SF et forslag om duelighedsbevis (kørekort)  \r\n\r\n til ejere af fritidsbåde m.v. Der var imidlertid ikke det nødvendige flertal  \r\n\r\n for beslutningsforslaget i Folketinget (Forslag til folketingsbeslutning om  \r\n\r\n duelighedsbevis til fritids-, lyst- og fiskerfartøjer over 15 fod, (B 67),  \r\n\r\n Folketingstidende 1984-85, forhandlingerne sp. 4092, 4897, tillæg A sp. 2149  \r\n\r\n og tillæg B sp. 1437). Den daværende industriminister ville dog se på  \r\n\r\n forslaget igen, hvis antallet af dødsulykker steg. </P>  \r\n\r\n<P>Som det fremgår af SOK's rapport, er antallet af dødsulykker steget.  \r\n\r\n Derfor bør der gøres noget nu. </P>  \r\n\r\n<P>I SOK's rapport foreslås påbud om brug af redningsvest. Således udtaler  \r\n\r\n lederen af SOK, kontreadmiral K. Borck: </P>  \r\n\r\n<P>&#187;. . . det giver anledning til fortsat bekymring, at en del af de  \r\n\r\n registrerede dødsulykker vurderes at kunne have været undgået, hvis der havde  \r\n\r\n været lyttet til og taget hensyn til vejrudsigterne, og hvis de pågældende  \r\n\r\n havde haft og anvendt det rigtige sikkerhedsudstyr, herunder specielt  \r\n\r\n redningsvest&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/04/1992"
        },
        {
            "displayName": "Accession",
            "displayValue": "19911BA00064"
        },
        {
            "displayName": "Entydig dokumentidentifikation",
            "displayValue": "CL006467"
        },
        {
            "displayName": "Dato for førstegangsindlæggelse",
            "displayValue": "28/04/1992"
        },
        {
            "displayName": "Dato for indlæggelse",
            "displayValue": "28/04/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}