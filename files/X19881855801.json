{
    "id": 36502,
    "title": "Rentefri eller lavtforrentede lån - nærtbeslægtede - gave - kursgevinst. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18558 af 04/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Skattedepartementet har forladt sin tidligere opfattelse, hvorefter  \r\n\r\n der i tilfælde, hvor der ved ydelse af rentefri eller lavtforrentede lån  \r\n\r\n mellem nærtbeslægtede var statueret gave, skulle ske beskatning af  \r\n\r\n kursgevinsten hos långiver efter kursgevinstlovens § 7, efterhånden som lånet  \r\n\r\n indføres til pari. I tilfælde, hvor rentefri eller lavtforrentede lån er  \r\n\r\n udtryk for vilkårlig indkomstoverførsel, opretholdes den gældende praksis om  \r\n\r\n beskatning hos långiver. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rentefri eller lavtforrentede lån -  \r\n\r\n nærtbeslægtede - gave - kursgevinst. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Skattedepartementet udtalte den 25. januar 1988 på en forespørgsel fra  \r\n\r\n Statsskattedirektoratet, at der ved ydelse af et rentefrit lån fra far til  \r\n\r\n søn var givet sønnen en afgiftspligtig gave. Gaven svarer til forskellen  \r\n\r\n mellem lånets hovedstol og kursværdien af faderens fordring. Fordringens  \r\n\r\n pålydende rente opfylder ikke mindsterentekravet i kursgevinstlovens § 7.  \r\n\r\n Fordringens anskaffelsessum svarer til kursværdien på stiftelsestidspunktet,  \r\n\r\n medmindre det godtgøres, at fordringen er erhvervet for et højere beløb.  \r\n\r\n Skattedepartementet udtalte derfor, at faderen skal beskattes af den  \r\n\r\n konstaterede kursgevinst, efterhånden som lånet indfries til pari. Faktum i  \r\n\r\n sagen er, at en 72 årig far rentefrit udlåner 2 mill. kr. til sin søn.  \r\n\r\n Pengene skal anvendes til hjælp til sønnens køb af to aktieposter på nominelt  \r\n\r\n i alt 2,1 mill. kr. i det selskab, hvor sønnen er direktør. Lånet udbetales  \r\n\r\n til parikurs. Efter en afdragsfri periode på 5 år tilstræbes lånet afviklet  \r\n\r\n ved et årligt afdrag på 5 pct. af hovedstolen. Faderen finansierer  \r\n\r\n långivningen ved selv at optage et lån af samme størrelse i et pengeinstitut.  \r\n\r\n Sønnen skal ikke stille sikkerhed - hverken over for faderen eller  \r\n\r\n pengeinstituttet. Kursgevinstsynspunktet har som forudsætning, at långivers  \r\n\r\n fordring i relation til gaveafgiften/indkomstbeskatningen kan ansættes til en  \r\n\r\n kurs under 100. Sagen har været overvejet på ny i Skattedepartementet. Det er  \r\n\r\n nu Skattedepartementets opfattelse, at kursgevinstbeskatningen ikke bør  \r\n\r\n fastholdes, uanset om lånet er ydet i familieforhold. Med ordene i  \r\n\r\n kursgevinstcirkulærets punkt 40 vil der derfor ikke være noget at beskatte  \r\n\r\n efter kursgevinstloven. Dette udelukker ikke, at man f.eks. ved salg af en  \r\n\r\n fast ejendom statuerer kursgevinst, hvis der som led i købesummens  \r\n\r\n berigtigelse udstedes et rentefrit eller lavtforrentet gælds- eller  \r\n\r\n pantebrev. Sælgeren af ejendommen vil blive beskattet af kursgevinster i  \r\n\r\n forhold til fordringens kursværdi på udstedelsestidspunktet, medmindre det  \r\n\r\n kan godtgøres, at den faktiske anskaffelsessum er højere.  \r\n\r\n Skattedepartementets ændrede opfattelse vedrørende kursgevinstbeskatningen  \r\n\r\n har ingen betydning for spørgsmålet, om der ved et rentefrit eller  \r\n\r\n lavtforrentet lån er ydet en gave. I tilfælde, hvor rentefrie eller  \r\n\r\n lavtforrentede lån er udtryk for vilkårlig indkomstoverflytning, opretholdes  \r\n\r\n den gældende praksis om beskatning hos långiver. Som eksempel kan nævnes  \r\n\r\n rentefrit udlån af rentebærende obligationer. Der kan endvidere fortsat blive  \r\n\r\n tale om indkomstbeskatning hos låntager i de tilfælde, hvor rentefordelen i  \r\n\r\n realiteten er et lønaccessorium (personalelån), jf. personskattecirkulærets  \r\n\r\n punkt 14. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 9, s. 557"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881855801"
        },
        {
            "displayName": "Entydig dokumentidentifikation",
            "displayValue": "CA004437"
        },
        {
            "displayName": "Dato for indlæggelse",
            "displayValue": "03/04/2000"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18558"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "04/08/1988"
        },
        {
            "displayName": "Administrerende myndighed",
            "displayValue": "Skattedepartementet"
        },
        {
            "displayName": "Ressortministeriets journalnummer",
            "displayValue": "Skd. 520-4300-1620"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}