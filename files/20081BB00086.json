{
    "id": 123114,
    "title": "Forslag til folketingsbeslutning om genoptræning af hjerneskadede",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 86",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. januar 2009 af Lise von Seelen (S), Lene Hansen (S), Orla Hav (S), Karen J. Klint (S), Flemming Møller Mortensen (S), Lone Møller (S) og Jens Peter Vernersen (S)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om genoptræning af hjerneskadede</p>\r\n      <p class=\"Tekst\">Folketinget pålægger regeringen med virkning fra den 1. juni 2009 at sikre, at mennesker, der er ramt af en hjerneskade, får ret til genoptræning senest 14 dage efter udskrivning fra sygehus, og at sikre deres frie valg af kommunale genoptræningstilbud.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Mennesker, der er ramt af en hjerneskade, har, hvis lægen vurderer det, krav på en genoptræningsplan ved udskrivning fra sygehus. Formålet med genoptræningsplanen er at sikre målrettede, sammenhængende og effektive genoptræningsforløb for patienter, der har behov for genoptræning.</p>\r\n      <p class=\"Tekst9\">Efter bekendtgørelse nr. 1266 af 5. december 2006 om genoptræningsplaner og om patienters valg af genoptræningstilbud efter udskrivning fra sygehus skal genoptræningsplanen angive det seneste tidspunkt for bopælskommunens første kontakt til patienten med henblik på tilrettelæggelse af det videre genoptræningsforløb.</p>\r\n      <p class=\"Tekst9\">Forslagsstillerne finder ikke, at denne bestemmelse i tilstrækkelig grad sikrer, at den hjerneskadede tilbydes hurtig genoptræning. Det er ikke nok, at der fastsættes et tidspunkt for, hvornår kommunens første kontakt skal finde sted; der skal også fastsættes en frist for, hvornår selve genoptræningen skal påbegyndes.</p>\r\n      <p class=\"Tekst9\">Der har i det seneste år været mange eksempler på, at hjerneskadede har måttet vente op til flere måneder på, at genoptræningen går i gang efter udskrivning fra sygehus. Hjerneskadede med behov for genoptræning har brug for, at denne igangsættes hurtigst muligt, således at de kan profitere af den genoptræning, der har været igangsat under indlæggelsen. Mange ramte er stærkt motiverede for at fortsætte genoptræningen, uanset om det gælder fysisk, sproglig eller kognitiv genoptræning. Genoptræningen er forudsætningen for bedst muligt at kunne generhverve tabte funktioner og dermed sikre, at den ramte på bedste måde kan klare dagligdagen, deltage i det sociale liv og eventuelt vende tilbage til arbejdsmarkedet.</p>\r\n      <p class=\"Tekst9\">Patienter med genoptræningsbehov efter udskrivelse fra sygehus har en ret til at vælge mellem de genoptræningstilbud, bopælskommunen har etableret ved egne institutioner eller ved institutioner, som kommunen har indgået aftaler med andre myndigheder eller med private institutioner om. Det skal fremgå af de sundhedsaftaler, der efter sundhedsloven skal udfærdiges på træningsområdet, hvordan regionsrådene og kommunalbestyrelserne sikrer, at der er det nødvendige grundlag for kommunens vejledning om det frie valg af genoptræningssted. Erfaringen viser imidlertid, at patienterne ofte ikke får denne vejledning, og at der i mange kommuner heller ikke findes en oversigt over eksisterende genoptræningstilbud.</p>\r\n      <p class=\"Tekst9\">For at sikre den hjerneskadedes frie valg af genoptræningssted foreslår forslagsstillerne, at samtlige kommuner inden udgangen af en nærmere fastsat frist skal udarbejde en tilgængelig oversigt om de genoptræningstilbud, der findes, med angivelse af eventuelle ventetider. Den hjerneskadede skal sikres rådgivning herom.</p>\r\n      <p class=\"Tekst9\">Herudover skal det sikres, at den hjerneskadede tilbydes relevant genoptræning – såvel fysisk som sprogligt og kognitivt – inden for et nærmere fastsat tidsrum. Det foreslås, at genoptræningen skal tilbydes påbegyndt senest 14 dage efter udskrivning fra sygehus.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Lise von Seelen </span>(S):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om genoptræning af hjerneskadede.</p>\r\n      <p class=\"ForslagsNummer\">(Beslutningsforslag nr. B 86).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 86",
            "stateLabel": "Forkastet",
            "references": [
                {
                    "shortName": "2008/1 BSF 86",
                    "title": "Forslag til folketingsbeslutning om genoptræning af hjerneskadede",
                    "presentationName": "Beslutningsforslag som fremsat",
                    "documentTypeId": 480,
                    "documentId": 123114,
                    "eliUri": "/eli/ft/20081BB00086",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b86/index.htm"
                },
                {
                    "shortName": "2008/1 BTB 86",
                    "title": "Betænkning over Forslag til folketingsbeslutning om genoptræning af hjerneskadede",
                    "presentationName": "Betænkning over beslutningsforslag",
                    "documentTypeId": 500,
                    "documentId": 124584,
                    "eliUri": "/eli/ft/20081DB00673",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/01/2009"
        },
        {
            "displayName": "Accession",
            "displayValue": "20081BB00086"
        },
        {
            "displayName": "Entydig dokumentidentifikation",
            "displayValue": "AX010805"
        },
        {
            "displayName": "Dato for førstegangsindlæggelse",
            "displayValue": "24/01/2009"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}