{
    "id": 177728,
    "title": "Forslag til folketingsbeslutning om gennemførelse af Vederlagskommissionens anbefalinger med hensyn til pensionsordninger for politikere",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 63",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 24. februar 2016 af Pernille Skipper (EL), Christian Juhl (EL), Søren Søndergaard (EL), Jonas Dahl (SF), Karsten Hønge (SF) og Lisbeth Bech Poulsen (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om gennemførelse af Vederlagskommissionens anbefalinger med hensyn til pensionsordninger for politikere</p>\r\n<p class=\"NormalInd\">Folketinget pålægger regeringen inden udgangen af 2016 at fremsætte lovforslag, som gennemfører Vederlagskommissionens forslag om indførelse af en bidragsdefineret arbejdsmarkedspension for tidligere og nuværende borgmestre, regionsrådsformænd, folketingsmedlemmer og ministre, og som indeholder overgangsregler, der sikrer, at ingen kan optjene pensionsrettigheder, som samlet set overstiger det niveau, som gælder efter de nuværende pensionsregler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er et centralt element i anbefalingerne fra Vederlagskommissionen, som afgav sin rapport den 18. januar 2016, at der bør ske en fuldstændig omlægning af fuldtidspolitikeres nuværende pensionsordninger fra en ydelsesdefineret ordning til en bidragsdefineret ordning. Den bidragsdefinerede ordning bør ifølge anbefalingerne være ensartet for alle fuldtidspolitikere – borgmestre, regionsrådsformænd, folketingsmedlemmer og ministre – dog således, at bidragssatsen bør være højere for ministre end for de øvrige. Konkret har kommissionen anbefalet, at der fastsættes en pensionsbidragsprocent på 17,42 pct. for borgmestre, regionsrådsformænd og folketingsmedlemmer og på 25 pct. for ministre.</p>\r\n<p class=\"NormalInd\">Kommissionen har bl.a. påpeget, at ministre allerede efter 8 år og de øvrige politikere allerede efter 20 år optjener ret til fuld pension. Det skal sammenholdes med tjenestemænd, som først optjener fuld pension efter 37 år. Som også påpeget af kommissionen er denne optjening meget gunstig. Desuden har kommissionen påpeget, at det er uigennemsigtigt, at der for funktionstid over en vis længde ikke optjenes pensionsrettigheder, hvorimod der ved en arbejdsmarkedspension løbende og uden tilsvarende begrænsninger sker optjening af pension i form af en beregnet andel af lønnen. Endelig har kommissionen pointeret, at dobbelt optjening af pensionsrettigheder – typisk som folketingsmedlem og minister samtidig – har ført til komplicerede regler i lovgivningen om samordning, så den samlede pensionsudbetaling holdes nede på et acceptabelt niveau.</p>\r\n<p class=\"NormalInd\">Forslagsstillerne kan tilslutte sig Vederlagskommissionens forslag med hensyn til politikeres pensionsvilkår. Forslagsstillerne finder det generelt væsentligt, at politikeres løn- og arbejdsvilkår ikke er væsentlig mere lukrative end almindelige lønmodtageres, og finder det derfor fornuftigt, at der lægges op til en ordning, som i langt videre omfang ligner almindelige lønmodtageres arbejdsmarkedspensioner.</p>\r\n<p class=\"NormalInd\">Forslagsstillerne finder det umiddelbart unødvendigt at lade ministre optjene en større procentvis pension end folketingsmedlemmer m.v., da ministre også oppebærer en større løn, men har for overskuelighedens skyld i dette forslag valgt at følge kommissionens anbefalinger.</p>\r\n<p class=\"NormalInd\">Vederlagskommissionen lægger op til overgangsbestemmelser, hvorefter politikere, som har optjent pension efter nuværende regler, skal bevare retten til den pension, der er optjent på tidspunktet for ikrafttræden af en ny pensionsordning. Kommissionen foreslår derfor, at den allerede optjente pension »fryses«, og at udbetalingen følger de gældende regler i forhold til bl.a. udbetalingstidspunkt og samordning. Samtidig påbegynder den pågældende politiker indbetaling til den bidragsdefinerede arbejdsmarkedspension.</p>\r\n<p class=\"NormalInd\">Forslagsstillerne kan generelt tilslutte sig en overgangsordning som den, kommissionen har skitseret. Ordningen synes imidlertid at indebære, at politikere, som allerede nu har optjent den maksimale pension, vil kunne supplere pensionen yderligere efter overgangen til den nye ordning.</p>\r\n<p class=\"NormalInd\">Forslagsstillerne finder det afgørende, at det sikres, at ingen politikere opnår en mere gunstig samlet pension end den, som følger af de nuværende regler. Forslaget indebærer derfor, at overgangsbestemmelserne i det lovforslag, der fremsættes, skal sikre, at ingen kan optjene pensionsrettigheder, som samlet set overstiger det niveau, som de ville være berettiget efter de nuværende pensionsregler.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Skipper </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om gennemførelse af Vederlagskommissionens anbefalinger med hensyn til pensionsordninger for politikere.</p>\r\n<p class=\"ForslagsNummer\">(Beslutningsforslag nr. B 63)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 63",
            "stateLabel": "Forkastet",
            "references": [
                {
                    "shortName": "2015/1 BSF 63",
                    "title": "Forslag til folketingsbeslutning om gennemførelse af Vederlagskommissionens anbefalinger med hensyn til pensionsordninger for politikere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 177728,
                    "eliUri": "/eli/ft/20151BB00063",
                    "externalLink": ""
                },
                {
                    "shortName": "2015/1 BTB 63",
                    "title": "Betænkning over Forslag til folketingsbeslutning om gennemførelse af Vederlagskommissionens anbefalinger med hensyn til\npensionsordninger for politikere",
                    "presentationName": "Betænkning over beslutningsforslag",
                    "documentTypeId": 500,
                    "documentId": 181697,
                    "eliUri": "/eli/ft/20151DB01020",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b63/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "25/02/2016"
        },
        {
            "displayName": "Accession",
            "displayValue": "20151BB00063"
        },
        {
            "displayName": "Entydig dokumentidentifikation",
            "displayValue": "AX018346"
        },
        {
            "displayName": "Dato for førstegangsindlæggelse",
            "displayValue": "25/02/2016"
        },
        {
            "displayName": "Dato for indlæggelse",
            "displayValue": "25/02/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}