{
    "id": 125920,
    "title": "Bekendtgørelse om visitation og det individuelle kontaktforløb",
    "documentTypeId": "60",
    "isSagsforlobPeriodValid": true,
    "shortName": "BEK nr 759 af 10/07/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om visitation og det individuelle kontaktforløb</p>\r\n      <p class=\"Indledning2\">I medfør af § 4 a, stk. 1, § 4 c, stk. 3 og 4 samt § 21, stk. 1, i lov om en aktiv beskæftigelsesindsats, jf. lovbekendtgørelse nr. 742 af 7. juli 2009 og §§ 65 og 66 i lov nr. 522 af 24. juni 2005 om ansvaret for og styringen af den aktive beskæftigelsesindsats, som ændret ved lov nr. 483 af 12. juni 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Formål</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Formålet med visitationen og det individuelle kontaktforløb, jf. kapitel 7 i lov om en aktiv beskæftigelsesindsats er, at sikre</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> den kortest mulige vej til arbejde for den ledige,</p>\r\n          <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> at den ledige arbejdskraft bliver synliggjort og</p>\r\n          <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> at den lediges jobchancer understøttes af en individuel faglig helhedsvurdering af den lediges beskæftigelsespotentiale.</p>\r\n        </div>\r\n      </p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Den kortest mulige vej til arbejde sikres ved at:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> præsentere den ledige for konkrete job, der bedst muligt matcher den lediges forudsætninger og kvalifikationer,</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> tilvejebringe et opdateret, kvalificeret og dokumenteret grundlag for at tilrettelægge den fremtidige jobindsats - herunder den lediges jobsøgningsaktiviteter, hvilke job, den ledige pålægges at søge, hvilke tilbud der afgives m.v.,</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> inddrage den ledige aktivt i en ligeværdig dialog i vurderingen af beskæftigelsespotentialet og den fremtidige jobindsats, og</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> styrke den lediges retssikkerhed ved at fastsætte ensartede og gennemskuelige kriterier for vurderingen af beskæftigelsespotentialet.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Synliggørelsen af den ledige arbejdskraft på tværs af jobcentre og relevante aktører sker ved at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> fastsætte ensartede og gennemskuelige kriterier for vurdering af de lediges beskæftigelsespotentiale,</p>\r\n          <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> sikre at alle ledige uden andre problemer end ledighed tilmeldes som arbejdssøgende,</p>\r\n          <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> sikre at allerede indsamlet information kan genanvendes gennem hele kontaktforløbet, herunder på tværs af forskellige aktører i den beskæftigelsespolitiske indsats, og</p>\r\n          <p class=\"Liste1\"><span class=\"Liste1Nr\" id=\"Par2_Stk2_Num4\">4)</span> skabe en fælles faglig forståelse mellem jobcenteret, arbejdsløshedskasser og andre aktører af de begreber og præmisser, der anvendes i vurderingen af, de lediges beskæftigelsespotentiale.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X2\">Anvendelsesområde</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Jobcenteret skal anvende reglerne i § 7 ved første henvendelse til kommunen med anmodning om kontant- eller starthjælp for personer, der er omfattet af § 2, nr. 2 og 3 i lov om en aktiv beskæftigelsesindsats samt tilsvarende for personer, der anmoder om introduktionsydelse efter lov om integration af udlændinge i Danmark.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Jobcenteret skal anvende reglerne i denne bekendtgørelse ved alle jobsamtaler i det individuelle kontaktforløb, jf. § 16 i lov om en aktiv beskæftigelsesindsats, for personer der er omfattet af § 2, nr. 1 – 3 i lov om en aktiv beskæftigelsesindsats samt ved alle jobsamtaler efter lov om integration af udlændinge i Danmark for personer, der modtager introduktionsydelse.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> En anden aktør, der udfører opgaverne i stk. 2 på vegne af jobcenteret, skal anvende bekendtgørelsens regler.</p>\r\n      <p class=\"ParagrafGruppeOverskrift\"><span id=\"Kap0_X3\">Definitioner</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved den lediges beskæftigelsespotentiale forstås personens ressourcer og kompetencer i forhold til arbejdsmarkedets krav.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ved arbejdsmarkedet forstås det ordinære, landsdækkende arbejdsmarked.</p>\r\n      <p class=\"ParagrafGruppeOverskrift\"><span id=\"Kap0_X4\">Redskaber til brug for vurdering af beskæftigelsespotentiale</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Som redskab til og ramme for en systematisk beskrivelse og en samlet vurdering af en persons beskæftigelsespotentiale indgår en dialogguide. Denne kan understøttes af oplysninger om den økonomiske hjælp, personen tidligere har modtaget (Forsørgelseshistorik).</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Dialogguiden består af følgende opmærksomhedsområder, som jobcenteret eller anden aktør, i det omfang det er nødvendigt, skal være opmærksom på</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> eget arbejdsmarkedsperspektiv,</p>\r\n          <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> faglige og praktiske kompetencer,</p>\r\n          <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> personlige kompetencer,</p>\r\n          <p class=\"Liste1\"><span class=\"Liste1Nr\" id=\"Par5_Stk2_Num4\">4)</span> økonomi og netværk og</p>\r\n          <p class=\"Liste1\"><span class=\"Liste1Nr\" id=\"Par5_Stk2_Num5\">5)</span> helbred, herunder misbrug.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Jobcenteret eller anden aktør skal i beskrivelsen og vurderingen efter stk. 1, tage udgangspunkt i en jobsamtale med personen.</p>\r\n      <p class=\"ParagrafGruppeOverskrift\"><span id=\"Kap0_X5\">Det individuelle kontaktforløb</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Som led i understøtningen af den lediges jobsøgning, skal jobcenteret præsentere den ledige for konkrete job ved hver jobsamtale i det individuelle kontaktforløb. Dette gælder dog ikke ledige, der er fritaget for at stå til rådighed eller hvor den lediges situation er således, at det er udelukket, at pågældende kan bestride noget job overhovedet.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ved den indledende visitation foretages en individuel faglig helhedsvurdering af den lediges beskæftigelsespotentiale. Hvis en jobsamtale giver anledning til det, foretages en ny individuel faglig helhedsvurdering af den lediges beskæftigelsespotentiale.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Til at understøtte vurderingen af den lediges beskæftigelsespotentiale anvendes opmærksomhedsområderne i dialogguiden, jf. § 5.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Der skal senest ved den første jobsamtale i det individuelle kontaktforløb, jf. kapitel 7 i lov om en aktiv beskæftigelsesindsats, foretages en helhedsvurdering af den lediges beskæftigelsespotentiale; jf. dog § 7 om matchplacering ved den første henvendelse i kommunen med ansøgning om hjælp.</p>\r\n      <p class=\"Stk2\"><span class=\"StkNr\" id=\"Par6_Stk5\">Stk. 5.</span> I alle jobsamtaler skal dialogguiden anvendes. Det vurderes ved hver samtale, hvor dybt det er nødvendigt at gå med de enkelte opmærksomhedspunkter. Vurderingen af den lediges beskæftigelsespotentiale skal ske på baggrund af dialogguiden, jf. § 5,</p>\r\n      <p class=\"Stk2\"><span class=\"StkNr\" id=\"Par6_Stk6\">Stk. 6.</span> Vurderingen af den lediges beskæftigelsespotentiale angives på en skala fra 1 – 5, jf. dog § 7 om matchplacering ved den første henvendelse i kommunen med ansøgning om hjælp</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk6_Num1\">1)</span> umiddelbar match,</p>\r\n          <p class=\"Liste1\"><span class=\"Liste1Nr\" id=\"Par6_Stk6_Num2\">2)</span> høj grad af match,</p>\r\n          <p class=\"Liste1\"><span class=\"Liste1Nr\" id=\"Par6_Stk6_Num3\">3)</span> delvis match,</p>\r\n          <p class=\"Liste1\"><span class=\"Liste1Nr\" id=\"Par6_Stk6_Num4\">4)</span> lav grad af match og</p>\r\n          <p class=\"Liste1\"><span class=\"Liste1Nr\" id=\"Par6_Stk6_Num5\">5)</span> ingen match.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par6_Stk7\">Stk. 7.</span> Personer, der ansøger om eller modtager kontant- eller starthjælp alene på grund af ledighed, og som skal tilmeldes som arbejdssøgende, jf. § 11, stk. 3, i lov om en aktiv beskæftigelsesindsats, og § 8 a i lov om aktiv socialpolitik, placeres i matchkategori 1 – 3. Personer, der ansøger om eller modtager kontant- eller starthjælp ikke alene på grund ledighed, placeres i matchkategori 4 - 5.</p>\r\n      <p class=\"Stk2\"><span class=\"StkNr\" id=\"Par6_Stk8\">Stk. 8.</span> Såfremt jobsamtalen giver anledning hertil skal der ved de følgende jobsamtaler i kontaktforløbet tages stilling til, om der er behov for opdatering af vurderingen af beskæftigelsespotentialet. Hvis samtalen ikke giver anledning til at foretage ny helhedsvurdering af den lediges beskæftigelsespotentiale, bekræftes den hidtidige matchplacering.</p>\r\n      <p class=\"Stk2\"><span class=\"StkNr\" id=\"Par6_Stk9\">Stk. 9.</span> Hvis det vurderes, at personen skal placeres i kategori 2 - 5, skal det ved afkrydsning registreres, hvilke opmærksomhedsområder, jf. § 5, stk. 2, der har været udslagsgivende for vurderingen.</p>\r\n      <p class=\"Stk2\"><span class=\"StkNr\" id=\"Par6_Stk10\">Stk. 10.</span> Ved alle helhedsvurderinger af den lediges beskæftigelsespotentiale kan den dokumenterede vurdering understøttes af Forsørgelseshistorikken.</p>\r\n      <p class=\"Stk2\"><span class=\"StkNr\" id=\"Par6_Stk11\">Stk. 11.</span> På baggrund af samtalen vurderes og tilrettelægges den fremtidige jobindsats - herunder den lediges jobsøgningsaktiviteter, hvilke job, den ledige pålægges at søge, hvilke tilbud efter lov om en aktiv beskæftigelsesindsats kap. 10-12, der skal afgives m.v.</p>\r\n      <p class=\"Stk2\"><span class=\"StkNr\" id=\"Par6_Stk12\">Stk. 12.</span> Vurderingen af beskæftigelsespotentialet skal dokumenteres og skal sammen med den fremtidige jobindsats, registreres i henhold til “Bekendtgørelse om det fælles datagrundlag ved til- og afmelding som arbejdssøgende og ved det individuelle kontaktforløb”.</p>\r\n      <p class=\"ParagrafGruppeOverskrift\"><span id=\"Kap0_X6\">Særligt vedrørende den første henvendelse til kommunen med ansøgning om kontanthjælp, starthjælp eller introduktionsydelse</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Når borgeren første gang henvender sig til kommunen med ansøgning om kontant- eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, skal jobcenteret vurdere, hvorvidt der anmodes om hjælp alene på grund af ledighed, og på den baggrund registrere vurderingen af den lediges beskæftigelsespotentiale. Vurderingen kan foretages som en præcis match allerede ved den første henvendelse, dvs. indplacering i matchkategori 1 til 5. Alternativt kan vurderingen ved første henvendelse nøjes med at angive hvorvidt den ledige søger om hjælp alene på grund af ledighed eller ej. Ledige uden andre problemer end ledighed placeres i kategorien “straksmatch”. Anvendes straksmatch, skal der foretages en helhedsvurdering med præcis matchkategori ved første jobsamtale i kontaktforløbet. Ledige med andre problemer end ledighed, hvor der ikke foretages præcis match ved første henvendelse, placeres i matchkategori 4 indtil første jobsamtale i kontaktforløbet, hvor der skal foretages en helhedsvurdering med præcis matchkategori.</p>\r\n      <p class=\"ParagrafGruppeOverskrift\"><span id=\"Kap0_X7\">Ikrafttræden</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. august 2009.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Samtidig bortfalder bekendtgørelse nr. 1692 af 18. december 2006 om visitation og det individuelle kontaktforløb.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 10. juli 2009</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Birte Iversen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/2009"
        },
        {
            "displayName": "Accession",
            "displayValue": "B20090075905"
        },
        {
            "displayName": "Entydig dokumentidentifikation",
            "displayValue": "BE003519"
        },
        {
            "displayName": "Dato for førstegangsindlæggelse",
            "displayValue": "21/07/2009"
        },
        {
            "displayName": "Dato for indlæggelse",
            "displayValue": "21/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "759"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/07/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0008628"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}