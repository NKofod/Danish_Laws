{
    "id": 111909,
    "title": "1997 LSF 79   FORSLAG TIL LOV OM ÆNDRING AF LOV OM STEMPELAFGIFT (STEMPELFRIHED AF   EJERSKIFTELÅN VED KØBERFINANSIERING OG AF DOKUMENTER VEDRØRENDE   EKSPORTKREDITFONDENS AKTIVITETER) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 79 </P>  \r\n\r\n<P></P>  \r\n\r\n<P>Forslag til Lov om ændring af lov om stempelafgift (Stempelfrihed af  \r\n\r\n ejerskiftelån ved køberfinansiering og af dokumenter vedrørende  \r\n\r\n Eksportkreditfondens aktiviteter) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 14. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 16. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970097830\"> Lov nr. 978 af 17/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om stempelafgift, jf. lovbekendtgørelse nr.1066 af 6. december 1996,  \r\n\r\n som ændret senest ved lov nr. 804 af 24. oktober 1997, foretages følgende  \r\n\r\n ændringer: </P>  \r\n\r\n<P> <B>1</B> . <I>§ 62, stk. 1, nr. 3,</I> affattes således: </P>  \r\n\r\n<P>&#187;3. lån i realkreditinstitutter og Dansk Landbrugs Realkreditfond  \r\n\r\n eller i pengeinstitutter, for så vidt lånets løbetid er mindst 10 år og højst  \r\n\r\n 30 år og lånet har direkte pant i fast ejendom inden for 80 pct. af den på  \r\n\r\n lånetidspunktet senest meddelte offentlige vurdering af ejendommen, når lånet  \r\n\r\n optages til indfrielse af tilsvarende lån eller lån omfattet af § 2 i lov om  \r\n\r\n realkreditlignende lån m.v. Hvis et sådant lån optages i forbindelse med  \r\n\r\n overdragelse af den pantsatte ejendom, gælder stempelfriheden, uanset om der  \r\n\r\n er identitet mellem debitor for lånet og debitor for det eller de lån, der  \r\n\r\n indfries. Stempelfriheden omfatter tillige dokumenter om overdragelse af  \r\n\r\n pantebreve vedrørende sådanne lån til en af de nævnte kreditorer,&#187;. </P>  \r\n\r\n<P> <B>2.</B>  <I>§ 62, stk. 2, 2. pkt.,</I> ophæves. </P>  \r\n\r\n<P> <B>3</B> . <I>§ 62, stk. 3,</I> affattes således: </P>  \r\n\r\n<P> <I>&#187;Stk. 3.</I> Stempelfri er dokumenter, der udstedes til eller af  \r\n\r\n Eksportkreditfonden i forbindelse med fondens eksportfinansiering eller  \r\n\r\n støtte til eksportfinansiering, samt dokumenter, der udstedes i forbindelse  \r\n\r\n med fondens afdækning af egen risiko. Med Eksportkreditfonden sidestilles et  \r\n\r\n selskab m.v., der er oprettet efter bestemmelsen i § 2, stk. 4, i lov om  \r\n\r\n Dansk Eksportkredit. Lånedokumenter, der udstedes til eller af  \r\n\r\n pengeinstitutter i forbindelse med eksportfinansiering, er ligeledes  \r\n\r\n stempelfri, hvis Eksportkreditfonden har givet endeligt tilsagn om støtte til  \r\n\r\n finansieringen og aftalen om støtten ikke kan opsiges af pengeinstituttet,  \r\n\r\n før lånet indfries.&#171; </P>  \r\n\r\n<P> <B>4</B> . I <I>§ 62, stk. 7,</I> udgår &#187;samt stk. 2 og 4&#171;.  \r\n\r\n</P>  \r\n\r\n<P> <B>5.</B> I <I>§ 62</I> indsættes som <I>stk. 8:</I>  </P>  \r\n\r\n<P> <I>&#187;Stk. 8.</I> Det er en betingelse for stempelfrihed i henhold til  \r\n\r\n stk. 2-4, at det af dokumentet fremgår, efter hvilken bestemmelse det er  \r\n\r\n stempelfrit. For stempelfrihed i henhold til stk. 3, 2. pkt., er det  \r\n\r\n endvidere en betingelse, at det af dokumentet fremgår, at der er givet  \r\n\r\n endeligt tilsagn om støtte fra Eksportkreditfonden, og at aftalen om støtten  \r\n\r\n ikke kan opsiges af pengeinstituttet, før lånet indfries. Skatteministeren  \r\n\r\n kan fastsætte yderligere regler for påtegning af dokumenter og anden  \r\n\r\n dokumentation som betingelse for stempelfrihed i henhold til stk. 2-4.&#171;  \r\n\r\n</P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft ved bekendtgørelsen i Lovtidende.  \r\n\r\n</P>  \r\n\r\n<P> <I>Stk. 2.</I> § 1, nr. 2-5, har virkning fra den 1. januar 1997.  \r\n\r\n Stempelafgift, som berigtiges i perioden fra den 1. januar 1997 til lovens  \r\n\r\n ikrafttræden, og som efter reglerne i stempelafgiftslovens § 62, stk. 2, 3, 7  \r\n\r\n og 8, som ændret henholdsvis affattet ved denne lovs § 1, nr. 2-5, ikke skal  \r\n\r\n berigtiges, godtgøres af stempelmyndigheden efter anmodning. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om stempelafgift, jf. lovbekendtgørelse nr.1066 af 6. december 1996,  \r\n\r\n som ændret ved § 18 i lov nr. 234 af 2. april 1997 og § 2 i lov nr. 388 af  \r\n\r\n 10. juni 1997, foretages følgede ændringer: </P>  \r\n\r\n<P> <B>1</B> . <I>§ 62, stk. 1, nr. 3,</I> affattes således: </P>  \r\n\r\n<P>&#187;3. lån i realkreditinstitutter og Dansk Landbrugs Realkreditfond,  \r\n\r\n eller i pengeinstitutter, for så vidt lånets løbetid er mindst 10 år og højst  \r\n\r\n 30 år og lånet har direkte pant i fast ejen- dom inden for 80 pct. af den på  \r\n\r\n lånetidspunktet senest meddelte offentlige vurdering af ejendommen, når lånet  \r\n\r\n optages til indfrielse af tilsvarende lån eller lån omfattet af § 2 i lov om  \r\n\r\n realkreditlignende lån m.v. Hvis et sådant lån optages i forbindelse med  \r\n\r\n overdrag- else af den pantsatte ejendom gælder stempelfriheden, uanset om der  \r\n\r\n er identitet mellem debitor for lånet og debitor for det eller de lån, der  \r\n\r\n indfries. Stempelfriheden omfatter tillige dokumenter om overdragelse af  \r\n\r\n pantebreve vedrørende sådanne lån til en af de nævnte kreditorer,&#187; </P>  \r\n\r\n<P> <B>2.</B>  <I>§ 62, stk. 2, 2.pkt.,</I> ophæves. </P>  \r\n\r\n<P> <B>3</B> . <I>§ 62, stk. 3,</I> affattes således: </P>  \r\n\r\n<P> <B>&#187;</B>  <I>Stk. 3</I>  <B>.</B> Stempelfri er dokumenter, der  \r\n\r\n udstedes til eller af Eksportkreditfonden i forbindelse med fondens  \r\n\r\n eksportfinansiering eller støtte til eksportfinansiering, samt dokumenter,  \r\n\r\n der udstedes i forbindelse med fondens afdækning af egen risiko. Med  \r\n\r\n Eksportkreditfonden sidestilles et selskab m.v., der er oprettet efter  \r\n\r\n bestemmelsen i § 2, stk. 4, i lov om Dansk Eksportkredit. Lånedokumenter, der  \r\n\r\n udstedes til eller af pengeinstitutter i forbindelse med eksportfinansiering  \r\n\r\n er ligeledes stempelfri, hvis Eksportkreditfonden har givet endeligt tilsagn  \r\n\r\n om støtte til finansieringen, og aftalen om støtten ikke kan opsiges af  \r\n\r\n pengeinstituttet før lånet indfries.&#171; </P>  \r\n\r\n<P> <B>4</B> . I <I>§ 62, stk. 7,</I> udgår: &#187;samt stk. 2 og 4&#171; .  \r\n\r\n</P>  \r\n\r\n<P> <B>5.</B> I <I>§ 62,</I> indsættes som <I>stk. 8</I> : </P>  \r\n\r\n<P>&#187; <I>Stk. 8.</I> Det er en betingelse for stempelfrihed i henhold til  \r\n\r\n stk. 2-4, at det af dokumentet fremgår, efter hvilken bestemmelse det er  \r\n\r\n stempelfrit. For stempelfrihed i henhold til stk. 3, 2. pkt., er det  \r\n\r\n endvidere en betingelse, at det af dokumentet fremgår, at der er givet  \r\n\r\n endelig tilsagn om støtte fra Eksportkreditfonden, og at aftalen om støtten  \r\n\r\n ikke kan opsiges af pengeinstituttet før lånet indfries. Skatteministeren kan  \r\n\r\n fastsætte yderligere regler for påtegning af dokumenter og anden  \r\n\r\n dokumentation som betingelse for stempelfrihed i henhold til stk. 2-4.&#171;  \r\n\r\n</P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft ved bekendtgørelsen i Lovtidende.  \r\n\r\n</P>  \r\n\r\n<P> <I>Stk. 2.</I> § 1, nr. 2-5 har virkning fra den 1. januar 1997.  \r\n\r\n Stempelafgift, som berigtiges i perioden fra den 1. januar 1997 til lovens  \r\n\r\n ikrafttræden, og som efter reglerne i stempelafgiftslovens § 62, stk. 2, 3, 7  \r\n\r\n og 8 som affattet ved denne lovs § 1, nr. 2-5, ikke skal berigtiges,  \r\n\r\n godtgøres af stempelmyndigheden efter anmodning. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets baggrund og formål</I>  </P>  \r\n\r\n<P>Lovforslaget består af 2 dele, der begge udvider området for  \r\n\r\n stempelfrihed, dels i forbindelse med optagelse af ejerskiftelån ved  \r\n\r\n kontanthandler(a), dels i forbindelse med eksportfinansiering(b). </P>  \r\n\r\n<P>a. Baggrunden for denne del af forslaget er, at det i de senere år er  \r\n\r\n blevet almindeligt med køberfinansiering ved optagelse af ejerskiftelån. Ved  \r\n\r\n disse kontanthandler optager køber således det nye lån, medens sælger  \r\n\r\n indfrier det gamle lån. Efter de gældende regler vil det nye lån ikke være  \r\n\r\n stempelfrit, selv om det anvendes til indfrielse af det gamle lån, medmindre  \r\n\r\n der er identitet mellem debitor for det nye lån og det gamle lån. Sidstnævnte  \r\n\r\n betingelse vil normalt ikke være opfyldt i køberfinansieringssituationen. Der  \r\n\r\n vil dog kunne opnås stempelfrihed ved at lade køberen overtage restgælden på  \r\n\r\n det gamle lån, inden dette indfries. Formålet med forslaget er at gøre  \r\n\r\n sådanne gældsovertagelser overflødige og dermed smidiggøre finansieringen ved  \r\n\r\n overdragelse af fast ejendom. </P>  \r\n\r\n<P>b. Denne del består af forslag, der er en konsekvens af etableringen af  \r\n\r\n Dansk Eksportkreditfond, jf. lov nr. 1070 af 20. december 1995 om Dansk  \r\n\r\n Eksportkredit m.v., men også forslag, der for at fremme dansk eksport udvider  \r\n\r\n den eksisterende stempelfrihed for dokumenter vedrørende eksportfinansiering  \r\n\r\n m.v. </P>  \r\n\r\n<P> <I>2. Lovforslagets indhold</I>  </P>  \r\n\r\n<P>Ændringen i § 62, stk. 1, nr.3, går ud på, at ombytning af realkreditlån  \r\n\r\n og visse banklån i forbindelse med overdragelse af fast ejendom gøres  \r\n\r\n stempelfri, uanset om debitor er den samme for det nye og det gamle lån. For  \r\n\r\n øvrige låneombytninger gælder som hidtil, at stempelfrihed er betinget af, at  \r\n\r\n debitor efter ombytningen er den samme. </P>  \r\n\r\n<P>Ændringerne i § 62, stk. 2, 3 , 7 og 8 går ud på at foretage følgende  \r\n\r\n ændringer af stempelfriheden : </P>  \r\n\r\n<P>- stempelfritagelse for dokumenter om Eksportkreditfondens afdækning af  \r\n\r\n egen risiko. </P>  \r\n\r\n<P>- stempelfritagelse for dokumenter om pengeinstutters statsstøttede udlån  \r\n\r\n til eksportfinansiering. </P>  \r\n\r\n<P> <I>3. Høring</I>  </P>  \r\n\r\n<P>Lovforslaget har været til høring i Advokatsamfundet, Finansrådet,  \r\n\r\n Realkreditrådet, Erhvervsministeriet, Indenrigsministeriet,  \r\n\r\n Økonomiministeriet og Justitsministeriet. </P>  \r\n\r\n<P> <I>4. Provenumæssige konsekvenser</I>  </P>  \r\n\r\n<P>Efter stempellovens §§ 10 og 62, stk. 1 nr. 3, kan der ske  \r\n\r\n stempelmodregning ved optagelse af ejerskiftelån, når der er identitet mellem  \r\n\r\n debitor på det indfriede lån og på det nye lån. Der kan derfor ske  \r\n\r\n stempelmodregning, såfremt sælger foretager ejerskiftebelåningen. Endvidere  \r\n\r\n vil der kunne ske stempelmodregning, såfremt køber overtager det eksisterende  \r\n\r\n lån og efter- følgende foretager omprioriteringen, eller optager lånet i  \r\n\r\n sælgers navn. </P>  \r\n\r\n<P>Da der i praksis således må antages at ske stempelmodregning, skønnes en  \r\n\r\n udvidelse af stempelfrihedsområdet til også at omfatte situationer, hvor  \r\n\r\n køber optager ejeskiftelånet, ikke at have nævneværdige provenumæssige  \r\n\r\n konsekvenser. </P>  \r\n\r\n<P>Udvidelserne vedrørende eksportfinansieringen har ingen provenuvirkning  \r\n\r\n for statskassen. Det skyldes, at Eksportkreditfonden ikke hidtil har afdækket  \r\n\r\n sin egen risiko ved at deltage på markedet for finansielle instrumenter, og  \r\n\r\n at dokumenter om statsstøttede pengeinstitutlån under Dansk  \r\n\r\n Eksportfinansieringsfonds refinansieringsordning, som nu er under afvikling,  \r\n\r\n efter en fortolkning af stempellovens § 62, stk. 3, er stempelfri. </P>  \r\n\r\n<P> <I>5. Administrative konsekvenser</I>  </P>  \r\n\r\n<P>Lovforslaget skønnes ikke at ville have nævneværdige administrative  \r\n\r\n konsekvenser. </P>  \r\n\r\n<P> <I>6. Erhvervsøkonomiske konsekvenser</I>  </P>  \r\n\r\n<P>Forslaget om stempelfrihed af ejerskiftelån ved køberfinansiering vil  \r\n\r\n indebære en lettelse for de berørte erhverv, dvs. realkreditinstitutter og  \r\n\r\n pengeinstitutter, idet proceduren ved optagelse af ejerskiftelån bliver mere  \r\n\r\n smidig, i og med at købers gældsovertagelse af det eller de gamle lån  \r\n\r\n overflødiggøres. </P>  \r\n\r\n<P>Forslaget om udvidelse af stempelfriheden for dokumenter om  \r\n\r\n eksportfinansiering betyder at stempelfriheden for dokumenter om  \r\n\r\n eksportkreditstøtte afhænger af om et udlån ydes eller på anden måde støttes  \r\n\r\n af Eksportkreditfonden, og ikke af støttens form. Med forslaget sikres det,  \r\n\r\n at der fortsat ikke opkræves stempelafgift i forbindelse med statslig  \r\n\r\n medvirken ved eksportkredit, hvilket er til gavn for de eksporterende  \r\n\r\n virksomheder. </P>  \r\n\r\n<P> <I>7. Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>8. Forholdet til EU-retten</I>  </P>  \r\n\r\n<P>Forslaget skønnes ikke at indeholde EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Efter forslaget bliver der tale om stempelfrihed ved låneombytning, uanset  \r\n\r\n om der er identitet mellem debitor for det nye og det gamle lån, men kun hvis  \r\n\r\n låneombytningen sker i forbindelse med overdragelse af fast ejendom. Ved  \r\n\r\n låneombytning i øvrigt er det som hidtil en betingelse, at debitor er den  \r\n\r\n samme efter ombytningen. </P>  \r\n\r\n<P>Forslaget forudsætter endvidere, at de hidtil gældende betingelser for  \r\n\r\n stempelfrihed ved låneombytning skal være opfyldt, dvs. stempelfriheden er  \r\n\r\n betinget af, at der er tale om optagelse af realkreditlån eller lån i  \r\n\r\n pengeinstitutter, for så vidt lånets løbetid er mindst 10 år og højst 30 år,  \r\n\r\n og lånet har direkte pant i fast ejendom inden for 80 pct. af den på  \r\n\r\n lånetidspunktet senest meddelte offentlige vurdering af ejendommen. </P>  \r\n\r\n<P>Det er endvidere som hidtil en betingelse for stempelfrihed, at lånet  \r\n\r\n optages til indfrielse af tilsvarende lån. Det betyder, at der skal være  \r\n\r\n samtidighed mellem transaktionerne. Det afløsende pantebrev skal udstedes  \r\n\r\n senest samtidig med kvitteringen af det oprindelige pantebrev. Kvittering af  \r\n\r\n det oprindelige pantebrev skal ske inden 1 år regnet fra tidspunktet for det  \r\n\r\n afløsende pantebrevs anmeldelse til tinglysning. </P>  \r\n\r\n<P>Til nr. 2 </P>  \r\n\r\n<P>§ 62, stk. 2, er senest ændret med Lov nr. 1070 af 20. december 1995 om  \r\n\r\n Dansk Eksportkredit m.v. Ændringen opretholdt den hidtidige retstilstand med  \r\n\r\n stempelfrihed for dokumenter om statslig garantistillelse for ekstraordinære  \r\n\r\n eksportkreditrisici. Bestemmelsens 2. pkt., præciserer, at stempelfriheden  \r\n\r\n ikke omfatter andre dokumenter, der oprettes i forbindelse med eksportkredit.  \r\n\r\n Det foreslås nu at bestemmelsens 2. pkt. udgår, idet præciseringen er  \r\n\r\n unødvendig. Dermed undgås også, at en isoleret læsning af bestemmelsen kan  \r\n\r\n give den forkerte opfattelse, at der ikke findes andre fritagelsesregler for  \r\n\r\n dokumenter vedrørende eksportstøtte. Andre fritagelsesregler findes i § 62,  \r\n\r\n stk. 3 og 4. </P>  \r\n\r\n<P>Til nr. 3 </P>  \r\n\r\n<P>§ 62, stk. 3, er indsat ved lov nr. 150 af 11. april 1984.Bestemmelsen er  \r\n\r\n oprindeligt udformet med henblik på stempelfrihed for statslig långivning og  \r\n\r\n sikkerhedsstillelse vedrørende eksportkredit. I 1991 blev Dansk  \r\n\r\n Eksportfinansieringsfondens støtteprogram ændret til udelukkende at omfatte  \r\n\r\n en refinansieringsordning. Refinansieringsordningen, der bestod indtil 1.  \r\n\r\n januar 1997, gik ud på, at fonden refinansierede pengeinstitutternes udlån  \r\n\r\n til eksportfinansiering. Efter en fortolkning fandt § 62, stk. 3, også  \r\n\r\n anvendelse på dokumenter om pengeinstitutternes udlån og sikkerhedsstillelse  \r\n\r\n til eksportører mv., når udlånet var refinansieret i Dansk  \r\n\r\n Eksportfinansieringsfond. </P>  \r\n\r\n<P>Med virkning fra 1. januar 1997 blev afviklingen af Dansk  \r\n\r\n Eksportfinansieringsfond påbegyndt. Samtidig afløstes  \r\n\r\n refinansieringsordningen af et CIRR-program, der går ud på at  \r\n\r\n Eksportkreditfonden under Erhvervsministeriet kan give tilsagn om  \r\n\r\n renteudligning af pengeinstitutternes udlån til eksportfinansiering. § 62,  \r\n\r\n stk. 3, finder ikke anvendelse på sådanne udlån fra pengeinstitutter. </P>  \r\n\r\n<P>Det foreslås, at der skal være stempelfrihed for dokumenter, der udstedes  \r\n\r\n af eller til Eksportkreditfonden i forbindelse med fondens primære  \r\n\r\n aktiviteter, nemlig eksportfinansiering og støtte til eksportfinansiering.  \r\n\r\n Dette svarer til den hidtidige fritagelse, som Dansk Eksportfinansieringsfond  \r\n\r\n har haft efter § 62, stk. 3. </P>  \r\n\r\n<P>Som noget nyt foreslås det, at Eksportkreditfonden også har stempelfrihed  \r\n\r\n for dokumenter, der udstedes til eller af fonden i forbindelse med afdækning  \r\n\r\n af egen risiko, det vil sige dokumenter om finansielle instrumenter, fx.  \r\n\r\n swapaftaler. </P>  \r\n\r\n<P>Endelig foreslås det, at der skal være stempelfrihed for  \r\n\r\n pengeinstitutternes udlån til statsstøttet eksportfinansiering, også selv om  \r\n\r\n støtten ikke har form af refinansiering. Efter forslaget afhænger  \r\n\r\n stempelfriheden således alene af, om udlånet er støttet af  \r\n\r\n Eksportkreditfonden, og ikke af støttens form. Den nuværende støtte fra  \r\n\r\n Eksportkreditfonden gives efter det nævnte CIRR-program, men fonden kan  \r\n\r\n etablere andre programmer til støtte for eksportfinansiering. Forslaget tager  \r\n\r\n højde for eventuelt kommende støtteprogrammer. </P>  \r\n\r\n<P>Efter forslaget er det en betingelse for stempelfrihed for dokumenter om  \r\n\r\n pengeinstitutternes udlån, at der er givet endelig tilsagn om støtte fra  \r\n\r\n Eksportkreditfonden og at denne støtte ikke kan opsiges før lånet er  \r\n\r\n indfriet. Baggrunden herfor er, at det ikke må være muligt at et stempelfrit  \r\n\r\n dokument senere bliver stempelpligtigt. Det har ingen betydning om lånets  \r\n\r\n ophør skyldes ordinær eller ekstraordinær indfrielse. </P>  \r\n\r\n<P>Til nr. 4 </P>  \r\n\r\n<P>§ 62, stk. 7, er senest ændret med Lov nr. 1070 af 20. december 1995 om  \r\n\r\n Dansk Eksportkredit m.v. Ved ændringen blev indsat ordene &#187;samt stk. 2  \r\n\r\n og 4&#171;, så skatteministeren kunne fastsætte særlige regler om påtegning  \r\n\r\n af stempelfrie dokumenter vedrørende Eksportkreditfondens aktiviteter. </P>  \r\n\r\n<P>Det foreslås, at bemyndigelsen til at fastsætte særlige regler om  \r\n\r\n påtegning af dokumenter vedrørende Eksportkreditfondens aktiviteter udgår af  \r\n\r\n stk. 7, og samles i en ny bestemmelse, jf. nedenfor. Herved opnås en bedre  \r\n\r\n systematik og dertil kommer, at man for disse dokumenter ikke afskærer den  \r\n\r\n almindeligt bestående adgang til at berigtige eller supplere oplysninger. §  \r\n\r\n 62, stk. 7, 2. pkt. er en undtagelse herfra, som er anset for nødvendig i  \r\n\r\n forbindelse med dokumenter vedrørende ombytning af lån mellem  \r\n\r\n realkreditinstitutter, men som ikke er nødvendig for dokumenter vedrørende  \r\n\r\n Eksportkreditfondens aktiviteter. </P>  \r\n\r\n<P>Til nr. 5 </P>  \r\n\r\n<P>Af hensyn til kontrolmuligheden foreslås, at det af stempelfrie dokumenter  \r\n\r\n i tilknytning til Eksportkreditfondens aktiviteter skal fremgå, efter hvilken  \r\n\r\n bestemmelse de er stempelfri. Særligt for pengeinstitutternes statsstøttede  \r\n\r\n udlån til eksportfinansiering foreslås det, at også de underliggende  \r\n\r\n betingelserne for stempelfriheden skal fremgå af dokumentet. </P>  \r\n\r\n<P>Der er ikke med Eksportkreditfondens nuværende støtteprogram behov for at  \r\n\r\n fastsætte yderligere regler for påtegning af dokumenter og anden  \r\n\r\n dokumentation som betingelse for stempelfrihed for dokumenter vedrørende  \r\n\r\n eksportfinansiering. Bemyndigelsen til skatteministeren er medtaget af hensyn  \r\n\r\n til eventuelle fremtidige kontrolproblemer, herunder mulige kontrolproblemer  \r\n\r\n i forbindelse med eventuelt kommende støtteprogrammer etableret af  \r\n\r\n Eksportkreditfonden. </P>  \r\n\r\n<P> <I>Til § 2</I>  </P>  \r\n\r\n<P>Loven træder ikraft ved bekendtgørelsen i Lovtidende. Det bemærkes dog, at  \r\n\r\n virkningstidspunktet for så vidt angår stempelfriheden vedrørende  \r\n\r\n eksportfinansiering er fastsat til det tidspunkt, hvor Eksportkreditfondens  \r\n\r\n startede sine aktiviteter og hvor afviklingen af Dansk  \r\n\r\n Eksportfinansieringsfond påbegyndt, nemlig 1.januar 1997. Dansk  \r\n\r\n Eksportfinansieringsfond har ikke efter denne dato givet tilsagn om  \r\n\r\n eksportfinansiering eller støtte til eksportfinansiering. </P>  \r\n\r\n<P>Skriftlig fremsættelse (14. november 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Herved tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om stempelafgift. (Stempelfrihed af  \r\n\r\n ejerskiftelån ved køberfinansiering og af dokumenter vedrørende  \r\n\r\n Eksportkreditfondens aktiviteter).</I>  </P>  \r\n\r\n<P>(Lovforslag nr. L 79). </P>  \r\n\r\n<P>Lovforslaget indeholder 2 mindre ændringer af stempelafgiftsloven, der  \r\n\r\n begge formelt set udvider området for stempelfrihed, men uden at det  \r\n\r\n provenumæssigt koster noget. </P>  \r\n\r\n<P>Den ene del af forslaget går ud på at ophæve stempelafgiftslovens  \r\n\r\n identitetsbetingelse ved beregning af stempel af pantebreve, der udstedes i  \r\n\r\n forbindelse med optagelse af ejerskiftelån. Dette vil smidiggøre  \r\n\r\n finansieringen af kontanthandler og har længe har været et stort ønske fra  \r\n\r\n realkreditinstitutter og pengeinstitutter. </P>  \r\n\r\n<P>Baggrunden er, at det de seneste år er blevet almindeligt med  \r\n\r\n køberfinansiering ved optagelse af ejerskiftelån. Ved disse kontanthandler  \r\n\r\n optager køber det nye lån, mens sælger indfrier det gamle lån. Efter de  \r\n\r\n hidtidige regler i stempelafgiftsloven, vil det nye lån ikke være  \r\n\r\n stempelfrit, selvom det anvendes til indfrielse af det gamle lån, medmindre  \r\n\r\n der er identitet mellem debitor for det gamle lån og debitor for det nye lån,  \r\n\r\n hvilket normalt ikke vil være tilfældet i køberfinansieringssituationen. Der  \r\n\r\n vil derfor kun kunne opnås stempelfrihed, hvis køberen overtager restgælden  \r\n\r\n på det gamle lån, inden dette indfries. Med lovforslaget gøres sådanne  \r\n\r\n gældsovertagelser overflødige. </P>  \r\n\r\n<P>Den anden del af forslaget går ud på, at friholde dokumenter vedrørende  \r\n\r\n Eksportkredtitfondens aktiviteter for stempelafgift. </P>  \r\n\r\n<P>Hensigten er, at videreføre det hidtidige princip om stempelfrihed for  \r\n\r\n dokumenter om eksportstøtte, herunder statsstøttede pengeinstitutlån under  \r\n\r\n Dansk Eksportfinansieringsfond refinasieringsordning. Baggrunden er at Dansk  \r\n\r\n Eksportfinansieringsfond nu er under afvikling, og afløst af  \r\n\r\n Eksportkreditfonden med virkning fra 1. januar 1997. </P>  \r\n\r\n<P>Desuden indføres stempelfritagelse for dokumenter om Eksportkreditfondens  \r\n\r\n påtænkte afdækning af egen risiko ved at deltage på markedet for finansielle  \r\n\r\n instrumenter. </P>  \r\n\r\n<P>Forslaget har ikke nævneværdige provenumæssige konsekvenser. Ved  \r\n\r\n ejerskiftebelåning har partenerne indrettet sig efter de eksisterende regler,  \r\n\r\n idet man for at opnå stempelfritagelsen foretager ekstraordinær  \r\n\r\n gældsovertagelse af de gamle lån. På eksportkreditområdet har man hidtil ikke  \r\n\r\n afdækket egen risiko, og dokumenter om statstøttede pengeinstitutlån i  \r\n\r\n forbindelse med eksportkreditfinansiering har været stempelfri udfra en  \r\n\r\n fortolkning af de hidtidige regler. Der har derfor på ingen af områderne  \r\n\r\n hidtil været nævneværdige indtægter i stempelafgift. </P>  \r\n\r\n<P>Forslaget skønnes ikke at ville have nævneværdige administrative  \r\n\r\n konsekvenser. </P>  \r\n\r\n<P>Idet jeg i øvrigt henviser til lovforslagets bemærkninger, skal jeg  \r\n\r\n anbefale forslaget til en hurtig og velvillig behandling i det høje Ting.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er ( med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P>I lov om stempelafgift, jf. lovbekendtgørelse nr.1066 af 6. december 1996,  \r\n\r\n som ændret ved § 18 i lov nr. 234 af 2. april 1997 og § 2 i lov nr. 388 af  \r\n\r\n 10. juni 1997, foretages følgede ændringer: </P>  \r\n\r\n<P> <B>1</B> . <I>§ 62, stk. 1, nr. 3,</I> affattes således: </P>  \r\n\r\n<P>&#187;3. lån i realkreditinstitutter og Dansk Landbrugs Realkreditfond,  \r\n\r\n eller i pengeinstitutter, for så vidt lånets løbetid er mindst 10 år og højst  \r\n\r\n 30 år og lånet har direkte pant i fast ejen- dom inden for 80 pct. af den på  \r\n\r\n lånetidspunktet senest meddelte offentlige vurdering af ejendommen, når lånet  \r\n\r\n optages til indfrielse af tilsvarende lån eller lån omfattet af § 2 i lov om  \r\n\r\n realkreditlignende lån m.v. Hvis et sådant lån optages i forbindelse med  \r\n\r\n overdrag- else af den pantsatte ejendom gælder stempelfriheden, uanset om der  \r\n\r\n er identitet mellem debitor for lånet og debitor for det eller de lån, der  \r\n\r\n indfries. Stempelfriheden omfatter tillige dokumenter om overdragelse af  \r\n\r\n pantebreve vedrørende sådanne lån til en af de nævnte kreditorer. &#187; </P>  \r\n\r\n<P> <B>2.</B>  <I>§ 62, stk. 2, 2.pkt.</I> , ophæves. </P>  \r\n\r\n<P> <B>3</B> . <I>§ 62, stk. 3,</I> affattes således: </P>  \r\n\r\n<P> <B>&#187;</B>  <I>Stk. 3</I>  <B>.</B> Stempelfri er dokumenter, der  \r\n\r\n udstedes til eller af Eksportkreditfonden i forbindelse med fondens  \r\n\r\n eksportfinansiering eller støtte til eksportfinansiering, samt dokumenter,  \r\n\r\n der udstedes i forbindelse med fondens afdækning af egen risiko. Med  \r\n\r\n Eksportkreditfonden sidestilles et selskab m.v. der er oprettet efter  \r\n\r\n bestemmelsen i § 2, stk. 4, i lov om Dansk Eksportkredit. Lånedokumenter, der  \r\n\r\n udstedes til eller af pengeinstitutter i forbindelse med eksportfinansiering  \r\n\r\n er ligeledes stempelfri, hvis Eksportkreditfonden har givet endeligt tilsagn  \r\n\r\n om støtte til finansieringen, og aftalen om støtten ikke kan opsiges af  \r\n\r\n pengeinstituttet før lånet indfries.&#171; </P>  \r\n\r\n<P> <B>4</B> . I <I>§ 62, stk. 7,</I> udgår: &#187;samt stk. 2 og 4&#171; .  \r\n\r\n</P>  \r\n\r\n<P> <B>5.</B> I <I>§ 62,</I> indsættes som <I>stk. 8</I> : </P>  \r\n\r\n<P>&#187; <I>Stk. 8.</I> Det er en betingelse for stempelfrihed i henhold til  \r\n\r\n stk. 2-4, at det af dokumentet fremgår, efter hvilken bestemmelse det er  \r\n\r\n stempelfrit. For stempelfrihed i henhold til stk. 3, 2. pkt., er det  \r\n\r\n endvidere en betingelse, at det af dokumentet fremgår, at der er givet  \r\n\r\n endelig tilsagn om støtte fra Eksportkreditfonden, og at aftalen om støtten  \r\n\r\n ikke kan opsiges af pengeinstituttet før lånet indfries. Skatteministeren kan  \r\n\r\n fastsætte yderligere regler for påtegning af dokumenter og anden  \r\n\r\n dokumentation som betingelse for stempelfrihed i henhold til stk. 2-4.&#171;  \r\n\r\n</P>  \r\n\r\n<P> <B>§ 62.</B> Stempelfri er dokumenter om </P>  \r\n\r\n<P>1. sikkerhedsstillelse ved pant eller kaution mod tab ved  \r\n\r\n kautionsforpligtelse, </P>  \r\n\r\n<P>2. sikkerhedsstillelse ved pant eller kaution for ydelser efter en  \r\n\r\n aftægts- eller forsørgelseskontrakt, </P>  \r\n\r\n<P>3. lån i realkreditinstitutter og Dansk Landbrugs Realkreditfond (samt lån  \r\n\r\n i pengeinstitutter, for så vidt lånets løbetid er mindst 10 år og højst 30 år  \r\n\r\n og lånet har direkte pant i fast ejendom inden for 80 pct. af den på  \r\n\r\n lånetidspunktet senest meddelte offentlige vurdering af ejendommen), når  \r\n\r\n lånet optaget til indfrielse af (tilsvarende) lån (eller lån omfattet af § 2  \r\n\r\n i lov om realkreditlignende lån m.v.,) samt overdragelse af sådanne  \r\n\r\n pantebreve til en af de nævnte kreditorer, </P>  \r\n\r\n<P>4. statsgaranterede studelån, der optages til indfrielse af sådanne lån,  \r\n\r\n</P>  \r\n\r\n<P>5. sikkerhedsstillelse over for staten for told- og forbrugsafgifter til  \r\n\r\n den danske stat eller til en stat, der er medlem af De Europæiske  \r\n\r\n Fællesskaber, </P>  \r\n\r\n<P>6. sikkerhedsstillelse over for staten i forbindelse med administrationen  \r\n\r\n af De Europæiske Fællesskabers landbrugsordninger og sikkerhedsstillelse over  \r\n\r\n for De Europæiske Fællesskaber i forbindelse med administrationen af  \r\n\r\n Fællesskabernes stålordninger, </P>  \r\n\r\n<P>7. sikkerhedsstillelse over for domstolene, herunder foged- og  \r\n\r\n skifteretter, </P>  \r\n\r\n<P>8. sikkerhedsstillelse for betaling af kur og pleje for patienter på  \r\n\r\n sygehuse, plejehjem og lignende, </P>  \r\n\r\n<P>9. sikkerhedsstillelse over for staten i forbindelse med administrationen  \r\n\r\n af lov om anvendelse af Danmarks undergrund eller lov om etablering og  \r\n\r\n benyttelse af en rørledning til transport af råolie og kondensat, </P>  \r\n\r\n<P>10. sikkerhedsstillelse over for staten eller Grønlands hjemmestyre i  \r\n\r\n forbindelse med rettigheder meddelt i henhold til lov om mineralske råstoffer  \r\n\r\n i Grønland, </P>  \r\n\r\n<P>11. sikkerhedsstillelse for forpligtelser, der påhviler indehaveren af en  \r\n\r\n eneretsbevilling udstedt efter lov om naturgasforsyning vedrørende den af  \r\n\r\n loven omfattede virksomhed, </P>  \r\n\r\n<P>12. sikkerhedsstillelse udstedt i form af ejerpantebrev som nævnt i lov om  \r\n\r\n forsikringsvirksomhed § 131, stk. 5, og lov om tilsyn med firmapensionskasser  \r\n\r\n § 49, stk. 4. Det er dog en forudsætning, at det enkelte ejerpantebrev er  \r\n\r\n påført en erklæring fra forsikringsselskabet eller pensionskassen om  \r\n\r\n stempelfrihed efter stempellovens § 62, stk. 1, nr. 12. Stempelfriheden  \r\n\r\n ophører, når ejerpantebrevet ophører med at være registreret som nævnt i de  \r\n\r\n anførte bestemmelser, </P>  \r\n\r\n<P>13. optagelse af realkreditlån eller fiskeribanklån til afløsning af lån  \r\n\r\n omfattet af § 1 i lov om imødegåelse af indlåsningseffekter på  \r\n\r\n inkonventerbare realkreditlån m.v. </P>  \r\n\r\n<P>14. sikkerhedsstillelse og andre forpligtelser over for  \r\n\r\n clearingscentraler, clearingsdeltagere eller selskaber eller institutioner  \r\n\r\n som nævnt i § 4, stk. 1, i lov om værdipapirhandel m.v., når  \r\n\r\n sikkerhedsstillelsen vedrører clearing og afvikling af handel med  \r\n\r\n værdipapirer, jf. §§ 55 og 56 i lov om værdipapirhandel m.v., hvor en  \r\n\r\n clearingcentral medvirker, og når en eventuel kredittid ikke overstiger 3  \r\n\r\n bankdage, </P>  \r\n\r\n<P>15. garantidokumenter vedrørende forpligtelser, der udstedes efter § 82,  \r\n\r\n stk. 2, i lov om værdipapirhandel m.v., når de udstedes som led i  \r\n\r\n værdipapircentralers samlede kapitalberedskab. </P>  \r\n\r\n<P> <I>Stk. 2.</I> Stempelfri er dokumenter om garantistillelse for  \r\n\r\n ekstraordinære eksportkreditresici, der efter lov om Dansk Eksportkreditfond  \r\n\r\n ydes mod tab i forbindelse med dansk eksport, samt kautioner og garantier,  \r\n\r\n der ydes af Udenrigsministeriet efter § 8 i lov om internationalt  \r\n\r\n udviklingssamarbejde. Andre dokumenter, der oprettes i forbindelse med  \r\n\r\n eksportkredit m.v., stemples efter lovens almindelige regler. </P>  \r\n\r\n<P> <I>Stk. 3.</I> Stempelfri er dokumenter udstedt til eller af Dansk  \r\n\r\n Eksportfinansieringsfond, som led i fondens eksportfinansiering. Dokumenter  \r\n\r\n vedrørende kaution, og anden sikkerhedsstillelse, der udstedes i forbindelse  \r\n\r\n hermed, er ligeledes stempelfri. </P>  \r\n\r\n<P> <I>Stk. 4.</I> Stempelfri er låne- og kautionsdokumenter, der udstedes  \r\n\r\n til Danmarks Skibskreditfond, Aktieselskabet Dansk Skibsfinansiering og  \r\n\r\n pengeinstitutter i forbindelse med finansieringen af skibe, der bygges på  \r\n\r\n danske skibsværfter. </P>  \r\n\r\n<P> <I>Stk. 5.</I> Dokumenter om lån mod håndpant i banker og sparekasser er  \r\n\r\n stempelfri, når lånet optages til finansiering af byggearbejder på fast  \r\n\r\n ejendom. Skatteministeren kan fastsætte nærmere regler om pengeinstitutternes  \r\n\r\n pligt til at påse, at lånet anvendes til byggeudgifterne, og bestemme, at  \r\n\r\n fritagelsen kun skal gælde, når byggearbejdet påregnes at ville medføre  \r\n\r\n udgifter over en vis størrelse. Hvor omstændighederne taler derfor, kan  \r\n\r\n skatteministeren tillade, at fritagelsen også skal gælde lån hos v  \r\n\r\n<I>ekselerere eller i andelskasser.</I>  </P>  \r\n\r\n<P> <I>Stk. 6.</I> Stempelfri er endvidere dokumenter om lån mod håndpant,  \r\n\r\n som optages mellem selskaber og institutioner som nævnt i § 4, stk. 1, i lov  \r\n\r\n om værdipapirhandel m.v. som led i deres virksomhed, eller som optages mellem  \r\n\r\n disse og clearingscentraler, jf. § 7, nr. 5, i nævnte lov, Arbejdsmarkedets  \r\n\r\n Tillægspension, Lønmodtagernes Dyrt6idsfond, Den Sociale Pensionsfond,  \r\n\r\n livsforsikringsselskaber eller pensionskasser som led i disse  \r\n\r\n værdipapirhandel. </P>  \r\n\r\n<P> <I>Stk. 7</I> . Skatteministeren kan fastsætte regler for påtegning på  \r\n\r\n dokumenter og anden dokumentation som betingelse for stempelfrihed i henhold  \r\n\r\n til stk. 1, nr. 3 og 13, samt stk. 2 og 4. De i en sådan påtegning givne  \r\n\r\n oplysninger ved dokumentets indlevering til tinglysning er bindende for  \r\n\r\n parterne under en stempelprøvelse af dokumentet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "199712K00079"
        },
        {
            "displayName": "Entydig dokumentidentifikation",
            "displayValue": "CL008088"
        },
        {
            "displayName": "Dato for førstegangsindlæggelse",
            "displayValue": "17/12/1997"
        },
        {
            "displayName": "Dato for indlæggelse",
            "displayValue": "17/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}