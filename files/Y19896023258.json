{
    "id": 38360,
    "title": "Renteberegning, god pengeinstitutpraksis (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60232 af 25/08/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Finanstilsynet blev opmærksom på nogle pengeinstitutters  \r\n\r\n fremgangsmåder ved beregning af udlånsrenter, som efter tilsynets opfattelse  \r\n\r\n ikke var forenelige med god pengeinstitutpraksis. På baggrund heraf  \r\n\r\n fremsendte tilsynet en skrivelse til brancheorganisationerne med en  \r\n\r\n redegørelse for god pengeinstitutpraksis </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Renteberegning, god pengeinstitutpraksis (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Tilsynets skrivelse af 25. august 1989 vedrørende renteberegning.  \r\n\r\n Finanstilsynet er blevet opmærksom på nogle pengeinstitutters anvendelse af  \r\n\r\n fremgangsmåder ved beregning af udlånsrenter, som efter tilsynets opfattelse  \r\n\r\n ikke er forenelige med god pengeinstitutpraksis. </P>  \r\n\r\n<P>1) </P>  \r\n\r\n<P>a) Ved fastsættelsen af det tidsmæssige grundlag for renteberegningen  \r\n\r\n følges ikke overalt i pengeinstitutterne den samme metode, idet nogle  \r\n\r\n pengeinstitutter beregner renten på basis af et renteår = 360 dage og 1 måned  \r\n\r\n = 30 dage. Andre pengeinstitutter anvender  \r\n\r\n kalenderår/kalenderdage-princippet. Undertiden benytter pengeinstitutter  \r\n\r\n begge metoder afhængig af ind- og udlånskategori. </P>  \r\n\r\n<P>Disse beregningsmetoder giver ikke tilsynet anledning til bemærkninger,  \r\n\r\n idet man dog henleder opmærksomheden på tilsynets bekendtgørelse af 2. juli  \r\n\r\n 1979 om skiltning og annoncering med indlånsrenter og udlånsrenter m.v. i  \r\n\r\n banker, sparekasser og andelskasser, § 5, hvorefter pengeinstitutter efter  \r\n\r\n anmodning skal give oplysning om metoden for beregning af renter, såfremt  \r\n\r\n sådan oplysning ikke fremgår af skiltningen. </P>  \r\n\r\n<P>b) Tilsynet har imidlertid erfaret, at der i praksis forekommer anvendelse  \r\n\r\n af en kombination af de to principper til skade for udlånskunder, idet  \r\n\r\n forrentningen sker med det faktiske antal kalenderdage på basis af et år på  \r\n\r\n 360 dage, hvorved resultatet bliver et højere rentebeløb. </P>  \r\n\r\n<P>Tilsynet er opmærksom på, at metoden bliver anvendt i særlige  \r\n\r\n kundeforhold, herunder internationalt. Der er i sådanne tilfælde tale om  \r\n\r\n specialaftaler eller kutymer, som tilsynet ikke skal tage stilling til. </P>  \r\n\r\n<P>Når der er tale om almindelige kundeforhold, finder tilsynet imidlertid  \r\n\r\n ikke, at pengeinstitutters benyttelse af denne renteberegningsmetode er i  \r\n\r\n overensstemmelse med god pengeinstitutpraksis. Her må en af de under 1a  \r\n\r\n nævnte metoder anvendes. </P>  \r\n\r\n<P>2) </P>  \r\n\r\n<P>Tilsynet er endvidere blevet opmærksom på eksistensen af en  \r\n\r\n renteberegningsmetode, der har fundet anvendelse ved en type forbrugslån med  \r\n\r\n kvartalsvis forudbetalt rente og betaling af månedlige ydelser. Renten  \r\n\r\n beregnes på grundlag af gælden ved kvartalets begyndelse. </P>  \r\n\r\n<P>Ved en sådan renteberegningsmetode beregnes der reelt rente af et større  \r\n\r\n beløb end restgælden, hvilket må anses for stridende imod god  \r\n\r\n pengeinstitutpraksis. </P>  \r\n\r\n<P>Pengeinstitutter, der anvender renteberegningsmetoder som ovenfor nævnt,  \r\n\r\n skal derfor straks ophøre hermed. </P>  \r\n\r\n<P>Flemming Nytoft Rasmussen </P>  \r\n\r\n<P>vicedirektør </P>  \r\n\r\n<P>Jørn Boysen Schmidt </P>  \r\n\r\n<P>inspektør </P>  \r\n\r\n</DIV>",
    "isHistorical": false,
    "editorialNotes": [
        "(* 1) Udtalelsen er sendt til relevante brancheorganisationer."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896023258"
        },
        {
            "displayName": "Entydig dokumentidentifikation",
            "displayValue": "CA006295"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60232"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "25/08/1989"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "A.1.6.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}