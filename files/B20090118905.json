{
    "id": 128728,
    "title": "Bekendtgørelse om offentlig elektronisk fiskeauktion",
    "documentTypeId": "60",
    "isSagsforlobPeriodValid": true,
    "shortName": "BEK nr 1189 af 09/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om offentlig elektronisk fiskeauktion<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 10, stk. 1, § 101 og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, samt efter bemyndigelse fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Tilladelse til offentlig elektronisk fiskeauktion</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Fiskeridirektoratet kan efter ansøgning tillade, at indehavere af bevilling til afholdelse af offentlig fiskeauktion afholder offentlig fiskeauktion i elektronisk form, såfremt bevillingshaver opfylder betingelserne i § 2 og overholder § 5.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Det er ikke tilladt at drive offentlig elektronisk fiskeauktion uden fornøden tilladelse, jf. stk. 1.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2</span> . Fiskeridirektoratet træffer afgørelse om tilladelse til afholdelse af offentlig fiskeauktion i elektronisk form senest 4 uger efter modtagelse af ansøgningen og al nødvendig dokumentation, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Fristen kan forlænges én gang, hvis sagens kompleksitet berettiger det. Fiskeridirektoratet begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Afholdelse af offentlig fiskeauktion i elektronisk form må ikke påbegyndes, før der er modtaget tilladelse hertil fra Fiskeridirektoratet.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Når Fiskeridirektoratet har modtaget en ansøgning om tilladelse til afholdelse af offentlig fiskeauktion i elektronisk form, sender direktoratet en kvittering til ansøgeren med oplysning om</p>\r\n      <p class=\"Liste1\"><span class=\"Liste1Nr\" id=\"Par2_Stk4_Num1\">1)</span> sagsbehandlingsfristen,</p>\r\n      <p class=\"Liste1\"><span class=\"Liste1Nr\" id=\"Par2_Stk4_Num2\">2)</span> at ansøgeren ikke må afholde offentlig fiskeauktion i elektronisk form, før der er modtaget tilladelse hertil fra Fiskeridirektoratet og</p>\r\n      <p class=\"Liste1\"><span class=\"Liste1Nr\" id=\"Par2_Stk4_Num3\">3)</span> klagemuligheder.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Tilladelse efter § 1, stk. 1, gives, såfremt bevillingshaver tilsikrer at følgende vilkår opfyldes:</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Interesserede auktionskøbere kan skaffe sig det udstyr, programmer og systembeskrivelser mv., der er nødvendige for, at kunne byde på fiskeauktionen på lige vilkår.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Det elektroniske auktionssystem sikrer ensartet behandling af de afgivne bud.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Fiskeauktionen er tilgængelig for enhver.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Fiskeridirektoratet kan efterfølgende supplere eller ændre i de generelle tilladelsesvilkår, i det omfang det er påkrævet i medfør af regler om elektronisk handel.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Tilladelsen meddeles eller fornyes for 3 år ad gangen.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Bevillingshaver kan kræve, at en køber ved den elektroniske fiskeauktion dokumenterer sin kreditværdighed i form af en kreditgodkendelse, inden der afgives bud.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> § 21, stk. 3 og 5, i bekendtgørelse nr. 1061 af 17. december 1999, finder ikke anvendelse ved afholdelse af elektronisk fiskeauktion.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fiskeridirektoratet kan efter ansøgning godkende, at reglerne i det til enhver tid gældende reglement for de almindelige offentlige fiskeauktioner fraviges i det omfang den elektroniske fiskeauktion nødvendiggør det. Fravigelser fra reglementet skal beskrives og begrundes over for Fiskeridirektoratet.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Reglementet eller det eventuelt ændrede reglement skal være offentligt tilgængeligt på auktionens hjemmeside eller lignende.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Bevillingshaver skal sikre, at kontaktoplysninger til Fiskeridirektoratet er offentligt tilgængelige på auktionens hjemmeside.</p>\r\n      <p class=\"ParagrafGruppeOverskrift\"><span id=\"Kap0_X2\">Tilbagekaldelse af tilladelse til offentlig elektronisk fiskeauktion</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Afholdelse af offentlig elektronisk fiskeauktion i strid med tilladelsesvilkårene kan medføre tilbagekaldelse af tilladelsen.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Bevillingshaver har i øvrigt pligt til at påse, at fiskeauktionen til enhver tid drives i overensstemmelse med gældende love, bekendtgørelser m.v. på fiskeri- og fødevareområdet, samt i overensstemmelse med reglerne for elektronisk handel herunder, EF/EU-retsforskrifter. Manglende iagttagelse af gældende regler kan medføre tilbagekaldelse af tilladelsen.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Tilbagekaldelse efter stk. 1 og 2 kan kun ske, hvis Fiskeridirektoratet vurderer, at der foreligger en grov eller gentagen overtrædelse af vilkår eller regler, og at overtrædelsen bevirker eller kan bevirke utilstrækkelig offentlighed eller gennemsigtighed i omsætningen af fisk.</p>\r\n      <p class=\"ParagrafGruppeOverskrift\"><span id=\"Kap0_X3\">Straffe- og ikrafttrædelsesbestemmelser</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Med bøde straffes den, der</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> overtræder § 1, stk. 2, § 2, stk. 3, § 6, stk. 2, eller § 7.</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> tilsidesætter vilkår, der er fastsat efter § 3.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 28. december 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Fiskeridirektoratet, den 9. december 2009</P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Annelise Andersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked, (EF-Tidende 2006 nr. L 376, s. 36).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2009"
        },
        {
            "displayName": "Accession",
            "displayValue": "B20090118905"
        },
        {
            "displayName": "Entydig dokumentidentifikation",
            "displayValue": "AH003530"
        },
        {
            "displayName": "Dato for førstegangsindlæggelse",
            "displayValue": "10/12/2009"
        },
        {
            "displayName": "Dato for indlæggelse",
            "displayValue": "10/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1189"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "09/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fiskeridirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fiskeridirektoratet j.nr. 2009-05128"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}