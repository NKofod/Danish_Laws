{
    "id": 231448,
    "title": "Arbejdsmiljøklagenævnet fastholdt påbud om at arbejdet med gammel mineraluld blev tilrettelagt og udført på en sådan måde, at det i videst muligt omfang blev sikret, at personer på arbejdspladsen ikke blev udsat for eller kunne blive udsat for støv fra mineraluld.   Affald, der indeholdt gammel mineraluld, skulle samles, opbevares og bortskaffes i egnede lukkede beholdere, eller hvor dette ikke var praktisk muligt på anden betryggende måde. Virksomheden skulle efterkomme påbuddet straks (arbejde med stoffer og materialer - mineraluld)",
    "documentTypeId": "240",
    "isSagsforlobPeriodValid": true,
    "shortName": "KEN nr 9587 af 01/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt påbud om at arbejdet med gammel mineraluld blev tilrettelagt og udført på en sådan måde, at det i videst muligt omfang blev sikret, at personer på arbejdspladsen ikke blev udsat for eller kunne blive udsat for støv fra mineraluld. Affald, der indeholdt gammel mineraluld, skulle samles, opbevares og bortskaffes i egnede lukkede beholdere, eller hvor dette ikke var praktisk muligt på anden betryggende måde. Virksomheden skulle efterkomme påbuddet straks (arbejde med stoffer og materialer - mineraluld)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at arbejdet med nedrivning og håndtering af gammel mineraluld på arbejdsstedet hverken var tilrettelagt eller blev udført sundhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede i den forbindelse, at det var muligt i forhold til den konkrete arbejdssituation at samle, opbevare og bortskaffe den gamle mineraluld i dertil egnede lukkede beholdere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde blandt andet vægt på, at der lå flere bunker med affald, der indeholdt gammel mineraluld i en af bygningerne på byggepladsen. Der lå også mindre stykker mineraluld rundt omkring i bygningen. Affaldet med mineraluld var ikke indsamlet i lukkede beholdere, som eksempelvis egnede affaldssække, og der var fint støv i luften.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>Afgørelsen er skrevet til [adressat udeladt].</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 26. november 2021 om at sikre arbejde med affald der indeholder gammel mineraluld.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. marts 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 26. november 2021 med påbud til jer om at arbejdet med gammel mineraluld tilrettelægges og udføres på en sådan måde, at det i videst muligt omfang sikres, at personer på arbejdspladsen ikke udsættes for eller kan blive udsat for støv fra mineraluld.</p>\r\n<p>\r\n</p>\r\n<p>Det skal sikres, at affald, der indeholder gammel mineraluld, skal samles, opbevares og bortskaffes i egnede lukkede beholdere, eller hvor dette ikke er praktisk muligt på anden betryggende måde. I skal efterkomme påbuddet straks.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at arbejdet med nedrivning og håndtering af gammel mineraluld på arbejdsstedet [adresse udeladt], hverken var tilrettelagt eller blev udført sundhedsmæssigt fuldt forsvarligt.</p>\r\n<p>\r\n</p>\r\n<p>Nævnet vurderer i den forbindelse, at det var muligt i forhold til den konkrete arbejdssituation at samle, opbevare og bortskaffe den gamle mineraluld i dertil egnede lukkede beholdere.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget den 22. november 2021 konstaterede, at der lå flere bunker med affald, der indeholdt gammel mineraluld i en af bygningerne på byggepladsen [adresse udeladt]. Der lå også mindre stykker mineraluld rundt omkring i bygningen.</p>\r\n<p>\r\n</p>\r\n<p>Affaldet med mineraluld var ikke indsamlet i lukkede beholdere, som eksempelvis egnede affaldssække, og der var fint støv i luften.</p>\r\n<p>\r\n</p>\r\n<p>Nævnet lægger også vægt på, at en af jeres ansatte udførte arbejde i bygningen i form af nedrivning og sanering.</p>\r\n<p>\r\n</p>\r\n<p>Udsættelse for støv fra mineraluld kan genere luftvejene og medfører betydelig fare for luftvejslidelser som fx astma og KOL. Gammel mineraluld optages i kroppen ved indånding, og det mistænkes for at være kræftfremkaldende.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af reglerne om arbejde med montering og nedrivning af isoleringsmaterialer med syntetiske mineralfibre, at <span class=\"Bold\">a</span>rbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen ikke udsættes for eller kan blive udsat for støv fra mineraluld. Antallet af personer, der udsættes for eller kan blive udsat for støv fra mineraluld, skal begrænses til et minimum, og unødig påvirkning fra stoffer og materialer skal undgås.</p>\r\n<p>\r\n</p>\r\n<p>Arbejdspladsen skal holdes ren bl.a. ved, at spild og affald løbende skal lægges i egnede affaldsposer eller lignende. Indendørs rengøring skal ske ved mindst mulig støvafgivelse, og må ikke ske ved tørfejning.</p>\r\n<p>\r\n</p>\r\n<p>Affald, der indeholder gammel mineraluld, skal samles, opbevares og bortskaffes i egnede lukkede beholdere, eller - hvor dette ikke er praktisk muligt – på anden betryggende måde.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført i klagen, at I finder, at opbevaring af gammel mineraluld i bygningen var mest hensigtsmæssigt i forhold til alternativet, hvilket var at putte det i sække.</p>\r\n<p>\r\n</p>\r\n<p>I oplyser, at I opbevarer mineralulden i bunker og gerne i et afskærmet rum for sig. Dette er for at minimere håndteringen af mineralulden, og derved blive mindst muligt påvirket af de frigivne fibre.</p>\r\n<p>\r\n</p>\r\n<p>Når maskinen kommer til nedrivningen, sørger maskinfører for at grabbe mineralulden ud som det første, når det er muligt.</p>\r\n<p>\r\n</p>\r\n<p>Nævnet bemærker, at det ikke kan føre til et andet resultat, da affald indeholdende mineraluld efter reglerne altid skal lægges i egnede affaldsposer eller lignende, mens arbejdet skrider frem. Dette er for at holde arbejdspladsen mest mulig ren, så jeres ansatte ikke udsættes for mineraluld. Det følger endvidere af reglerne, at affaldet skal bortskaffes i egnede lukkede beholdere, eller på anden vis, der yder en tilsvarende eller bedre beskyttelse af jeres ansatte.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdets udførelse</p>\r\n<p>\r\n</p>\r\n<p>§ 38, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejde med mineraluld</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 12, § 19 og § 20, stk. 2, i bekendtgørelse nr. 1399 af 25. juni 2021 om arbejde med montering og nedrivning af isoleringsmaterialer med syntetiske mineralfibre.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20210091399/3</p>\r\n<p>Arbejdsmiljørepræsentant/De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø</span>\r\n</p>\r\n<p>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 1399 af 25. juni 2021 om arbejde med montering og nedrivning af isoleringsmaterialer med syntetiske mineralfibre</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 12.</span> Arbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen ikke udsættes for eller kan blive udsat for støv fra mineraluld.</p>\r\n<p>Stk. 2. Antallet af personer, der udsættes for eller kan blive udsat for støv fra mineraluld, skal begrænses til et minimum.</p>\r\n<p>Stk. 3. Unødig påvirkning fra stoffer og materialer skal undgås, jf. § 16 i bekendtgørelse om arbejdets udførelse.</p>\r\n<p>\r\n   <span class=\"Bold\">§ 19.</span> Arbejdspladsen skal holdes ren bl.a. ved, at spild og affald løbende skal lægges i egnede affaldsposer eller lignende.</p>\r\n<p>Stk. 2. Indendørs rengøring skal ske ved mindst mulig støvafgivelse, og må ikke ske ved tørfejning.</p>\r\n<p>\r\n   <span class=\"Bold\">§ 20.</span> …</p>\r\n<p>Stk. 2. Affald, der indeholder gammel mineraluld, skal samles, opbevares og bortskaffes i egnede lukkede beholdere, eller hvor dette ikke er praktisk muligt på anden betryggende måde. Beholdere m.v. skal være mærket som angivet i bilag 3 i bekendtgørelse om foranstaltninger til forebyggelse af kræftrisikoen ved arbejde med stoffer og materialer.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2022"
        },
        {
            "displayName": "Accession",
            "displayValue": "W20220958725"
        },
        {
            "displayName": "Entydig dokumentidentifikation",
            "displayValue": "DH000744"
        },
        {
            "displayName": "Dato for indlæggelse",
            "displayValue": "02/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9587"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "01/06/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-1976"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}