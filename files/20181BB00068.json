{
    "id": 205824,
    "title": "Forslag til folketingsbeslutning om beskatning af EU-ansattes løn",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 68",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. december 2018 af Søren Søndergaard (EL), Eva Flyvholm (EL), Henning Hyllested (EL), Christian Juhl (EL) og Rasmus Vestergaard Madsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om beskatning af EU-ansattes løn</p>\r\n<p class=\"NormalInd\">Folketinget opfordrer regeringen til i Rådet at arbejde for, at ansatte i EU’s institutioner kommer til at betale indkomstskat og arbejdsmarkedsbidrag på niveau med øvrige borgere i EU-landene, og at det provenu, som EU hermed opnår, føres tilbage til medlemslandene i form af et lavere bidrag til EU’s budget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget har til formål at sikre en retfærdig beskatning af EU-ansatte  i Danmark og andre EU-lande og sikre fuld gennemsigtighed i størrelsen på lønningerne i EU-systemet.</p>\r\n<p class=\"NormalInd\">Som bl.a. anført i beslutningsforslag nr. B 37 (folketingsåret 1997-98, 2. samling)   fremstår EU's bureaukrati for mange ofte som en sammenspist kerne af pampere. Den opfattelse understøttes af de ofte eksorbitant høje lønninger, der udbetales til EU's ansatte. De høje lønninger suppleres desuden af den utrolig lave skat, som EU opkræver af sine  ansatte (beslutningsforslag nr. B 37, folketingsåret 1997-98, 2.  samling). EU-ansatte er fritaget for national indkomstbeskatning af deres grundløn og tillæg. En dansk statsborger, der er ansat i EU-Kommissionen som administrator i lønklasse 10, og som bor i Bruxelles, betaler f.eks. kun omkring 14 pct. i EU-skat af sin månedlige bruttoindkomst på godt 75.000 kr. inklusive udlandstillæg. Det betyder, at den i sidste ende skatteyderbetalte udgift til EU-bureaukratiet bliver meget større, end den behøver at være.</p>\r\n<p class=\"NormalInd\">Det virker særlig grotesk og uretfærdigt, når det gælder EU-ansatte, der har bopæl i deres oprindelsesland, f.eks. ansatte på EU's forskellige såkaldte informationskontorer i medlemsstaterne. En dansk statsborger ansat som administrator på EU-repræsentationens kontor i København i lønklasse 10 betaler således kun lidt over 15 pct. i EU-skat af sin månedlige bruttoindkomst på omkring 83.000 kr. Til sammenligning ville en ansat i det danske embedsapparat med samme bruttoindkomst   betale topskat, hvilket ville betyde en væsentlige højere indkomstbeskatning.</p>\r\n<p class=\"NormalInd\">Det er ikke acceptabelt over for de danske skatteborgere. Forslagsstillingerne foreslår derfor, at regeringen i Rådet skal arbejde for, at EU hæver beskatningen, både ved at hæve satserne og begrænse de overordentlig rigelige fradragsmuligheder for de ansatte.</p>\r\n<p class=\"NormalInd\">Det endelige beskatningsniveau for EU-ansatte vil skulle fastlægges i selve lovgivningsforslaget, men der er ingen tvivl om, at det nuværende beskatningsniveau er for lavt. Man kan i den forbindelse forestille sig flere forskellige modeller. En model kunne f.eks. være, at EU-ansatte blev beskattet svarende til det niveau, som gælder for borgerne i det EU-land, hvor de EU-ansatte opholder sig.</p>\r\n<p class=\"NormalInd\">En øget beskatning af de EU-ansatte vil give EU et større provenu end i dag. Forslagsstillerne mener, at dette provenu skal komme skatteyderne til gode gennem et lavere bidrag fra medlemsstaterne til EU’s budget.</p>\r\n<p class=\"NormalInd\">Samtidig bør regeringen overveje de danske skatteregler, der gælder for danskere, som ophører med at være ansat i EU-systemet. De har i dag f.eks. adgang til at fratrække renteudgifter, der er »opsparet« under ansættelsen i EU-systemet (Europaudvalget, alm. del, svar på spørgsmål 9, folketingsåret 2018-19). Begrundelsen er, at de ikke havde adgang til at trække renteudgifterne fra, mens de var EU-ansatte. Den begrundelse er absurd, for realiteten er, at de EU-ansatte har så mange andre fradrag og så lav skat, at det er dybt uretfærdigt, at de også har et efterfølgende rentefradrag.</p>\r\n<p class=\"NormalInd\">Afslutningsvis skal det understreges, at forslagsstillerne selvfølgelig finder det i orden, at EU-ansatte i rimeligt omfang kompenseres for udgifter til flytning og bolig i udlandet (hvis det er tilfældet) m.v. Det bør ske ved tillæg, der eksplicit modsvarer disse gener, og som fremtræder som en synlig og prioriterbar post på EU's budget. Samtidig bør der sikres fuld gennemsigtighed i de udbetalte lønninger til EU-ansatte, inklusive både tillæg og lav beskatning. I dag har offentligheden alene adgang til lønniveauerne for bruttolønnen, dvs. eksklusive tillæg og indkomstbeskatning, mens størrelserne på tillæg og beskatning ikke er umiddelbart tilgængelige. Det tegner et misvisende billede, idet det udbetalte beløb for EU-ansatte kan være langt højere end bruttolønnen på grund af særlige skattefri tillæg og lav EU-beskatning. Det er dermed helt uigennemsigtigt for offentligheden, hvad det reelle lønniveau i EU-systemet er, og hvordan borgernes skattekroner bliver brugt.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Søren Søndergaard </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om beskatning af EU-ansattes løn.</p>\r\n<p class=\"ForslagsNummer\">(Beslutningsforslag nr. B 68)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 68",
            "stateLabel": "Forkastet",
            "references": [
                {
                    "shortName": "2018/1 BSF 68",
                    "title": "Forslag til folketingsbeslutning om beskatning af EU-ansattes løn",
                    "presentationName": "Beslutningsforslag som fremsat",
                    "documentTypeId": 480,
                    "documentId": 205824,
                    "eliUri": "/eli/ft/20181BB00068",
                    "externalLink": ""
                },
                {
                    "shortName": "2018/1 BTB 68",
                    "title": "Betænkning over Forslag til folketingsbeslutning om beskatning af EU-ansattes løn",
                    "presentationName": "Betænkning over beslutningsforslag",
                    "documentTypeId": 500,
                    "documentId": 208620,
                    "eliUri": "/eli/ft/20181DB00928",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b68/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/12/2018"
        },
        {
            "displayName": "Accession",
            "displayValue": "20181BB00068"
        },
        {
            "displayName": "Entydig dokumentidentifikation",
            "displayValue": "AX022281"
        },
        {
            "displayName": "Dato for førstegangsindlæggelse",
            "displayValue": "13/12/2018"
        },
        {
            "displayName": "Dato for indlæggelse",
            "displayValue": "13/12/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}