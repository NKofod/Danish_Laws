{
    "id": 155167,
    "title": "Ankestyrelsens principafgørelse O-12-97 om ansøgningstidspunkt - søskenderabat - mangelfuld vejledning",
    "documentTypeId": "240",
    "isSagsforlobPeriodValid": true,
    "shortName": "KEN nr 9268 af 15/02/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-12-97 om ansøgningstidspunkt - søskenderabat - mangelfuld vejledning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune blev pålagt at yde et forældrepar med 2 børn i pasningsordninger søskenderabat fra 1992, selvom ansøgning først blev indgivet 2 år senere.</p>\r\n   <p class=\"TekstGenerel\">Begrundelsen var, at det ikke fremgik klart af bekendtgørelsen om betaling for ophold i dagtilbud for børn og unge, om ydelse af søskenderabat var betinget af forudgående ansøgning.</p>\r\n   <p class=\"TekstGenerel\">Ankestyrelsen lagde endvidere vægt på, at det ikke fremgik af det takstcirkulære, som kommunen udsendte før ansøgerens søn overgik fra kommunal daginstitution til skolefritidsordning på en privat skole, at også børn, der er i skolefritidsordning på private skoler, kan udløse søskenderabat.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 73, stk. 2</p>\r\n<p>Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et forældrepar, der havde 2 børn i pasningsordning, fik søskenderabat indtil den ældste søn forlod den kommunale børnehave.</p>\r\n<p>Den 1. august 1992 begyndte den ældste søn at gå i skole på en privatskole, og han blev tilmeldt skolefritidsordningen på denne skole.</p>\r\n<p>Forældrene blev ikke gjort opmærksom på, at også børn, der gik i skolefritidsordninger på privatskoler, kunne udløse søskenderabat.</p>\r\n<p>Forældrene ansøgte derfor først i september 1994 om søskenderabat.</p>\r\n<p>Kommunen afslog at beregne søskenderabat med tilbagevirkende kraft, idet den fandt, at den havde opfyldt sin vejledningspligt ved udsendelse af et takstcirkulære den 19. november 1991.</p>\r\n<p>Det fremgik imidlertid ikke af takstcirkulæret, at et barn optaget i skolefritidsordning på en privat skole udløste søskenderabat.</p>\r\n<p>Først i takstcirkulæret for 1993 blev dette oplyst. Ankenævnet tiltrådte kommunens afgørelse med den begrundelse, at der ikke var mulighed for at yde søskenderabat for tiden før ansøgningen.</p>\r\n<p>Sagen blev behandlet i principielt møde med henblik på afklaring af omfanget af en kommunes vejledningsforpligtelse og virkningen af en eventuel mangelfuld vejledning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen pålagde kommunen at yde forældrene søskenderabat fra august 1992, selv om ansøgningen først var indgivet i september 1994.</p>\r\n<p>Ankestyrelsen begrundede afgørelsen med, at det ikke fremgik klart af Socialministeriets bekendtgørelse om betaling for ophold i dagtilbud for børn og unge, om ydelse af søskenderabat var betinget af forudgående ansøgning, jf. §§ 7,8 og 12, i den dagældende bekendtgørelse nr. 759 af 21. november 1991.</p>\r\n<p>Ankestyrelsen lagde endvidere vægt på, at det ikke fremgik af det takstcirkulære, som kommunen udsendte den 19. november 1991, gældende for 1992, hvor det ældste barn overgik fra kommunal daginstitution til skolefritidsordning på en privat skole, at også børn, der er i skolefritidsordning på private skoler, kan udløse søskenderabat.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970926825"
        },
        {
            "displayName": "Entydig dokumentidentifikation",
            "displayValue": "BS007962"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9268"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/02/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20655-95"
        },
        {
            "displayName": "Stikord",
            "displayValue": "O-12-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}