{
    "id": 122235,
    "title": "Rådighed. deltids - eller fuldtidsforsikret, jobsøgning i 3 uger, ej til rådighed for fuldtidsarbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 9805 af 08/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed. deltids - eller fuldtidsforsikret, jobsøgning i 3 uger, ej til rådighed for fuldtidsarbejde</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev den 27. oktober 2006 tilmeldt AF som ledig.</div>\r\n        </p>\r\n        <p class=\"Tekst2\">\r\n          <div>Medlemmet oplyste den 15. november 2006 på a-kassens anmodning, at hun stod til rådighed for en arbejdstid på maximalt 30 timer pr. uge.</div>\r\n        </p>\r\n        <p class=\"Tekst2\">\r\n          <div>Medlemmet havde siden optagelse i a-kassen været fuldtidsforsikret til trods for, at hun gennem flere år havde arbejdet deltid. Det fremgik ikke, at medlemmet på noget tidspunkt havde informeret a-kassen om den nedsatte arbejdstid, og a-kassen havde således ikke haft mulighed for at vejlede medlemmet om konsekvenserne i forhold til hendes forsikringsstatus.</div>\r\n        </p>\r\n        <p class=\"Tekst2\">\r\n          <div>Medlemmet havde som fuldtidsforsikret medlem ikke haft beskæftigelse fuld tid. De seneste beskæftigelsesperioder havde alene haft et ugentligt omfang på henholdsvis 25 og 26 timer jf. ovenfor.</div>\r\n        </p>\r\n        <p class=\"Tekst2\">\r\n          <div>Medlemmet anførte i klagen, at hun havde været overforsikret, og at hun derfor burde kunne få dagpenge som deltidsforsikret.</div>\r\n        </p>\r\n        <p class=\"Tekst2\">\r\n          <div>Det afgørende for udbetalingen af dagpenge er den forsikringsstatus, som medlemmet har. Et medlem kan ikke blive deltidsforsikret med tilbagevirkende kraft.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet havde oplyst, at der i begge de tidligere arbejdsforhold var tale om deltidsarbejde, hvor medlemmet arbejdede henholdsvis 25 timer og 26 timer pr. uge.</div>\r\n        </p>\r\n        <p class=\"Tekst2\">\r\n          <div>Medlemmet opfyldte således ikke som fuldtidsforsikret beskæftigelseskravet for en fuldtidsforsikret.</div>\r\n        </p>\r\n        <p class=\"Tekst2\">\r\n          <div>Ankenævnet lagde videre vægt på, at medlemmet selv oplyste, at hun alene stod og havde stået til rådighed for en arbejdstid på maximalt 30 timer pr. uge.</div>\r\n        </p>\r\n        <p class=\"Tekst2\">\r\n          <div>Ankenævnet fandt således, at medlemmet ikke havde stået til rådighed på arbejdsmarkedet for fuldtidsarbejde, og at medlemmet herefter ikke kan modtage dagpenge som fuldtidsforsikret.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 8. maj 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De har ikke ret til dagpenge fra den 27. oktober til og med den 16. november 2006.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 31. maj 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De meldte Dem ledig hos AF (nu staten i jobcenteret) den 27. oktober 2006,</p>\r\n        <p class=\"Liste1\"><span class=\"Liste1Nr\">–</span> De oplyste til a-kassen, den 15. november 2006, at De stod til rådighed for en arbejdstid på maximalt 30 timer ugentlig,</p>\r\n        <p class=\"Liste1\"><span class=\"Liste1Nr\">–</span> De var fuldtidsforsikret,</p>\r\n        <p class=\"Liste1\"><span class=\"Liste1Nr\">–</span> De den 24. november 2006 pr. mail oplyste, at De ønskede at blive overflyttet til deltidsforsikring, og</p>\r\n        <p class=\"Liste1\"><span class=\"Liste1Nr\">–</span> De i Deres to tidligere arbejdsforhold har arbejdet henholdsvis 25 og 26 timer pr. uge.</p>\r\n      </p>\r\n      <p class=\"TekstV\">Det fremgår af lovgivningen at dagpenge ikke må udbetales til et medlem, der ikke står til rådighed for arbejdsmarkedet.</p>\r\n      <p class=\"TekstV\">Endvidere fremgår det, at et fuldtidsforsikret medlem, som har deltidsarbejde, efter anmodning skal overflyttes til deltidsforsikring. Overflytningen kan tidligst få virkning fra det tidspunkt, hvor a-kassen har modtaget medlemmets skriftlige anmodning om overflytning. Et fuldtidsforsikret ledigt medlem, der alene ønsker at påtage sig deltidsarbejde, kan efter skriftlig anmodning overflyttes til deltidsforsikring med virkning fra det tidspunkt, hvor a-kassen har modtaget anmodningen.</p>\r\n      <p class=\"TekstV\">Ankenævnet har lagt vægt på, at De den 27. oktober 2006 blev tilmeldt AF (nu staten i jobcenteret) som ledig.</p>\r\n      <p class=\"TekstV\">Ankenævnet har endvidere lagt vægt på, at De har oplyst, at der i begge de tidligere arbejdsforhold var tale om deltidsarbejde, både hos X og hos XX, og at De her arbejdede henholdsvis 25 timer og 26 timer pr. uge.</p>\r\n      <p class=\"TekstV\">De har således ikke som fuldtidsforsikret opfyldt beskæftigelseskravet for en fuldtidsforsikret.</p>\r\n      <p class=\"TekstV\">Ankenævnet har videre lagt vægt på, at De selv har oplyst, at De alene stod og havde stået til rådighed for en arbejdstid på maximalt 30 timer pr. uge.</p>\r\n      <p class=\"TekstV\">Ankenævnet finder således, at De ikke har stået til rådighed på arbejdsmarkedet for fuldtidsarbejde, og at De herefter ikke kan modtage dagpenge som fuldtidsforsikret.</p>\r\n      <p class=\"TekstV\">Det er herefter ankenævnets vurdering, at De ikke er berettiget til dagpenge i perioden den 27. oktober til og med den 16. november 2006, hvor De overflyttes til deltidsforsikring.</p>\r\n      <p class=\"TekstV\">Der indstilles således til en tiltrædelse af direktoratets afgørelse.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62, stk. 1 og 2, nr. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007,</p>\r\n        <p class=\"Liste1\"><span class=\"Liste1Nr\">–</span> §§ 3, 8, 10, stk. 1-3, og 11 i Arbejdsdirektoratets bekendtgørelse nr. 516 af 17. juni 2003 om rådighed, og</p>\r\n        <p class=\"Liste1\"><span class=\"Liste1Nr\">–</span> §§ 1 og 7, stk. 1 i bekendtgørelse nr. 561 af 4. juli 2002 om overflytning mellem deltids- og fuldtidsforsikring.</p>\r\n      </p>\r\n      <p class=\"TekstV\">B E M Æ R K N I N G E R T I L D E R E S K L A G E</p>\r\n      <p class=\"TekstV\">De har i Deres klage anført, at De har været overforsikret, og at De derfor burde kunne få dagpenge som deltidsforsikret.</p>\r\n      <p class=\"TekstV\">Hertil skal ankenævnet bemærke, at det afgørende for udbetalingen af dagpenge er den forsikringsstatus, som et medlem har. Et medlem kan ikke blive deltidsforsikret med tilbagevirkende kraft.</p>\r\n      <p class=\"TekstV\">De har siden optagelse i a-kassen været fuldtidsforsikret til trods for, at De gennem flere år har arbejdet deltid. Det fremgår ikke af sagens oplysninger, at De på noget tidspunkt har informeret a-kassen om den nedsatte arbejdstid, og a-kassen har således ikke haft mulighed for at vejlede Dem, om konsekvenserne i forhold til Deres forsikringsstatus.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">x</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">A-kassen,</p>\r\n      <p class=\"TekstV\">Arbejdsdirektoratet.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\">...</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\">2)</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Bold\">Med de ændringer der følger af Lov nr. 176 af 27. februar 2007</span></p>\r\n      <p class=\"TekstV\">I <span class=\"Italic\">§ 62, stk. 1</span>, indsættes efter nr. 2 som nyt nummer:</p>\r\n      <p class=\"TekstV\">»3) kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,«.</p>\r\n      <p class=\"TekstV\">Nr. 3 og 4 bliver herefter nr. 4 og 5.</p>\r\n      <p class=\"TekstV\"><span class=\"Italic\">§ 62, stk. 1, nr. 3</span>, som bliver nr. 4, affattes således:</p>\r\n      <p class=\"TekstV\">»4) kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og«.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed.</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal også søge konkrete job på opfordring af AF, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 11</span>. Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er tilmeldt AF, jf. § 6, eller ikke kan overtage arbejde, jf. §§ 7-9.</p>\r\n      <p class=\"TekstV\"><span class=\"Italic\">Stk. 2.</span> A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 32, for igen at kunne få dagpenge.</p>\r\n      <p class=\"TekstV\"><span class=\"Bold\">Bekendtgørelse nr. 561 af 4. juli 2002 om overflytning mellem deltids- og fuldtidsforsikring</span></p>\r\n      <p class=\"TekstV\"><span class=\"Bold\">§ 1.</span> Et fuldtidsforsikret medlem, som har deltidsarbejde, skal efter anmodning overflyttes til deltidsforsikring. Overflytningen kan tidligst få virkning fra det tidspunkt, hvor kassen har modtaget medlemmets skriftlige anmodning om overflytning.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem, der overgår til delpension, skal overflyttes til deltidsforsikring.</p>\r\n      <p class=\"TekstV\"><span class=\"Italic\">Stk. 3.</span> Et fuldtidsforsikret, ledigt medlem, der alene ønsker at påtage sig deltidsarbejde, kan efter skriftlig anmodning overflyttes til deltidsforsikring med virkning fra det tidspunkt, hvor kassen har modtaget anmodningen.</p>\r\n      <p class=\"TekstV\"><span class=\"Italic\">Stk. 4.</span> Overflytning til deltidsforsikring forudsætter, at kassen ifølge sine vedtægter optager deltidsforsikrede.</p>\r\n      <p class=\"TekstV\"><span class=\"Italic\">Stk. 5.</span> Et medlem, der udøver selvstændig virksomhed i væsentligt omfang eller som hovedbeskæftigelse, kan ikke deltidsforsikres.</p>\r\n      <p class=\"TekstV\"><span class=\"Bold\">§ 7.</span> Bekendtgørelsen træder i kraft den 1. september 2002 og finder anvendelse på medlemmer, der overflyttes den 1. september 2002 eller senere.</p>\r\n      <p class=\"TekstV\">...</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "W20080980525"
        },
        {
            "displayName": "Entydig dokumentidentifikation",
            "displayValue": "BE003129"
        },
        {
            "displayName": "Dato for indlæggelse",
            "displayValue": "21/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9805"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/05/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5100371-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}