{
    "id": 62476,
    "title": "Statsskattedirektoratets cirkulære vedr. Henstandsordning for formueskat for pensionister m.fl. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18189 af 27/08/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n Henstandsordning for formueskat for pensionister m.fl. (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ved lov nr. 538 af 28. december 1979 er der indsat  \r\n\r\n en ny bestemmelse (§ 89A) i kildeskatteloven, jf. ministeriet for skatter og  \r\n\r\n afgifters bekendtgørelse nr. 355 af 31. juli 1980. Loven har virkning fra og  \r\n\r\n med indkomståret 1980. Efter bestemmelsen kan skatteydere, som ved udgangen  \r\n\r\n af det kalenderår, hvori skatten betales, opfylder aldersbetingelsen for at  \r\n\r\n oppebære folkepension, oppebærer eller er tillagt ret til at oppebære  \r\n\r\n folkepension, pension i henhold til lov om pension til enker m.fl.,  \r\n\r\n invalidepension eller invaliditetsydelse med bistands- eller plejetillæg, og  \r\n\r\n i hvis formue indgår værdien af en ejerbolig, begære henstand med betalingen  \r\n\r\n af den del af formueskatten, der vedrører ejerboligen. Henstand kan endvidere  \r\n\r\n begæres af ejere af fast ejendom, der er undergivet fredning i henhold til  \r\n\r\n bygningsfredningsloven, såfremt ejendommen helt eller delvis benyttes til  \r\n\r\n bolig for ejeren. Henstandsordningen omfatter ejerboliger i faste ejendomme  \r\n\r\n (herunder ejerlejligheder og sommerhuse), som rummer en eller to selvstændige  \r\n\r\n lejligheder, eller som benyttes til landbrug, gartneri, frugtplantage eller  \r\n\r\n planteskole. Ejerboliger beliggende i udlandet er omfattet af ordningen.  \r\n\r\n Henstandsbeløbet beregnes som forskellen mellem formueskatten af den samlede  \r\n\r\n formue og en formueskat beregnet af den samlede formue med fradrag af den del  \r\n\r\n af formuen, der vedrører ejerboligen. Henstandsbeløbet forrentes med en årlig  \r\n\r\n rente på 6 pct. Renten beregnes fra udløbet af det kalenderår, formueskatten  \r\n\r\n vedrører, og tilskrives henstandsbeløbet ved udgangen af hvert kalenderår.  \r\n\r\n Forrentningen foretages indtil forfaldsdagen. </P>  \r\n\r\n<P CLASS=PUNKT> <B>2.</B> Begæring om henstand </P>  \r\n\r\n<P>2.1. Begæring om henstand skal indgives til den kommunale  \r\n\r\n ligningsmyndighed senest 4 uger efter, at den skattepligtige har modtaget  \r\n\r\n underretning om slutskatteberegningen. Begæring kan dog allerede indgives i  \r\n\r\n forbindelse med forskudsregistreringen, således at forskudsskatterne  \r\n\r\n nedsættes med et henstandsbeløb svarende til den forventede formueskat  \r\n\r\n vedrørende ejerboligen. Skatteydere, der begærer henstand, kan anvende en S  \r\n\r\n 427-blanket hertil. Henstandsbegæringer, der vedrører forskudsregistreringen,  \r\n\r\n indsendes til forskudsregistreringskommunen, medens begæringer i forbindelse  \r\n\r\n med slutopgørelsen indsendes til slutligningskommunen. </P>  \r\n\r\n<P>2.2. De skatteydere, som ved forskudsregistreringen for 1980 har begæret  \r\n\r\n henstand, og hvis begæringer er imødekommet, skal som anført i  \r\n\r\n statsskattedirektoratets skrivelse af 22. januar 1980 registreres af den  \r\n\r\n kommunale ligningsmyndighed med henblik på indberetning til  \r\n\r\n statsskattedirektoratet. Indberetningen skal indeholde oplysninger om  \r\n\r\n personnummer, skattepligtig formue og den del af formuen, der vedrører  \r\n\r\n ejerboligen (friværdien). For disse skatteydere skal  \r\n\r\n forskudsregistreringskommunen i øvrigt påse, at forskudsregistreringen for  \r\n\r\n 1981 foretages under hensyn til henstandsordningen. Såfremt  \r\n\r\n henstandsbetingelserne fortsat kan anses for opfyldt, indberettes friværdien  \r\n\r\n til forskudssystemet for 1981. For skatteydere, der første gang anmoder om  \r\n\r\n henstand ved forskudsregistreringen for 1981, foretages der ligeledes kontrol  \r\n\r\n af, om henstandsbetingelserne kan anses for opfyldt. I tilfælde heraf skal  \r\n\r\n friværdien indberettes til forskudssystemet. Ved forskudsregistreringen for  \r\n\r\n 1982 vil der for de skatteydere, hvor forskudsregistreringen foretages på  \r\n\r\n grundlag af slutligningen for indkomståret 1980, og hvor der er bevilget  \r\n\r\n henstand for dette år, automatisk ske en dannelse af friværdi samt beregning  \r\n\r\n af henstandsbeløb. Tilsvarende fremgangsmåde vil blive anvendt for de  \r\n\r\n efterfølgende indkomstår. </P>  \r\n\r\n<P>2.3. Selv om skatteyderen har fået henstand ved forskudsregistreringen, er  \r\n\r\n henstand med slutskatten for de enkelte indkomstår betinget af, at der  \r\n\r\n indsendes særskilt begæring herom. Til brug herfor udsendes blanket S 427  \r\n\r\n sammen med selvangivelsen. Blanketten kan indsendes af skatteyderen sammen  \r\n\r\n med selvangivelsen. Skatteyderen kan dog vente med at indsende begæring om  \r\n\r\n henstand indtil 4 uger efter, at han har modtaget underretning om  \r\n\r\n slutskatteberegningen, jf. punkt 2.1. Er henstandsbetingelserne opfyldt,  \r\n\r\n indberettes friværdien til slutsystemet, hvor henstandsbeløbet beregnes.  \r\n\r\n Henstandsbeløbet fratrækkes slutskatten og overføres til et henstandsregister  \r\n\r\n i statsskattedirektoratet. Foretages skatteberegningen manuelt, beregnes  \r\n\r\n henstandsbeløbet manuelt og indberettes til slutsystemet sammen med de øvrige  \r\n\r\n manuelt beregnede skatter på S 51. Er der bevilget henstand vedrørende flere  \r\n\r\n ejerboliger, skal meddelelse herom tillige med oplysninger om skattepligtig  \r\n\r\n formue, samlet friværdi og dennes fordeling på de enkelte ejerboliger  \r\n\r\n indsendes til statsskattedirektoratet. Nærmere vejledning herom vil blive  \r\n\r\n udsendt senere. </P>  \r\n\r\n<P>2.4. Klager over de kommunale ligningsmyndigheders afgørelser om opgørelse  \r\n\r\n og beregning af henstandsbeløb samt om eventuel forlængelse af  \r\n\r\n henstandsordningen kan indbringes for statsskattedirektoratet. Klager  \r\n\r\n vedrørende opgørelse af friværdien er undergivet den almindelige  \r\n\r\n ligningsmæssige klageinstansfølge. </P>  \r\n\r\n<P CLASS=PUNKT> <B>3.</B> Forfald af henstandsbeløb Henstandsbeløbet  \r\n\r\n forfalder til betaling ved skatteyderens død, jf. dog pkt. 4.1.  \r\n\r\n Henstandsbeløbet forfalder endvidere til betaling ved afhændelse af  \r\n\r\n ejendommen, jf. dog pkt. 4.2., samt når ejendommen ikke længere tjener som  \r\n\r\n bolig for skatteyderen eller dennes husstand. </P>  \r\n\r\n<P>3.1. Efter at forfaldsgrunden er indtrådt, og dette alene er sket som  \r\n\r\n følge af, at den skattepligtige afhænder ejendommen, eller denne ikke længere  \r\n\r\n tjener til bolig for ham eller hans husstand, skal der inden 1 måned gives  \r\n\r\n meddelelse herom til den kommune, der for det senest afsluttede indkomstår er  \r\n\r\n registreret som slutligningskommune for skatteyderen. Kommunen underretter  \r\n\r\n statsskattedirektoratet om forfaldstidspunkt og forfaldsgrund, hvorefter  \r\n\r\n direktoratet vil forestå udsendelse af opkrævningsmateriale. Indbetaling skal  \r\n\r\n ske til direktoratet med sidste rettidige betalingsdag 6 måneder efter  \r\n\r\n forfaldsdagen. Sker der ikke rettidig betaling, skal der betales morarenter.  \r\n\r\n Dette gælder også i tilfælde, hvor oplysningspligten over for  \r\n\r\n slutligningskommunen ikke overholdes, således at kommunen først på et senere  \r\n\r\n tidspunkt bliver bekendt med, at et henstandsbeløb er forfaldent. </P>  \r\n\r\n<P>3.2. Beregning og opkrævning af morarenter forestås af  \r\n\r\n statsskattedirektoratet. Er et henstandsbeløb ikke betalt rettidigt, skal  \r\n\r\n skatteyderen betale morarenter pr. påbegyndt måned fra forfaldsdagen at  \r\n\r\n regne. </P>  \r\n\r\n<P CLASS=PUNKT> <B>4.</B> Forlængelse af henstandsordning </P>  \r\n\r\n<P>4.1. Henstandsbeløbet forfalder til betaling ved skatteyderens død, dog  \r\n\r\n således at henstandsordningen kan videreføres af en efterlevende ægtefælle,  \r\n\r\n så længe denne hensidder i uskiftet bo eller i henhold til arveafgiftlovens §  \r\n\r\n 14A har fået udsættelse med pligten til at svare arveafgift. Såfremt  \r\n\r\n henstandsordningen ikke ønskes videreført af en efterlevende ægtefælle,  \r\n\r\n forfalder henstandsbeløbet til betaling med sidste rettidige betalingsdag 6  \r\n\r\n måneder efter forfaldsdagen. </P>  \r\n\r\n<P>4.2. Henstandsbeløbet forfalder til betaling ved afhændelse af ejendommen,  \r\n\r\n idet der dog er mulighed for hel eller delvis forlængelse, hvis skatteyderen  \r\n\r\n erhverver en ny ejerbolig. Ved afhændelse af fast ejendom, der er undergivet  \r\n\r\n fredning i henhold til bygningsfredningsloven, er forlængelse af  \r\n\r\n henstandsordningn dog betinget af, at den skattepligtige på salgstidspunktet  \r\n\r\n er pensionist. Ansøgning om forlængelse af henstandsordningen skal inden 6  \r\n\r\n måneder fra afhændelsen indgives til den kommune, der for det senest  \r\n\r\n afsluttede indkomstår er registreret som slutligningskommune for  \r\n\r\n skatteyderen. Kommunen skal påse, at erhvervelsen af den nye ejerbolig finder  \r\n\r\n sted i løbet af det indkomstår, hvori afhændelsen finder sted, eller i det  \r\n\r\n nærmest efterfølgende indkomstår. Den skattepligtige skal, når den nye  \r\n\r\n ejerbolig er erhvervet, inden 1 måned give meddelelse herom til kommunen. Ved  \r\n\r\n meddelelse om opgivelse af genanskaffelse, dog senest ved udgangen af  \r\n\r\n indkomståret efter afhændelsesåret, forfalder henstandsbeløbet til betaling  \r\n\r\n med sidste rettidige betalingsdag 6 måneder efter forfaldsdagen.  \r\n\r\n Henstandsbeløbet forrentes indtil forfaldsdagen. Sker der ikke rettidig  \r\n\r\n betaling, skal der betales morarenter fra forfaldsdagen. Henstandsordningen  \r\n\r\n kan ligeledes forlænges, såfremt en skatteyder har erhvervet en ny ejerbolig  \r\n\r\n inden afhændelsen af den tidligere. Erhvervelsen af den nye ejerbolig må dog  \r\n\r\n tidligst være sket i indkomståret nærmest forud for det indkomstår, hvori den  \r\n\r\n tidligere ejerbolig afhændes. Ansøgning om forlængelse skal indgives inden 1  \r\n\r\n måned efter afhændelsen af den tidligere ejerbolig. </P>  \r\n\r\n<P>4.3. Såfremt den nye ejerbolig i de i pkt. 4.2. omhandlede tilfælde har en  \r\n\r\n mindre ejendomsværdi end den solgte ejerbolig, må det bero på en konkret  \r\n\r\n bedømmelse, om henstandsordningen kan forlænges for den solgte ejerbolig. I  \r\n\r\n denne forbindelse kan det efter statsskattedirektoratets opfattelse tillægges  \r\n\r\n betydning, om den erhvervede ejendom har en væsentlig mindre ejendomsværdi  \r\n\r\n end den solgte ejerbolig. Udgør ejendomsværdien for den erhvervede ejerbolig  \r\n\r\n mindre end 75 pct. af ejendomsværdien for den solgte ejerbolig, må afvigelsen  \r\n\r\n efter statsskattedirektoratets opfattelse i almindelighed betegnes som  \r\n\r\n væsentlig. Henstandsordningen for den solgte ejerbolig kan i dette tilfælde  \r\n\r\n alene forlænges med et beløb svarende til forholdet mellem ejendomsværdien  \r\n\r\n for den købte og den solgte ejerbolig. </P>  \r\n\r\n<P>4.4 Ved afhændelse af en af flere ejerboliger, for hvilke der er indrømmet  \r\n\r\n henstand med betaling af formueskat, forfalder henstandsbeløbet vedrørende  \r\n\r\n denne ejerbolig til betaling. Det forfaldne beløb opgøres under hensyn til  \r\n\r\n friværdiernes størrelse for de pågældende ejendomme i de år, hvori disse  \r\n\r\n ejendomme har været omfattet af en henstandsordning. Nærmere oplysning herom  \r\n\r\n samt om indholdet af det påtænkte henstandsregister vil blive meddelt på et  \r\n\r\n senere tidspunkt. </P>  \r\n\r\n<P>Hans Westerberg </P>  \r\n\r\n<P>A.K. Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 33-1980"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801818909"
        },
        {
            "displayName": "Entydig dokumentidentifikation",
            "displayValue": "CM021485"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18189"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "27/08/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.NR. 600-11/1980 AFD: KONTOR: Planlægning"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}