{
    "id": 82734,
    "title": "NOA-Meddelelse om bekendtgørelse nr. 269 af 15. april 1994 af lov om orlov. Orlov under afsoning af fængselsstraf. ",
    "documentTypeId": "720",
    "isSagsforlobPeriodValid": false,
    "shortName": "MED nr 3589 af 15/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NOA-Meddelelse om bekendtgørelse nr. 269 af 15.  \r\n\r\n april 1994 af lov om orlov. Orlov under afsoning af fængselsstraf. </H1>  \r\n\r\n<P></P>  \r\n\r\n<BR>  \r\n\r\n<P>Departementet har, på baggrund af en henvendelse fra statsfængslet Renbæk  \r\n\r\n om retningslinier for hvorledes statsfængslet skal forholde sig med personer  \r\n\r\n som har fået bevilget orlovsydelse efter lov om orlov forud for en afsonings  \r\n\r\n påbegyndelse, udtalt følgende: </P>  \r\n\r\n<P>Arbejdsministeriet kan oplyse, at for så vidt angår børnepasningsorlov  \r\n\r\n fremgår det af § 10, stk. 1 i lov om orlov, at en person kan få orlov til at  \r\n\r\n<B>passe egne børn</B> , dvs. det er en betingelse, at pågældende passer sine  \r\n\r\n egne børn i orlovsperioden. Det er således en forudsætning for  \r\n\r\n børnepasningsorlov, at en indsat får tilladelse til at få sit barn med i  \r\n\r\n fængsel i orlovsperioden, og at barnet benytter offentlige dagtilbud i  \r\n\r\n overensstemmelse med reglerne i lov om orlov. </P>  \r\n\r\n<P>Desuden er det en betingelse, at <B>beskæftigede lønmodtagere og  \r\n\r\n selvstændige</B> på ansøgningstidspunktet skal være berettigede til dagpenge  \r\n\r\n i tilfælde af sygdom efter lov om dagpenge ved sygdom eller fødsel, jfr. §  \r\n\r\n 10, stk. 2 i lov om orlov og § 50 i bekendtgørelse om orlov til uddannelse,  \r\n\r\n sabbat og børnepasning. Der er således i princippet ikke krav om, at  \r\n\r\n børnepasningsorlov skal starte forud for indsættelsen, så længe pågældende på  \r\n\r\n ansøgningstidspunktet er dagpengeberettiget efter lov om dagpenge ved sygdom  \r\n\r\n eller fødsel. </P>  \r\n\r\n<P>For så vidt angår <B>ledige</B> er det en betingelse, at pågældende enten  \r\n\r\n er berettiget til dagpenge efter lov om arbejdsløshedsforsikring eller  \r\n\r\n modtager kontanthjælp efter bistandsloven ved <B>orlovens start </B>  , jfr.  \r\n\r\n § 10, stk. 3 i lov om orlov, dvs. at orlovspersonen skal have påbegyndt orlov  \r\n\r\n før indsættelse til afsoning for, at der skal være mulighed for fortsat at  \r\n\r\n oppebære orlovsydelse. </P>  \r\n\r\n<P>En strafafsoner kan således i tilfælde af, at barnet kan følge med  \r\n\r\n pågældende i fængsel, og de andre betingelser ligeledes er tilstede oppebære  \r\n\r\n børnepasningsorlovsydelse. </P>  \r\n\r\n<P>Med hensyn til uddannelsesorlov kan en orlovsperson fortsat oppebære  \r\n\r\n ydelse ved indsættelse til strafafsoning, hvis der gives tilladelse til, at  \r\n\r\n pågældende fortsætter sin uddannelse, og at uddannelsen og forløbet ellers  \r\n\r\n opfylder kravene fastsat i lov om orlov. </P>  \r\n\r\n<P>Det er imidlertid en forudsætning, at uddannelsesorlovsperioden er  \r\n\r\n påbegyndt inden afsoning, da det er en betingelse, at pågældende er  \r\n\r\n berettiget til dagpenge efter lov om arbejdsløshedsforsikring ved <B>orlovens  \r\n\r\n start</B> . Dette gælder dog ikke i 1994, da der ikke er krav om  \r\n\r\n dagpengeberettigelse før 1. januar 1995. </P>  \r\n\r\n<P>Afsoning af en fængselsstraf er således ikke en kvalificeret hindring for  \r\n\r\n fortsat at oppebære orlovsydelse til uddannelse, såfremt den indsatte fortsat  \r\n\r\n kan følge sin uddannelse og betingelserne i lov om orlov eller er opfyldt.  \r\n\r\n</P>  \r\n\r\n<P>Endelig med sabbatorlov gælder der ingen begrænsninger for, hvad  \r\n\r\n pågældende skal benytte orlovsperioden til. At en person ønsker at bruge sin  \r\n\r\n sabbatorlovsperiode til at afsone en fængselsstraf er i princippet fuldt i  \r\n\r\n overensstemmelse med reglerne, som de er udformet på nuværende tidspunkt.  \r\n\r\n</P>  \r\n\r\n<P>Ved sabbatorlov er det ligeledes en forudsætning for fortsat at kunne  \r\n\r\n oppebære orlovsydelse, at orlovsperioden er påbegyndt inden afsoning, da det  \r\n\r\n er en betingelse, at pågældende er berettiget til dagpenge efter lov om  \r\n\r\n arbejdsløshedsforsikring ved <B>orlovens start</B>  . Dette gælder dog ikke i  \r\n\r\n 1994, da der ikke er krav om dagpengeberettigelse før 1. januar 1995. </P>  \r\n\r\n<P>Afsoning af fængselsstraf er således heller ikke ved sabbatorlov en  \r\n\r\n kvalificeret hindring for fortsat at oppebære orlovsydelse til sabbat,  \r\n\r\n såfremt betingelserne i lov om orlov eller er opfyldt. </P>  \r\n\r\n</DIV>",
    "isHistorical": true,
    "editorialNotes": [
        "Arbejdsmarkedsstyrelsens egen forløbende nr.-række har meddelelse nr. 0.21/94."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19940358932"
        },
        {
            "displayName": "Entydig dokumentidentifikation",
            "displayValue": "CM042092"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3589"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/07/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "1994-400-71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}