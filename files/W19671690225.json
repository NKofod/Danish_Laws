{
    "id": 32255,
    "title": "Ophavsret ",
    "documentTypeId": "240",
    "isSagsforlobPeriodValid": false,
    "shortName": "KEN nr 16902 af 22/05/1967",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sag nr. 5: Forfatterinden Eva Hemmer Hansen mod Danmarks Radio. Tvist  \r\n\r\n om størrelsen af vederlag for oplæsning i radioen af en roman. Nævnet  \r\n\r\n afgjorde, at da forfatteren var medlem af Dansk Forfatterforening, der havde  \r\n\r\n indgået aftale med Danmarks Radio, faldt tvisten uden for nævnets kompetence.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ophavsret </H1>  \r\n\r\n<P></P>  \r\n\r\n<BR>  \r\n\r\n<P>I sagen: </P>  \r\n\r\n<P>Forfatterinden Eva Hemmer Hansen </P>  \r\n\r\n<P>mod </P>  \r\n\r\n<P>Danmarks Radio </P>  \r\n\r\n<P>blev af nævnet angående vederlag for benyttelse af litterære og  \r\n\r\n kunstneriske værker samt fotografier den 22. maj 1967 afsagt sålydende  \r\n\r\n kendelse. </P>  \r\n\r\n<P>Mellem klagerinden, forfatterinden Eva Hemmer Hansen, og de indklagede,  \r\n\r\n Danmarks Radio, er der opstået tvist om størrelsen af det vederlag, som  \r\n\r\n tilkommer klagerinden for den i sommeren 1963 stedfundne oplæsning i radio af  \r\n\r\n klagerindens roman &#187;Heltindehistorier&#171;. Da denne tvist ikke har  \r\n\r\n kunnet løses ved forhandling mellem parterne, har klagerinden ved klageskrift  \r\n\r\n af 16. januar 1967 indbragt tvisten for det i henhold til § 54 i lov nr. 158  \r\n\r\n af 31. maj 1961 om ophavsretten til litterære og kunstneriske værker nedsatte  \r\n\r\n nævn angående vederlag for benyttelse af litterære og kunstneriske værker  \r\n\r\n samt fotografier. </P>  \r\n\r\n<P>I sagens behandling har deltaget højesteretsdommer Henrik Tamm,  \r\n\r\n landsretssagfører H. Fischer-Hansen og professor, dr. jur. Torben Lund. </P>  \r\n\r\n<P>Klagerinden har nedlagt påstand om, at der udover det hende gennem Dansk  \r\n\r\n Forfatterforening udbetalte honorar stort kr. 5.550 udbetales hende  \r\n\r\n yderligere 4.350 kr. </P>  \r\n\r\n<P>De indklagede påstår sagen afvist. </P>  \r\n\r\n<P>Dansk Forfatterforening har været inddraget i den stedfundne  \r\n\r\n skriftveksling og har herunder tilsluttet sig de indklagedes påstand. </P>  \r\n\r\n<P>Der har ikke været afholdt mundtlig forhandling, idet parterne har  \r\n\r\n erklæret sig indforstået med, at nævnet på grundlag af det i sagen fremlagte  \r\n\r\n skriftlige materiale tager stilling til påstanden om sagens afvisning. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>Mellem de indklagede og Dansk Forfatterforening er der den 23. maj 1961  \r\n\r\n indgået en kontrakt, hvorefter de indklagede til Dansk Forfatterforening for  \r\n\r\n benyttelse af litterære værker erlægger et årligt beløb på 1,1% af  \r\n\r\n radiolicensindtægten, derunder radioens andel i den fælles radio- og  \r\n\r\n fjernsynslicens, samt 1% af det til radiolicensen svarende beløb pr.  \r\n\r\n indbetalt fjernsynslicens. </P>  \r\n\r\n<P>Det årlige beløb, som Dansk Forfatterforening herefter modtager, er  \r\n\r\n forfatterforeningen ifølge kontraktens § 6, stk. 4, pligtig at fordele mellem  \r\n\r\n de ophavsmænd, hvis værker har været benyttet i udsendelserne, uanset om  \r\n\r\n disse ophavsmænd er tilsluttet Dansk Forfatterforening eller ej, idet der dog  \r\n\r\n er mulighed for udbetaling direkte fra radioen til forfattere, der står uden  \r\n\r\n for foreningen. Efter kontraktens § 6, stk. 5, er udlodning af vederlag til  \r\n\r\n ophavsmændene de indklagede uvedkommende. Honorarernes størrelse beregnes af  \r\n\r\n Dansk Forfatterforening under hensyn til varigheden af den enkelte udsendelse  \r\n\r\n og fordeles af foreningen efter fradrag af 15% i administrationsomkostninger.  \r\n\r\n</P>  \r\n\r\n<P>Den 8. august 1961 blev der mellem klagerinden og de indklagede indgået en  \r\n\r\n aftale, hvorefter klagerinden for et honorar kr. 7.200 skulle levere en  \r\n\r\n radioroman med henblik på oplæsning i lydradio. Efter udsendelserne skulle  \r\n\r\n hun have udbetalt &#187;de sædvanlige afgifter for oplæsning&#171; gennem  \r\n\r\n forfatterforeningen. </P>  \r\n\r\n<P>Den pågældende roman &#187;Heltindehistorier&#171; blev oplæst i radioen i  \r\n\r\n sommeren 1963, og som vederlag for udsendelsen, som havde en samlet varighed  \r\n\r\n af 6 timer og 10 minutter, blev der gennem Dansk Forfatterforening, af  \r\n\r\n hvilken klagerinden er medlem, udbetalt hende et beløb stort 5.550 kr. </P>  \r\n\r\n<P>Klagerinden gør gældende, at dette beløb er mindre end det, hun har krav  \r\n\r\n på, og anfører til støtte herfor, at honoraret ikke bør fastsættes i henhold  \r\n\r\n til de i 1963 gældende satser, men derimod på grundlag af de i året 1961  \r\n\r\n gældende takster, i henhold til hvilke vederlaget for oplæsning i radio af  \r\n\r\n romanen efter det af hende oplyste ville have andraget kr. 9.900. Klagerinden  \r\n\r\n anfører, at der hos hende er skabt en berettiget forventning om, at  \r\n\r\n honorartaksterne på tidspunktet for beløbets udbetaling ikke ville være  \r\n\r\n lavere end på tidspunktet for aftalens indgåelse. </P>  \r\n\r\n<P>De indklagede har til støtte for påstanden om sagens afvisning anført, at  \r\n\r\n nævnets kompetence ikke omfatter den foreliggende sag, idet den opståede  \r\n\r\n tvist ikke vedrører nogen af de paragraffer i lov nr. 158 af 31. maj 1961 om  \r\n\r\n ophavsretten til litterære og kunstneriske værker, hvortil nævnets kompetence  \r\n\r\n i henhold til lovens § 54 er begrænset. Hvad angår lovens § 22, stk. 1, gør  \r\n\r\n de indklagede gældende, at nævnets kompetence med hensyn til denne  \r\n\r\n bestemmelse kun omfatter udsendelse af litterære og kunstneriske værker  \r\n\r\n frembragt af ophavsmænd, som ikke er tilsluttet de organisationer, med hvilke  \r\n\r\n Danmarks Radio har indgået aftaler vedrørende udsendelse af ophavsretligt  \r\n\r\n beskyttede værker. </P>  \r\n\r\n<P>Nævnet er enigt med de indklagede i, at nævnets kompetence i relation til  \r\n\r\n ophavsretslovens § 22, stk. 1, er begrænset til fastsættelse af vederlag i de  \r\n\r\n tilfælde, hvor Danmarks Radio udsender værker frembragt af ophavsmænd, som  \r\n\r\n ikke repræsenteres af en organisation, med hvilken Danmarks Radio har indgået  \r\n\r\n aftale vedrørende udsendelse af beskyttede værker, og i, at den foreliggende  \r\n\r\n tvist ej heller omfattes af andre af de i lovens § 54 angivne bestemmelser.  \r\n\r\n</P>  \r\n\r\n<P>Da klagerinden er medlem af Dansk Forfatterforening, falder den  \r\n\r\n foreliggende tvist angående størrelsen af det til hende af  \r\n\r\n forfatterforeningen i henhold til overenskomsten afregnede beløb således  \r\n\r\n udenfor de tilfælde, hvor nævnet i henhold til ophavsretslovens § 54 er  \r\n\r\n kompetent med hensyn til fastsættelsen af vederlag for benyttelse af  \r\n\r\n beskyttede litterære og kunstneriske værker. </P>  \r\n\r\n<P>Thi bestemmes: </P>  \r\n\r\n<P>Den af klagerinden for nævnet indbragte sag afvises. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19671690225"
        },
        {
            "displayName": "Entydig dokumentidentifikation",
            "displayValue": "CA000166"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16902"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "22/05/1967"
        },
        {
            "displayName": "Administrerende myndighed",
            "displayValue": "Tvangslicensnævnet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}