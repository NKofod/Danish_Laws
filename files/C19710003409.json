{
    "id": 52384,
    "title": "Cirkulære om den amtskommunale beskatning (Til samtlige amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 34 af 05/03/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om den amtskommunale beskatning </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>Ved den som bilag til nærværende cirkulære optrykte lov af 3. marts 1971  \r\n\r\n er der gennemført en væsentlig ændring af reglerne om udskrivning af skat til  \r\n\r\n amtskommunen, idet den del af det amtskommunale udskrivningsbehov, der hidtil  \r\n\r\n er blevet dækket ved udskrivning på de under amtsrådskredsen hørende  \r\n\r\n kommuner, fra 1. januar 1972 direkte skal pålignes skatteyderne som  \r\n\r\n amtskommunal indkomstskat, der beregnes og opkræves sammen med de øvrige  \r\n\r\n kildeskatter. </P>  \r\n\r\n<P>Ved lov af 3. marts 1971 om ændring af lov om beskatning til kommunerne af  \r\n\r\n faste ejendomme er det derhos bestemt, at påligning af amtskommunal  \r\n\r\n ejendomsskyld bortfalder fra og med skatteåret 1972-73. </P>  \r\n\r\n<P>Det amtskommunale udskrivningsbehov vil herefter fra og med regnskabsåret  \r\n\r\n 1972-73 blive dækket dels ved amtskommunal indkomstskat, dels ved  \r\n\r\n amtskommunal grundskyld og dækningsafgift efter de hidtidige regler. </P>  \r\n\r\n<P>I det følgende vil blive givet en redegørelse for reglerne om den  \r\n\r\n amtskommunale indkomstbeskatning. </P>  \r\n\r\n<P>I. PLIGTEN TIL AT SVARE AMTSKOMMUNAL INDKOMSTSKAT. </P>  \r\n\r\n<P>Denne pligt påhviler ifølge lovens § 4 DEN SAMME KREDS AF PERSONER, DER ER  \r\n\r\n KOMMUNESKATTEPLIGTIGE EFTER REGLERNE I AFSNIT I I LOVEN OM KOMMUNAL  \r\n\r\n INDKOMSTSKAT. Der henvises i denne forbindelse til afsnit A.I i  \r\n\r\n indenrigsministeriets cirkulære nr. 121 af 18. juni 1969 om den komnmunale  \r\n\r\n indkomstbeskatning. </P>  \r\n\r\n<P>Fra denne almindelige regel gælder dog den UNDTAGELSE, jfr. lovens § 5,  \r\n\r\n stk. 2, at der ikke skal svares amtskommunal indkomstskat af personer, der  \r\n\r\n har Københavns og Frederiksberg kommuner som skattekommune, eller af  \r\n\r\n personer, der som udrejst i medfør af den kommunale indkomstskattelovs § 2,  \r\n\r\n stk. 4, i stedet for kommunal indkomstskat svarer et statskassen tilfaldende  \r\n\r\n beløb, der beregnes efter Københavns kommunes skatteregler. </P>  \r\n\r\n<P>Personer, der alene er BEGRÆNSET SKATTEPLIGTIGE efter reglerne i den  \r\n\r\n kommunale indkomstskattelovs § 9, er ikke pligtige at svare amtskommunal  \r\n\r\n indkomstskat. </P>  \r\n\r\n<P>II. AMTSSKATTEKOMMUNEN. </P>  \r\n\r\n<P>På samme måde som en persons kommunale indkomstskat beregnes efter de  \r\n\r\n regler, der gælder i den for ham udfundne skattekommune, skal hans  \r\n\r\n amtskommunale indkomstskat beregnes på grundlag af den udskrivningsprocent,  \r\n\r\n der for det pågældende kalenderår er fastsat i hans amtsskattekommmune. Det  \r\n\r\n bemærkes i denne forbindelse, at medens personfradragets størrelse kan være  \r\n\r\n forskelligt i kommunerne, er PERSONFRADRAGET ved beregningen af den  \r\n\r\n amtskommunale indkomstskat altid det samme, som gælder ved  \r\n\r\n statsskatteberegningen, jfr. lovens § 8. </P>  \r\n\r\n<P>En skatteyders AMTSSKATTEKOMMUNE ER DEN AMTSKOMMUNE, I HVILKEN  \r\n\r\n SKATTEYDERENS SKATTEKOMMUNE ER BELIGGENDE, jfr. lovens § 5, stk. 1.  \r\n\r\n Skattekommunen udfindes efter reglerne i § 2 i loven om kommunal  \r\n\r\n indkomstskat. Når skattekommunen er endeligt fastlagt, skulle der således  \r\n\r\n ikke kunne være tvivl om hensyn til amtsskattekommunen. </P>  \r\n\r\n<P>I modsætning til, hvad der gælder for den kommunale indkomstskat,  \r\n\r\n tilfalder den amtskommunale indkomstskat altid UDELT amtsskattekommunen,  \r\n\r\n uanset i hvilket omfang den pågældende skatteyder har boet eller opholdt sig  \r\n\r\n indenfor amtskommunen i det pågældende kalenderår, jfr. lovens § 6. </P>  \r\n\r\n<P>Opstår der TVIST mellem amtskommunerne om berettigelsen til en prsons  \r\n\r\n amtskommunale indkomstskat, afgøres sagen af indenrigsministeren, jfr. lovens  \r\n\r\n § 7. Tvister af denne art vil i øvrigt sjældent kunne opstå, idet afgørelse  \r\n\r\n af spørgsmålet om en persons skattekommune i sig selv vil indebære en  \r\n\r\n afgørelse for så vidt angår amtsskattekommunen, jfr. ovenfor. </P>  \r\n\r\n<P>III. BEREGNINGEN AF DEN AMTSKOMMUNALE INDKOMSTSKAT. </P>  \r\n\r\n<P>Den amtskommunale indkomstskat skal beregnes af  \r\n\r\n STATSSKATTESKALAINDKOMSTEN, jfr. lovens § 8. Dette betyder som tidligere  \r\n\r\n nævnt bl.a., at statens personfradrag altid skal anvendes, men i øvrigt sker  \r\n\r\n beregningen på samme måde som den kommunale indkomstskat, jfr. nærmere afsnit  \r\n\r\n V i indenrigsministeriets cirkulære af 18. juni 1969. Opmærksomheden henledes  \r\n\r\n dog yderligere på den ved lov nr. 256 af 4. juni 1970 skete forhøjelse af  \r\n\r\n personfradraget for folkepensionister m.fl. Dette fradrag er nærmere omtalt i  \r\n\r\n skattedepartementets cirkulære nr. 206 af 14. august 1970. </P>  \r\n\r\n<P>Den UDSKRIVNINGSPROCENT, hvormed den amtskommunale indkomstskat for et  \r\n\r\n givet kalenderår beregnes af skalaindkomsterne, fastsættes af amtsrådet, og  \r\n\r\n skal, jfr. lovens § 9, angive forholdet mellem på den ene side det beløb, der  \r\n\r\n ifølge det for amtskommunen vedtagne årsbudget skal udskrives som  \r\n\r\n amtskommunal indkomstskat, og på den anden side den forventede sum af  \r\n\r\n skalaindkomster hos skatteyderne i det kommende kalenderår. Ved amtsrådets  \r\n\r\n skøn over det kommende kalenderårs sum af skalalindkomster i amtskommunen vil  \r\n\r\n det være af væsentlig betydning at kende størrelsen af de skalaindkomster, de  \r\n\r\n enkelte kommuner inden for amtsrådskredsen lægger til grund ved fastsættelsen  \r\n\r\n af det kommende kalenderårs kommunale udskrivningsprocent.  \r\n\r\n Indenrigsministeriet skal derfor i medføraf § 11 i loven om udskrivning af  \r\n\r\n skat til amtskommunen ANMODE HVER ENKELT KOMMUNALBESTYRELSE OM SENEST HVERT  \r\n\r\n ÅRS 20. SEPTEMBER AT GIVE VEDKOMMENDE AMTSRÅD MEDDELELSE OM DEN SUM AF  \r\n\r\n SKALAINDKOMSTER; DER PÅ MEDDELELSENS TIDSPUNKT FORVENTES AT VILLE BLIVE LAGT  \r\n\r\n TIL GRUND VED FASTSÆTTELSEN AF KOMMUNENS UDSKRIVNINGSPROCENT FOR DET KOMMENDE  \r\n\r\n KALENDERÅR: For så vidt angår kommuner, der ved den kommunale indkomstskats  \r\n\r\n beregning vil anvende et mindre personfradrag end statens (og amtskommunens),  \r\n\r\n bedes kommunalbestyrelsen foretage den fornødne omregning, således at det til  \r\n\r\n antsrådet indberettede beløb er reduceret til det, den forventede  \r\n\r\n skalaindkomstsum i kommunen ville have udgjort, såfremt statens personfradrag  \r\n\r\n havde været anvendt. Fremkommer der efter afgivelsen af en kommunes  \r\n\r\n meddelelse til amtsrådet sådanne nye oplysninger, der forrykker kommunens  \r\n\r\n skøn væsentligt, bedes kommunalbestyrelsen snarest, og senest den 1. oktober,  \r\n\r\n korrigere den tidligere foretagne indberetning. Det bemærkes i denne  \r\n\r\n forbindelse, at det må forventes, at kildeskattedirektoratet, der forestår  \r\n\r\n beregningen og opkrævningen af skatten, vil anmode amtsrådet om senest hvert  \r\n\r\n års 5. oktober at indberette det følgende kalenderårs udskrivningsprocent og  \r\n\r\n de budgetterede indtægter ved den amtskommunale indkomstskat. </P>  \r\n\r\n<P>IV. AFREGNINGAF DEN AMTSKOMMUNALE INDKOMSTSKAT. </P>  \r\n\r\n<P>Den amtskommunale indkomst indkomstskat vil blive opkrævet som KILDESKAT  \r\n\r\n på samme måde som den kommunale indkomstskat. TIL FORELØBIG DÆKNING AF  \r\n\r\n SKATTEN udbetaler statskassen de enkelte amtskommuner et månedligt beløb  \r\n\r\n svarende til en tolvtedel af det årlige beløb, der efter det til enhver tid  \r\n\r\n for vedkommende amtskommune gældende overslag er beregnet at skulle udgøre  \r\n\r\n dens indtægt ved indkomstskat. </P>  \r\n\r\n<P>I det omfang de i kalenderåret foreløbigt udbetalte beløb afviger fra  \r\n\r\n slutskatten, vil differencen blive afregnet den 1. november i det følgende  \r\n\r\n kalenderår. </P>  \r\n\r\n<P>Ifølge § 12, stk. 3, i loven om udskrivning af skat til amtskommunen  \r\n\r\n bortfalder kommunernes bidrag til amtskommunerne for januar kvartal af  \r\n\r\n regnskabsåret 1971-72. I tilknytning hertil er det - da der jo ikke for dette  \r\n\r\n tidsrum er budgetteret nogen indtægt ved amtskommunal indkomstskat - ved et  \r\n\r\n af finansministeren fremsat lovforslag om ændring af forskellige  \r\n\r\n lovbestemmeler som følge af lov om udskrivning af skat til amtskommunen  \r\n\r\n foreslået, at statens a conto udbetaling til amtskommunerne i hver af  \r\n\r\n månederne januar, februar og marts 1972 skal udgøre en tolvtedel af det  \r\n\r\n bidrag til amtskommunen, der for regnskabsåret 1971-72 er pålignet de af  \r\n\r\n amtskommunen omfattede kommuner. </P>  \r\n\r\n<P>Der vil senere blive givet amtsrådene meddelelse om de nærmere  \r\n\r\n retningslinier for den regnskabsmæssige behandling af det bortfaldne bidrag  \r\n\r\n for januar kvartal af regnskabsåret 1971-72, ligesom der vil blive fremsendt  \r\n\r\n meddelelse om de ændringer i det amtskommunale budget- og regnskabsskema, som  \r\n\r\n gennemførelsen af loven vil give anledning til. </P>  \r\n\r\n<P>V. FORSKELLIGE BESTEMMELSER. </P>  \r\n\r\n<P>I lovens § 10 er det fastsat, at visse af bestemmelserne i loven om  \r\n\r\n kommunal indkomstskat skal finde tilsvarende anvendelse for så vidt angår  \r\n\r\n amtskommunal indkomstskat. </P>  \r\n\r\n<P>Det drejer sig bl.a. om den kommunale indkomstskattelovs § 14, hvorefter  \r\n\r\n opkrævningen af skatten skal ske efter bestemmelserne i kildeskatteloven,  \r\n\r\n samt § 16, hvorefter beslutning om eftergivelse af kommunal indkomstskat  \r\n\r\n træffes af samme myndighed, som har beføjelsen til at eftergive indkomstskat  \r\n\r\n til staten. De kommunale myndigheders udtalelse i eftergivelsessager dækker  \r\n\r\n herefter også spørgsmålet om eventuel eftergivelse af amtskommunal  \r\n\r\n indkomstskat. </P>  \r\n\r\n<P>Ifølge en række love tilkommer der efter visse nærmere regler kommunerne  \r\n\r\n en andel af de af staten i henhold til de pågældende love opkrævede skatter,  \r\n\r\n f.eks. sømandsskat, selskabsskat, dødsboskat og særlig indkomstskat. Også  \r\n\r\n efter indførelsen af en amtskommunal indkomstskat tilkommer andele af den  \r\n\r\n nævnte art udelukkende kommunerne, idet man allerede af praktisk  \r\n\r\n administrative grunde har ment, at der ikke bør foretages opdeling af disse  \r\n\r\n andele mellem kommuner og amtskommuner. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 5. MARTS 1971.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. C. Toft </P>  \r\n\r\n<P CLASS=MINISTER ALIGN=RIGHT>/Johs. Pedersen. </P>  \r\n\r\n</DIV>  \r\n\r\n<P>Bilag </P>  \r\n\r\n<P>Lov nr. 70 af 3. marts 1971 om udskrivning af skat til amtskommunen. </P>  \r\n\r\n<P>(Udelades her). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/05/1971"
        },
        {
            "displayName": "Accession",
            "displayValue": "C19710003409"
        },
        {
            "displayName": "Entydig dokumentidentifikation",
            "displayValue": "CM011217"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/09/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "05/03/1971"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 6.kt. j.nr. 1630-6/70"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}