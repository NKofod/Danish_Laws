{
    "id": 58979,
    "title": "Cirkulærskrivelse om underretning af adoptionsansøgere om forslag til matching af udenlandsk barn. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11548 af 14/11/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om underretning af  \r\n\r\n adoptionsansøgere om forslag til matching af udenlandsk barn. (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Efter adoptionsbekendtgørelsens § 5 træffer  \r\n\r\n samrådet afgørelse vedrørende forslag fra en udenlandsk adoptionsformidlende  \r\n\r\n myndighed eller institution om, at godkendte ansøgere adopterer et bestemt  \r\n\r\n barn. Efter bekendtgørelsens § 7 kan samrådets afgørelse indbringes for  \r\n\r\n adoptionsnævnet, og samrådets afslag skal være ledsaget af klagevejledning,  \r\n\r\n jfr. adoptionscirkulærets § 8, stk. 2. </P>  \r\n\r\n<P>Så vidt det er familieretsdirektoratet bekendt, er det kun i få tilfælde,  \r\n\r\n at der fra udlandet bringes et barn i forslag uden for den abstrakte  \r\n\r\n godkendelse af ansøgerne. I disse tilfælde synes samrådene at følge en  \r\n\r\n forskellig praksis med hensyn til spørgsmålet om orientering af ansøgerne,  \r\n\r\n herunder på hvilket tidspunkt en eventuel orientering skal ske. </P>  \r\n\r\n<P CLASS=PUNKT> <B>2.</B> Ansøgerne er parter i adoptionssagen, herunder i en  \r\n\r\n sag om godkendelse af forslag om matching. Familieretsdirektoratet finder det  \r\n\r\n derfor bedst stemmende med almindelige forvaltningsretlige principper, at  \r\n\r\n ansøgerne af socialcentret eller samrådet under en verserende adoptionssag  \r\n\r\n gøres bekendt med det udenlandske matching-forslag, selv om det foreslåede  \r\n\r\n barn er uden for den abstrakte godkendelse af ansøgerne, således at disse får  \r\n\r\n lejlighed til at fremkomme med en udtalelse, inden samrådet træffer  \r\n\r\n afgørelse. Socialcentret eller samrådet bør samtidig med orienteringen  \r\n\r\n underrette ansøgerne om, at det foreslåede barn ligger uden for ansøgernes  \r\n\r\n godkendelse, og at de derfor kun kan forventes godkendt til at adoptere det  \r\n\r\n pågældende barn, hvis godkendelsen af ansøgerne udvides til at omfatte  \r\n\r\n barnet. I almindelighed vil orienteringen af ansøgerne mest hensigtsmæssigt  \r\n\r\n kunne ske under en personlig samtale med deltagelse af socialcentrets  \r\n\r\n lægeligt sagkyndige. Det bør under orienteringen præciseres over for  \r\n\r\n ansøgerne, at de hverken juridisk eller moralsk er forpligtet til at  \r\n\r\n acceptere den forslåede matching. Socialcentret eller samrådet kan i  \r\n\r\n forbindelse med orienteringen fastsætte en frist for afgivelse af ansøgernes  \r\n\r\n udtalelse. </P>  \r\n\r\n<P>Hvis ansøgerne under behandlingen af matching-forslaget anmoder om  \r\n\r\n aktindsigt, kan det af hensyn til den eventuelle anbringelse af barnet hos  \r\n\r\n andre ansøgere være nødvendigt, at ansøgerne ikke får kendskab til barnets  \r\n\r\n identitet. Dette vil i almindelighed kunne opnås ved at undtage barnets navn,  \r\n\r\n nøjagtige fødselsdato og et eventuelt fotografi af barnet fra aktindsigten,  \r\n\r\n jfr. offentlighedslovens § 10, stk. 1, 2. og 3. pkt. Ansøgerne bør i så fald  \r\n\r\n underrettes om, at de pågældende oplysninger er tilbageholdt. </P>  \r\n\r\n<P>For så vidt angår matching-forslag, der ikke fremsættes under en  \r\n\r\n verserende adoptionssag, henvises til adoptionsnævntes skrivelser af 18. maj  \r\n\r\n 1982 (ANM nr. 28) og 1. februar 1984 (ANM nr. 30) om adoption af en bror  \r\n\r\n eller en søster til et barn ansøgere allerede har adopteret. </P>  \r\n\r\n<P CLASS=PUNKT> <B>3.</B> Under samrådets behandling af et matching-forslag,  \r\n\r\n der ligger inden for ansøgernes abstrakte godkendelse, vil der kun  \r\n\r\n undtagelsesvis opstå spørgsmål om at afslå at godkende den foreslåede  \r\n\r\n matching. Man skal anmode samrådet om i sådanne tilfælde at følge den  \r\n\r\n fremgangsmåde, der er beskrevet under pkt. 2, således at ansøgerne inden  \r\n\r\n samrådets endelige afgørelse gøres bekendt med forslaget og får lejlighed til  \r\n\r\n at fremkomme med en udtalelse. </P>  \r\n\r\n<P CLASS=PUNKT> <B>4.</B> Ansøgerne og den formidlende organisation skal  \r\n\r\n underrettes om samrådets afgørelse om godkendelse af matching efter  \r\n\r\n adoptionsbekendtgørelsens § 5. I tilfælde af afslag skal afgørelsen indeholde  \r\n\r\n vejledning om ansøgernes og organisationens adgang til at påklage afgørelsen  \r\n\r\n til adoptionsnævnet. </P>  \r\n\r\n<P CLASS=PUNKT> <B>5.</B> Af hensyn til behandlingen af en eventuel klage  \r\n\r\n skal man anmode de formidlende organisationer om så vidt muligt at afvente  \r\n\r\n adoptionsnævntes afgørelse, inden barnets papirer sendes tilbage til  \r\n\r\n organisationens udenlandske kontakt. </P>  \r\n\r\n<P CLASS=PUNKT> <B>6.</B> For så vidt angår de formidlende organisationers  \r\n\r\n adgang til over for ansøgerne at omtale, at der fra udlandet er modtaget et  \r\n\r\n matching-forslag, gælder fortsat familieretsdirektoratets cirkulærskrivelse  \r\n\r\n nr. A 3/1985 af 19. februar 1985. </P>  \r\n\r\n<P>P.M.V. </P>  \r\n\r\n<P>T. Melchior </P>  \r\n\r\n<P>/D. Sylvest Nielsen </P>  \r\n\r\n<P>Til samtlige adoptionssamråd og socialcentre (i København magistraten og  \r\n\r\n på Frederiksberg det social udvalg), adoptionsnævnet og de  \r\n\r\n adoptionsformidlende organisationer. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Cirkulærskrivelsen er udsendt som nr. A 5/1985."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851154810"
        },
        {
            "displayName": "Entydig dokumentidentifikation",
            "displayValue": "CM017928"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/10/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11548"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "14/11/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Familieretskontoret J.nr. 1985-3007-5."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}