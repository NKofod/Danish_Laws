{
    "id": 228820,
    "title": "Forslag til folketingsbeslutning om at gøre det strafbart at obstruere forældremyndigheds- og samværssager og om at tillægge uhensigtsmæssig adfærd i familieretlige sager processuel skadevirkning",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 66",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 18. januar 2022 af Karina Adsbøl (DF), Liselott Blixt (DF), Kristian Thulesen Dahl (DF), Marie Krarup (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at gøre det strafbart at obstruere forældremyndigheds- og samværssager og om at tillægge uhensigtsmæssig adfærd i familieretlige sager processuel skadevirkning</p>\r\n<p class=\"NormalInd\">Folketinget pålægger regeringen at sikre, at det har strafferetlige konsekvenser for en forælder, der udøver samarbejdschikane i forældremyndighedssager i Familieretshuset f.eks. ved at fremsætte usandheder, der sætter den anden forælder i et dårligt lys. Det kan f.eks. ske ved at indsætte en bestemmelse i forældreansvarsloven herom. Derudover pålægges regeringen at sikre, at det fremover kan medføre processuel skadevirkning for en forælder med en verserende forældremyndigheds- eller samværssag i Familieretshuset, hvis denne har forsøgt at fremme sine egne interesser ved at fremsætte usande påstande om den anden part. Det vil i praksis sige, at det kan skade en forælders sag, hvis han eller hun har fremsat usande påstande om eller mod den anden forælder med henblik på at fremme sin egen sag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I Dansk Folkeparti mener vi, at det er aldeles urimeligt og skadeligt for barnet, når forældrene ligger i åben konflikt om forældremyndigheden, og at konfliktniveauet mellem forældrene har stor betydning for barnets trivsel og udvikling.</p>\r\n<p class=\"NormalInd\">Vi får ofte henvendelser fra borgere, der oplever, at den ene forælder som led i sagen fremsætter falske påstande om den anden forælder f.eks. for at trække samværssager i langdrag eller for at opnå en bedre position i forældremyndighedssagen. Det er ødelæggende for den forælder, der på et falskt grundlag sættes i dårligt lys og derfor risikerer at miste retten til at se sit barn. Ofte har det ydermere den virkning, at den obstruerende forælder knyttes endnu nærmere til barnet, hvilket til tider stiller denne forældre bedre i samværs- eller forældremyndighedssagen.</p>\r\n<p class=\"NormalInd\">Derfor skal regeringen dels sørge for, at det i forældremyndigheds- og samværssager gøres strafbart at fremsætte usande udtalelser om den anden forælder, dels sikre, at sådanne strafbare udtalelser medfører processuel skadevirkning under en verserende forældremyndigheds- eller samværssag. Straffen for at fremsætte usande påstande om den anden forælder skal være mærkbar, og det kan f.eks. være en bøde af en ikke uvæsentlig størrelse.</p>\r\n<p class=\"NormalInd\">Mange usande påstande er allerede kriminaliseret, herunder bl.a. falsk forklaring for retten, falsk erklæring til offentlig myndighed, falsk erklæring til brug for retsforhold m.v., jf. straffelovens kapitel 17. Påstande, anklager og falske anmeldelser er allerede kriminaliseret i straffeloven, og der er derfor ikke behov for at kriminalisere dem igen med dette forslag.</p>\r\n<p class=\"NormalInd\">De påstande, som med dette forslag foreslås kriminaliseret ved en særlig bestemmelse i forældreansvarsloven, er påstande, som i sin form kan nærme sig injurierende udtalelser, og som kan så tvivl om en forælders forældreevner, personlighedstræk og pålidelighed, og som kan ende med at have væsentlig betydning for afgørelsen af, hvem der f.eks. skal have forældremyndigheden over et barn. Det særlige ved injurierende udtalelser er, at de som udgangspunkt er undergivet privat påtale, det vil sige, at den ene part selv skal stævne den part, der er fremkommet med udtalelsen. Ofte er injurier subjektive betragtninger, som er i stand til at gøre skade på den person, de omhandler. Det er også tilfældet i forældremyndighedssager, men her er indsatsen højere end ellers, for den ene forælder kan risikere at miste samvær eller forældremyndighed på grund af noget, den anden forælder har sagt. I disse typer af sager sker det imidlertid sjældent, at påstandene bliver grundigt efterprøvet, og det er også de færreste forældre, der midt i en kamp om forældremyndighed eller samvær har overskud eller ressourcer til også at føre en injuriesag for at få rettens ord for, at en påstand er injurierende. Derfor er der behov for at beskytte forældre mod usande påstande fra modparten, som kan ende med at koste dem samværsretten eller forældremyndigheden.</p>\r\n<p class=\"NormalInd\">Det er klart, at myndighederne aldrig må sidde alvorlige anklager overhørig. Hvis der opstår mistanke om, at et barn har været udsat for overgreb eller vold, er det naturligvis helt afgørende, at sagen bliver undersøgt grundigt. Vi skal beskytte børn. Det kan ingen være uenige i.</p>\r\n<p class=\"NormalInd\">Men samtidig er det forkert at belønne en forælder, der for at fremme sin egen sag kommer med falske påstande, ved at tildele dem den fulde forældremyndighed eller ved at afskære den anden forælder samværet.</p>\r\n<p class=\"NormalInd\">Der er noget galt med systemet, hvis det kan stille en forælder bedre i en forældremyndighedssag, at vedkommende fremsætter usande påstande mod den anden forælder, fordi det kan føre til, at den anden forælder taber en forældremyndigheds- eller samværssag.</p>\r\n<p class=\"NormalInd\">Derfor skal regeringen sikre, at det har konsekvenser for den konkrete samværs- eller forældremyndighedssag, hvis den ene forælder aktivt chikanerer og/eller fremsætter usandheder om den anden forælder.</p>\r\n<p class=\"NormalInd\">Det må forventes, at forslaget vil medføre økonomiske konsekvenser i et vist omfang, idet udokumenterede påstande i højere grad vil skulle efterprøves i Familieretshuset. Det nærmere omfang vil skulle konkretiseres i forbindelse med det lovforberedende arbejde.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karina Adsbøl </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at gøre det strafbart at obstruere forældremyndigheds- og samværssager og om at tillægge uhensigtsmæssig adfærd i familieretlige sager processuel skadevirkning.</p>\r\n<p class=\"ForslagsNummer\">(Beslutningsforslag nr. B 66)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 66",
            "stateLabel": "Forkastet",
            "references": [
                {
                    "shortName": "2021/1 BSF 66",
                    "title": "Forslag til folketingsbeslutning om at gøre det strafbart at obstruere forældremyndigheds- og samværssager og om at tillægge uhensigtsmæssig adfærd i familieretlige sager processuel skadevirkning",
                    "presentationName": "Beslutningsforslag som fremsat",
                    "documentTypeId": 480,
                    "documentId": 228820,
                    "eliUri": "/eli/ft/20211BB00066",
                    "externalLink": ""
                },
                {
                    "shortName": "2021/1 BTB 66",
                    "title": "Betænkning over Forslag til folketingsbeslutning om at gøre det strafbart at obstruere forældremyndigheds- og samværssager og om at tillægge uhensigtsmæssig adfærd i familieretlige sager processuel skadevirkning",
                    "presentationName": "Betænkning over beslutningsforslag",
                    "documentTypeId": 500,
                    "documentId": 230873,
                    "eliUri": "/eli/ft/20211DB00813",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b66/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/01/2022"
        },
        {
            "displayName": "Accession",
            "displayValue": "20211BB00066"
        },
        {
            "displayName": "Entydig dokumentidentifikation",
            "displayValue": "AX027247"
        },
        {
            "displayName": "Dato for førstegangsindlæggelse",
            "displayValue": "19/01/2022"
        },
        {
            "displayName": "Dato for indlæggelse",
            "displayValue": "19/01/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}