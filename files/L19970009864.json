{
    "id": 85867,
    "title": "Bekendtgørelse af administrativ aftale af 28. oktober 1996 med Chile om gennemførelse af overenskomst af 8. marts 1995 med Chile om social sikring ",
    "documentTypeId": "220",
    "isSagsforlobPeriodValid": false,
    "shortName": "BKI nr 98 af 09/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af administrativ aftale af 28.  \r\n\r\n oktober 1996 med Chile om gennemførelse af overenskomst af 8. marts 1995 med  \r\n\r\n Chile om social sikring </H1>  \r\n\r\n<P></P>  \r\n\r\n<BR>  \r\n\r\n<P>Der er den 28. oktober 1996 i Santiago indgået en administrativ aftale om  \r\n\r\n gennemførelse af overenskomsten af 8. marts 1995 med Chile om social sikring,  \r\n\r\n jfr. Udenrigsministeriets bekendtgørelse nr. 147 af 30. november 1995,  \r\n\r\n Lovtidende C: </P>  \r\n\r\n<P>Aftalen har følgende ordlyd: </P>  \r\n\r\n<P> <B>ADMINISTRATIV AFTALE OM GENNEMFØRELSE AF KONVENTIONEN OM SOCIAL  \r\n\r\n SIKRING MELLEM REPUBLIKKEN CHILE OG KONGERIGET DANMARK INDGÅET DEN 8. MARTS  \r\n\r\n 1995</B>  </P>  \r\n\r\n<P>I henhold til artikel 20, bogstav a), i konventionen om social sikring  \r\n\r\n mellem Republikken Chile og Kongeriget Danmark indgået den 8. marts 1995, har  \r\n\r\n de kompetente myndigheder: </P>  \r\n\r\n<P>for Kongeriget Danmark, </P>  \r\n\r\n<P>socialministeren </P>  \r\n\r\n<P>for Republikken Chile, </P>  \r\n\r\n<P>ministeren for arbejde og social sikring </P>  \r\n\r\n<P>aftalt de følgende bestemmelser: </P>  \r\n\r\n<DIV CLASS=AFSNIT ID=\"A1\">  \r\n\r\n<H2 CLASS=ATITLE1 ALIGN=CENTER>AFSNIT I </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>ALMINDELIGE BESTEMMELSER </B> </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n</DIV>  \r\n\r\n<P CLASS=PUNKT> <B>1.</B> Ved anvendelse af denne administrative aftale  \r\n\r\n betyder ordet &#187;konvention&#171; konventionen om social sikring mellem  \r\n\r\n Republikken Chile og Kongeriget Danmark underskrevet i København den 8. marts  \r\n\r\n 1995. </P>  \r\n\r\n<P CLASS=PUNKT> <B>2.</B> I denne aftale har de ord og udtryk, der er nævnt i  \r\n\r\n artikel 1 i konventionen, den betydning, der er tillagt dem i den nævnte  \r\n\r\n artikel. </P>  \r\n\r\n<P>Artikel 2 </P>  \r\n\r\n<P> <I>Forbindelsesorganer</I>  </P>  \r\n\r\n<P CLASS=PUNKT> <B>1.</B> De følgende er udpeget som forbindelsesorganer i  \r\n\r\n henhold til artikel 20, bogstav d), i konventionen: </P>  \r\n\r\n<P>For Chile: </P>  \r\n\r\n<P>For så vidt angår medlemmer af det ny pensionssystem: </P>  \r\n\r\n<P>Superintendencia de Administradoras de Fondos de Pensiones </P>  \r\n\r\n<P>(Departementet for administration af pensionsfondene) </P>  \r\n\r\n<P>For så vidt angår medlemmer af ordninger administreret af Institutio de  \r\n\r\n Normalization Previsional (instituttet for normalisering af social sikring):  \r\n\r\n</P>  \r\n\r\n<P>Superintendencia de Seguridad Social (Departementet for Socialstyrelsen)  \r\n\r\n</P>  \r\n\r\n<P>For Danmark: </P>  \r\n\r\n<P>Vedrørende tillægspension: </P>  \r\n\r\n<P>Arbejdsmarkedets Tillægspension </P>  \r\n\r\n<P>Vedrørende alle andre ydelser: </P>  \r\n\r\n<P>Direktoratet for Social Sikring og Bistand </P>  \r\n\r\n<P CLASS=PUNKT> <B>2.</B> Ved gensidig aftale kan de kontraherende staters  \r\n\r\n kompetente myndigheder udpege andre forbindelsesorganer. </P>  \r\n\r\n<P CLASS=PUNKT> <B>3.</B> Forbindelsesorganerne kan korrespondere direkte med  \r\n\r\n hinanden og med de berørte personer eller med personer, som de har bemyndiget  \r\n\r\n dertil. </P>  \r\n\r\n<P CLASS=PUNKT> <B>4.</B> Forbindelsesorganerne skal aftale indholdet i de  \r\n\r\n blanketter, der er nødvendige til gennemførelse af konventionen og denne  \r\n\r\n administrative aftale. </P>  \r\n\r\n<P>Artikel 3 </P>  \r\n\r\n<P> <I>Kompetente institutioner</I>  </P>  \r\n\r\n<P>Begge kontraherende staters kompetente institutioner, der er henvist til i  \r\n\r\n artikel 1, bogstav e), i konventionen, er opført i bilaget til denne aftale.  \r\n\r\n</P>  \r\n\r\n<DIV CLASS=AFSNIT ID=\"A2\">  \r\n\r\n<H2 CLASS=ATITLE1 ALIGN=CENTER>AFSNIT II </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>GENNEMFØRELSE AF AFSNIT II I KONVENTIONEN  \r\n\r\n</B> </P>  \r\n\r\n<P>DEN LOVGIVNING DER SKAL ANVENDES </P>  \r\n\r\n<P>Artikel 4 </P>  \r\n\r\n<P> <I>Udstationerede arbejdstagere</I>  </P>  \r\n\r\n</DIV>  \r\n\r\n<P CLASS=PUNKT> <B>1.</B> Ved tilfælde som nævnt i konventionens artikel 7,  \r\n\r\n bogstav a), 1. punktum, afgiver forbindelsesorganet på anmodning fra  \r\n\r\n arbejdsgiveren eller arbejdstageren en attestation, der dokumenterer, at  \r\n\r\n sidstnævnte fortsat er omfattet lovgivningen om social sikring i den  \r\n\r\n kontraherende stat, hvorfra han udsendes, som om han fortsat udførte  \r\n\r\n beskæftigelse i denne stat, udstationeringsperioden og identiteten af de  \r\n\r\n familiemedlemmer, der ledsager arbejdstageren. Attestation gives </P>  \r\n\r\n<P>I Chile </P>  \r\n\r\n<P>af forbindelsesorganet for den socialsikringsinstitution, som  \r\n\r\n arbejdstageren er medlem af </P>  \r\n\r\n<P>I Danmark </P>  \r\n\r\n<P>af Direktoratet for Social Sikring og Bistand. </P>  \r\n\r\n<P CLASS=PUNKT> <B>2.</B> Attestationen afgives på en blanket, der er aftalt  \r\n\r\n efter bestemmelserne i artikel 2 i denne aftale. </P>  \r\n\r\n<P CLASS=PUNKT> <B>3.</B> Blanketten, der er udstedt i henhold til stk. 2,  \r\n\r\n udleveres til arbejdstageren, der opbevarer den med henblik på dokumentation  \r\n\r\n af sine socialsikringsforhold i det modtagende land. </P>  \r\n\r\n<P CLASS=PUNKT> <B>4.</B> De institutioner, der er nævnt i stk. 1, skal  \r\n\r\n underrette hinanden om udstedelse af en sådan dokumentation. </P>  \r\n\r\n<P CLASS=PUNKT> <B>5.</B> Arbejdsgiveren anmoder om samtykke til fortsat at  \r\n\r\n anvende lovgivningen i den kontraherende stat, hvorfra en arbejdstager er  \r\n\r\n udstationeret som nævnt i konventionens artikel 7, bogstav a), 2. punktum.  \r\n\r\n Samtykke gives </P>  \r\n\r\n<P>i Chile </P>  \r\n\r\n<P>af det forbindelsesorgan, der har udstedt den første  \r\n\r\n udstationeringsblanket </P>  \r\n\r\n<P>i Danmark </P>  \r\n\r\n<P>af Direktoratet for Social Sikring og Bistand. </P>  \r\n\r\n<P>Samtykke indføres i udstationeringsblanketten, der er udstedt i henhold  \r\n\r\n til stk. 1. </P>  \r\n\r\n<DIV CLASS=AFSNIT ID=\"A3\">  \r\n\r\n<H2 CLASS=ATITLE1 ALIGN=CENTER>AFSNIT III </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>GENNEMFØRELSE AF AFSNIT III I KONVENTIONEN  \r\n\r\n</B> </P>  \r\n\r\n<P>ALDERS-, EFTERLADTE, INVALIDE- OG FØRTIDSPENSION </P>  \r\n\r\n<P>Artikel 5 </P>  \r\n\r\n<P> <I>Anerkendelse af ansøgninger i begge stater</I>  </P>  \r\n\r\n<P>Når det fremgår af en ansøgning, der er indgivet til en kompetent  \r\n\r\n institution i en af de kontraherende stater i overensstemmelse med denne  \r\n\r\n stats lovgivning, at den forsikrede person også har været omfattet af  \r\n\r\n lovgivningen i den anden kontraherende stat, skal ansøgningen ligeledes  \r\n\r\n betragtes som en ansøgning om ydelser efter sidstnævnte stats lovgivning.  \r\n\r\n</P>  \r\n\r\n<P>Artikel 6 </P>  \r\n\r\n<P> <I>Indgivelse af ansøgninger</I>  </P>  \r\n\r\n</DIV>  \r\n\r\n<P CLASS=PUNKT> <B>1.</B> Ansøgninger om ydelse skal indgives til den  \r\n\r\n kompetente institution i den kontraherende stat, på hvis område ansøgeren er  \r\n\r\n bosat, i overensstemmelse med den fremgangsmåde, som er fastlagt i den  \r\n\r\n lovgivning, som administreres at denne institution. Datoen for indgivelse af  \r\n\r\n ansøgningen til den nævnte institution anses tillige for at være dato for  \r\n\r\n indgivelse af ansøgning til institutionen i den anden kontraherende stat.  \r\n\r\n</P>  \r\n\r\n<P CLASS=PUNKT> <B>2.</B> I det tilfælde hvor ansøgeren ikke har registrerede  \r\n\r\n forsikringsperioder i den stat, på hvis område han er bosat ved indgivelse af  \r\n\r\n ansøgningen, indgives sidstnævnte til et forbindelsesorgan i den pågældende  \r\n\r\n stat. </P>  \r\n\r\n<P>Artikel 7 </P>  \r\n\r\n<P> <I>Fremgangsmåde ved ansøgning</I>  </P>  \r\n\r\n<P CLASS=PUNKT> <B>1.</B> Den kompetente institution i en af de kontraherende  \r\n\r\n stater, som modtager en ansøgning om ydelser efter den anden kontraherende  \r\n\r\n stats lovgivning, skal uden ophold sende ansøgningsskemaet til den anden  \r\n\r\n kontraherende stats forbindelsesorgan med oplysning om ansøgningsdato.  \r\n\r\n Ansøgningsskemaet fremsendes </P>  \r\n\r\n<P>i Chile </P>  \r\n\r\n<P>af det forbindelsesorgan, der svarer til den socialsikringsinstitution,  \r\n\r\n som arbejdstageren er medlem af </P>  \r\n\r\n<P>i Danmark </P>  \r\n\r\n<P>af den kompetente institution. </P>  \r\n\r\n<P CLASS=PUNKT> <B>2.</B> Den kompetente institution, som modtager  \r\n\r\n ansøgningen, skal sammen med ansøgningsskemaet fremsende al tilgængelig  \r\n\r\n dokumentation, som den anden part måtte kræve for at fastslå ansøgerens ret  \r\n\r\n til ydelsen. </P>  \r\n\r\n<P CLASS=PUNKT> <B>3.</B> I tilfælde af ansøgning om en chilensk pension  \r\n\r\n alene skal ansøgningsskemaet ledsages af alle oplysninger om  \r\n\r\n beskæftigelsesperiode og stedet for beskæftigelsens udførelse samt arten af  \r\n\r\n beskæftigelsen, så vel som oplysning om arbejdsgiverens navn og adresse. </P>  \r\n\r\n<P CLASS=PUNKT> <B>4.</B> Den kompetente institution, som fremsender  \r\n\r\n ansøgningen, skal bekræfte de forsikringsperioder, der er tilbagelagt efter  \r\n\r\n den lovgivning, som denne institution administrerer. </P>  \r\n\r\n<P>Artikel 8 </P>  \r\n\r\n<P> <I>Underretning om afgørelse og oplysning om resultat af  \r\n\r\n pensionssagsbehandlingen</I>  </P>  \r\n\r\n<P>De kompetente institutioner skal gensidigt informere hinanden om  \r\n\r\n resultatet af pensionssagsbehandlingen, som behandles efter konventionens  \r\n\r\n regler. </P>  \r\n\r\n<P>I tilfælde af afslag oplyses hvilken type ydelse, der er givet afslag på,  \r\n\r\n og begrundelse for afslaget. </P>  \r\n\r\n<P>I tilfælde af tilkendelse oplyses, hvilken type ydelse, der er tilkendt,  \r\n\r\n og datoen for påbegyndelse af udbetaling af ydelsen. </P>  \r\n\r\n<P>Artikel 9 </P>  \r\n\r\n<P> <I>Lægeundersøgelse og administrativ kontrol</I>  </P>  \r\n\r\n<P CLASS=PUNKT> <B>1.</B> Den kompetente institution i en kontraherende stat  \r\n\r\n skal, på anmodning fra den anden kontraherende stat, og indenfor de  \r\n\r\n betingelser og grænser som er fastlagt i den lovgivning, som den  \r\n\r\n administrerer, forsyne forbindelsesorganet i den anden kontraherende stat med  \r\n\r\n enhver tilgængelig lægeerklæring eller anden dokumentation for en ansøgers  \r\n\r\n eller ydelsesmodtagers invaliditet. Lægeerklæringer og anden dokumentation  \r\n\r\n skal fremsendes </P>  \r\n\r\n<P>i Chile </P>  \r\n\r\n<P>af forbindelsesorganet svarende til den socialsikringsinstitution som  \r\n\r\n arbejdstageren er medlem af </P>  \r\n\r\n<P>i Danmark </P>  \r\n\r\n<P>af de kompetente institutioner </P>  \r\n\r\n<P CLASS=PUNKT> <B>2.</B> Når den kompetente institution i en af de  \r\n\r\n kontraherende stater kræver, at en ansøger, som har ophold eller er bosat på  \r\n\r\n den anden kontraherende stats område, skal gennemgå yderligere lægelig  \r\n\r\n undersøgelse, skal forbindelsesorganet, på anmodning fra forbindelsesorganet  \r\n\r\n i den førstnævnte stat, sørge for, at en sådan undersøgelse bliver gennemført  \r\n\r\n i overensstemmelse med de bestemmelser, det administrerer. Lægeundersøgelser  \r\n\r\n og anden dokumentation fremsendes på en blanket, som er aftalt efter  \r\n\r\n bestemmelserne i artikel 2 i denne aftale. </P>  \r\n\r\n<P CLASS=PUNKT> <B>3.</B> Lægeundersøgelser og erklæringer betales efter  \r\n\r\n reglerne i artikel 11 i konventionen og udgifterne skal refunderes så hurtigt  \r\n\r\n som muligt efter modtagelse af detaljeret redegørelse for omkostningerne.  \r\n\r\n</P>  \r\n\r\n<P CLASS=PUNKT> <B>4.</B> Den kompetente institution, på hvis område en  \r\n\r\n ansøger om en ydelse eller en modtager af en ydelse i henhold til  \r\n\r\n lovgivningen i den anden kontraherende stat opholder sig eller er bosat, skal  \r\n\r\n - såfremt den kompetente institution anmoder derom - udføre en administrativ  \r\n\r\n kontrol, som gør det muligt at konstatere ethvert forhold, som kan betyde  \r\n\r\n tildeling, fortsættelse, suspension eller ophør af en sådan ydelse. Den  \r\n\r\n administrative kontrol udføres enten gennem forbindelsesorganerne eller  \r\n\r\n direkte gennem den tilsvarende institution i den anden kontraherende stat, på  \r\n\r\n hvis område ansøgeren eller ydelsesmodtageren opholder sig eller er bosat, i  \r\n\r\n henhold til lovgivningen i sidstnævnte kontraherende stat. Denne kontrol  \r\n\r\n udføres vederlagsfrit. </P>  \r\n\r\n<P>Artikel 10 </P>  \r\n\r\n<P> <I>Sygesikringsydelser for pensionister</I>  </P>  \r\n\r\n<P CLASS=PUNKT> <B>1.</B> I tilfælde som nævnt i artikel 13 i konventionen,  \r\n\r\n skal betingelsen om at være pensionist dokumenteres på en blanket, der  \r\n\r\n udstedes af den kompetente institution, som har tilkendt ydelsen, der  \r\n\r\n samtidig oplyser datoen for tilkendelse af pension samt det aktuelle  \r\n\r\n pensionsbeløb. Denne blanket skal indgives til forbindelsesorganet i  \r\n\r\n bopælslandet. </P>  \r\n\r\n<P CLASS=PUNKT> <B>2.</B> Når en person, der modtager pension efter dansk  \r\n\r\n lovgivning, har bopæl i Chile skal det chilenske forbindelsesorgan, som  \r\n\r\n modtager en attest som nævnt i stk. 1, omregne pensionsbeløbet til national  \r\n\r\n valuta og indføre disse oplysninger i en blanket udfærdiget til formålet, og  \r\n\r\n den berørte person indbetaler herefter bidrag til sygesikringen på dette  \r\n\r\n grundlag til den relevante institution. </P>  \r\n\r\n<DIV CLASS=AFSNIT ID=\"A4\">  \r\n\r\n<H2 CLASS=ATITLE1 ALIGN=CENTER>AFSNIT IV </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>FORSKELLIGE BESTEMMELSER </B> </P>  \r\n\r\n<P>Artikel 11 </P>  \r\n\r\n<P> <I>Udbetaling af ydelser</I>  </P>  \r\n\r\n</DIV>  \r\n\r\n<P CLASS=PUNKT> <B>1.</B> Kontantydelser i henhold til en kontraherende stats  \r\n\r\n lovgivning til modtagere, som opholder sig eller er bosat i den anden  \r\n\r\n kontraherende stat, skal udbetales direkte til modtagerne. De kontraherende  \r\n\r\n staters forbindelsesorganer skal dog have adgang til at aftale andre  \r\n\r\n fremgangsmåder for udbetaling af sådanne ydelser. </P>  \r\n\r\n<P CLASS=PUNKT> <B>2.</B> Udbetaling af ydelser skal ske på de tidspunkter,  \r\n\r\n som er fastlagt i den nationale lovgivning, som den institution, der skal  \r\n\r\n udbetale ydelserne, administrerer. </P>  \r\n\r\n<P>Artikel 12 </P>  \r\n\r\n<P> <I>Ikrafttrædelse</I>  </P>  \r\n\r\n<P>Denne administrative aftale træder i kraft på datoen for underskrivelsen  \r\n\r\n og anvendes fra samme dato som konventionen træder i kraft og har samme  \r\n\r\n varighed. </P>  \r\n\r\n<P>Udfærdiget i to eksemplarer i Santiago, Chile, den 28. oktober 1996, på  \r\n\r\n henholdsvis dansk, engelsk og spansk som alle har samme gyldighed. </P>  \r\n\r\n<P>For Danmark </P>  \r\n\r\n<P> <B>Ole Wøhlers Olsen</B>  </P>  \r\n\r\n<P>Danmarks Ambassadør </P>  \r\n\r\n<P>For Republikken Chile </P>  \r\n\r\n<P> <B>Jorge Arrate MacNiven</B>  </P>  \r\n\r\n<P>Ministeren for Arbejde og Social Sikring </P>  \r\n\r\n<P> <B>BILAG</B>  </P>  \r\n\r\n<P> <I>KOMPETENTE INSTITUTIONER</I>  </P>  \r\n\r\n<P>Artikel 1, bogstav e) i konventionen </P>  \r\n\r\n<P>Artikel 3 i den administrative aftale </P>  \r\n\r\n<P> <B>A. CHILE</B>  </P>  \r\n\r\n<P>1. <I>Pensioner</I>  </P>  \r\n\r\n<P>Las Administradoras de Fondos pensiones </P>  \r\n\r\n<P>(Administrationen for pensionsfondene) for medlemmer af det ny  \r\n\r\n pensionssystem </P>  \r\n\r\n<P>Instituto de Normalizacion Previsional (Instituttet for normalisering af  \r\n\r\n social sikring) for medlemmer af de gamle sociale sikringsordninger </P>  \r\n\r\n<P>2. <I>Invaliditetsvurdering</I>  </P>  \r\n\r\n<P>Comision Medica de la Superintendencia de Administradoras de Pensiones  \r\n\r\n (Den medicinske kommission for Departementet for administration af  \r\n\r\n pensionsfonde), for medlemmer af det ny pensionssystem, </P>  \r\n\r\n<P>Comision de Medicina Preventiva e Invalidez del Servicio de Salud  \r\n\r\n (Kommissionen for præventiv medicin og invaliditet) for medlemmer af  \r\n\r\n Instituttet for normalisering af social sikring, og Comision de Medicina  \r\n\r\n Preventiva e Invalidez del Servicio de Salud Central (Den centrale  \r\n\r\n sundhedsservice's kommission for præventiv medicin og invaliditet) for  \r\n\r\n medlemmer af de gamle sociale sikringssystemer, som ikke har bopæl i Chile,  \r\n\r\n og for personer som ikke har registreret medlemsskab i dette land. </P>  \r\n\r\n<P>3. <I>Betaling af sygesikringsbidrag (Art. 10 i konventionen) </I></P>  \r\n\r\n<P> Instituciones de Salud Previsional (De sociale sundhedsinstitutioner  \r\n\r\n eller </P>  \r\n\r\n<P>El Fondo Nacional de Salud (Den nationale sundhedsfond) </P>  \r\n\r\n<P> <B>B. DANMARK</B>  </P>  \r\n\r\n<P>1. <I>Social pension</I>  </P>  \r\n\r\n<P>For ansøgere med bopæl i Danmark: </P>  \r\n\r\n<P>Ansøgerens bopælskommune. </P>  \r\n\r\n<P>For ansøgere med bopæl udenfor Danmark: Direktoratet for Social Sikring og  \r\n\r\n Bistand </P>  \r\n\r\n<P>Ny Kongensgade 9 </P>  \r\n\r\n<P>1472 København K </P>  \r\n\r\n<P>2. <I>ATP</I>  </P>  \r\n\r\n<P>Arbejdsmarkedets Tillægspension </P>  \r\n\r\n<P>Kongens Vænge 8 </P>  \r\n\r\n<P>3400 Hillerød </P>  \r\n\r\n<P>Aftalen trådte i medfør af artikel 12 i kraft den 28. oktober 1996. </P>  \r\n\r\n<P>Opmærksomheden henledes på, at ordlyden til nedennævnte administrative  \r\n\r\n aftaler mellem Danmark og fremmede lande om social sikring kan fås ved  \r\n\r\n henvendelse til Socialministeriet. </P>  \r\n\r\n<PRE>  \r\n\r\n  Land:                   Dato:  \r\n\r\n Canada                   12. april 1985  \r\n\r\n Quebec                   25. marts 1987  \r\n\r\n Israel                   3. juli 1985  \r\n\r\n Jugoslavien              20. juni 1983  \r\n\r\n Schweiz                  10. november 1993  \r\n\r\n Tyrkiet                  24. januar 1984  \r\n\r\n Østrig                   16. juni 1987  \r\n\r\n</PRE>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. oktober 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/1997"
        },
        {
            "displayName": "Accession",
            "displayValue": "L19970009864"
        },
        {
            "displayName": "Entydig dokumentidentifikation",
            "displayValue": "CM045586"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "18/09/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "09/10/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., StF.1. j.nr. 28.D.96."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}