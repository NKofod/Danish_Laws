{
    "id": 39849,
    "title": "Bod 2.3.2. Faglig Voldgift. Organisationsansvar 2.2. Passivitet. Processuelle spørgsmål 5.2. Underbetaling.(* 1)(* 2) Landsorganisationen i Danmark for Specialarbejderforbundet i Danmark (konsulent Evelyn Jørgensen) mod Dansk Arbejdsgiverforening    for Danske Vognmænd og denne for Roland Munch ApS, Esbjerg (advokat Helge Werner) Dommere: Jens Bollerup-Jensen, Max Bæhring, Poul Flemming Hansen, Thorkild E. Jensen, Kiil (retsformand), Erik Kjærgaard og Nicolai Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3905 af 14/09/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmål om rettidig opfyldelse af arbejdsretsdom Ved AD 92.228 (A  \r\n\r\n 1993, s. 83) blev et ApS dømt til at aflønne et arbejde, som det havde  \r\n\r\n overtaget fra DFDS, der ejede alle anparter i ApS'et, efter den overenskomst,  \r\n\r\n der hidtil havde været gældende for arbejdet. Dommen gav anledning til  \r\n\r\n forhandlinger mellem parterne om efterregulering af lønnen og  \r\n\r\n lønfastsættelsen fremover, og da disse ikke førte til et resultat, blev  \r\n\r\n virksomheden indklaget for Arbejdsretten med påstand om ikke at have  \r\n\r\n efterlevet arbejdsretsdommen. Sagen blev af Arbejdsretten udsat på behandling  \r\n\r\n ved faglig voldgift af af efterregulerings- og lønspørgsmålet, og efter  \r\n\r\n afsigelsen af en opmandskendelse blev efterreguleringsspørgsmålet forligt ved  \r\n\r\n at arbejdsgiveren betalte et engangsbeløb, ligesom der blev indgået aftale om  \r\n\r\n de arbejds- og aflønningsforholdene. Der udestod dog fortsat to spørgsmål,  \r\n\r\n der blev afgjort ved en senere opmandskendelse. Spørgsmålet om, hvorvidt  \r\n\r\n Arbejdsrettens dom ikke var efterlevet, og om virksomheden og  \r\n\r\n arbejdsgiverorganisationen havde pådraget sig bodsansvar i den anledning  \r\n\r\n fortsatte herefter ved Arbejdsretten. </I> </P>  \r\n\r\n<P> <I>Såvel virksomheden som organisationen blev frifundet, idet det ikke  \r\n\r\n kunne anses for godtgjort, at sagsforløbet i perioden fra Arbejdsrettens dom  \r\n\r\n indtil forliget af 3. november 1994 kunne tages som udtryk for, at de  \r\n\r\n indklagede ikke havde villet efterkomme dommens resultat, og idet den lange  \r\n\r\n sagsbehandlingstid skyldtes forhold hos klagerne selv. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Faglig Voldgift. Organisationsansvar  \r\n\r\n 2.2. Passivitet. Processuelle spørgsmål 5.2. Underbetaling.(* 1)(* 2)  \r\n\r\n Landsorganisationen i Danmark for Specialarbejderforbundet i Danmark  \r\n\r\n (konsulent Evelyn Jørgensen) mod Dansk Arbejdsgiverforening for Danske  \r\n\r\n Vognmænd og denne for Roland Munch ApS, Esbjerg (advokat Helge Werner)  \r\n\r\n Dommere: Jens Bollerup-Jensen, Max Bæhring, Poul Flemming Hansen, Thorkild E.  \r\n\r\n Jensen, Kiil (retsformand), Erik Kjærgaard og Nicolai Westergaard. </H1>  \r\n\r\n<P></P>  \r\n\r\n<BR>  \r\n\r\n<P>1. Under denne sag, der er indbragt for Arbejdsretten ved klageskrift af  \r\n\r\n 15. februar 1994, har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Danske Vognmænd og denne for Roland Munch ApS, Esbjerg, og har ved  \r\n\r\n domsforhandlingens begyndelse nedlagt følgende endelige påstande: </P>  \r\n\r\n<P>Indklagede, Roland Munch ApS, har handlet i strid med Arbejdsrettens dom  \r\n\r\n af 10. juni 1993 i sag nr. 92.228 ved fortsat indtil den 3. november 1994  \r\n\r\n ikke at aflønne de ansatte i henhold til forbundets overenskomst med  \r\n\r\n Arbejdsgiverforeningen for Handel, Transport og Service. </P>  \r\n\r\n<P>Medindklagede, Danske Vognmænd, har delagtiggjort sig i det  \r\n\r\n overenskomststridige forhold. </P>  \r\n\r\n<P>Såvel Danske Vognmænd som Roland Munch ApS tilpligtes til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>De indklagede har påstået frifindelse. </P>  \r\n\r\n<P>2. Ved Arbejdsrettens dom af 10. juni 1993 i sag nr. 92.228, gengivet i  \r\n\r\n Arbejdsretligt Tidsskrift 1993 s. 83 ff., blev indklagede Roland Munch ApS  \r\n\r\n tilpligtet &#187;at aflønne det arbejde, det har overtaget fra DFDS, efter  \r\n\r\n overenskomsten mellem Specialarbejderforbundet i Danmark og  \r\n\r\n Arbejdsgiverforeningen for Handel, Transport og Service.&#171; Indklagede  \r\n\r\n blev endvidere idømt en bod på 30.000 kr. til forbundet for at have aflønnet  \r\n\r\n de pågældende medarbejdere efter forbundets overenskomst med Danske Vognmænd.  \r\n\r\n I dommens præmisser hedder det: </P>  \r\n\r\n<P>&#187;Arbejdet var indtil 1990 omfattet af produktionstillægsaftalen.  \r\n\r\n Roland Munch ApS kan ikke ved i 1990 at have fået arbejdet overdraget fra  \r\n\r\n DFDS, der ejer alle anparter i anpartsselskabet, forlange arbejdet udført for  \r\n\r\n den væsentlig mindre løn, overenskomsten med Danske Vognmænd giver ret til.  \r\n\r\n Da der hverken foreligger passivitet eller så tvivlsom en problemstilling, at  \r\n\r\n bod ikke er forskyldt, tages klagernes påstand til følge som nedenfor  \r\n\r\n bestemt, idet boden fastsættes til 30.000 kroner.&#171; </P>  \r\n\r\n<P>Det bemærkes, at der under sagen var nedlagt påstand om, at spørgsmålet om  \r\n\r\n eventuel efterbetaling skulle henskydes til afgørelse ad sædvanlig fagretlig  \r\n\r\n vej, eventuelt ved faglig voldgift. Dommens konklusion tager ikke stilling  \r\n\r\n hertil. </P>  \r\n\r\n<P>3. Efter dommen drøftede man såvel lokalt som med deltagelse af  \r\n\r\n hovedorganisationerne, hvilke konsekvenser dommen medførte for såvel  \r\n\r\n efterregulering af lønnen som lønfastsættelsen fremover. Da det ikke lykkedes  \r\n\r\n at nå til enighed herom, fremsendte indklagede Roland Munch ApS til SiD's  \r\n\r\n transportafdeling i Esbjerg den 28. juli 1993 en skrivelse, hvori det hedder:  \r\n\r\n</P>  \r\n\r\n<P>&#187;Idet vi henviser til vort møde i København den 23. juli 1993  \r\n\r\n fremsendes hermed opstilling over timelønnede medarbejdere ansat ved vort  \r\n\r\n pakhus. </P>  \r\n\r\n<P>Der er ikke i opstillingen taget stilling til, for hvilken periode  \r\n\r\n reguleringen skal finde sted. </P>  \r\n\r\n<P>Vi står i øvrigt til rådighed med øvrige oplysninger De måtte ønske.&#171;  \r\n\r\n</P>  \r\n\r\n<P>Den medsendte opstilling indeholdt oplysning om de pågældende  \r\n\r\n medarbejderes ansættelsesperiode og antal timer. </P>  \r\n\r\n<P>I afdelingens svar af 15. august 1993 hedder det: </P>  \r\n\r\n<P>&#187;Vedr. aflønning og efterregulering - pakhus. </P>  \r\n\r\n<P>Indledningsvis bekræfter vi modtagelsen af Deres opgørelse over  \r\n\r\n medarbejdere og timetal på pakhuset, idet vi tager forbehold overfor  \r\n\r\n opgørelsen. </P>  \r\n\r\n<P>Specielt skal vi anføre, at opgørelsen ikke omfatter lærlinge eller  \r\n\r\n arbejdet med intern transport fra/til DFDS-terminalområdet. </P>  \r\n\r\n<P>Som følge af dom af den 10. juni 1993 i Arbejdsrettens sag nr. 92.228 skal  \r\n\r\n aflønningen p.t. være følgende: </P>  \r\n\r\n<PRE>  \r\n\r\n Normaltimeløn       66,35  \r\n\r\n P-tillæg (a conto)  43,00  \r\n\r\n Dagtimeløn ialt    109,35  \r\n\r\n</PRE>  \r\n\r\n<P>Overtidstillæg udgør 50% af kr. 109,35 for de første 3 overarbejdstimer på  \r\n\r\n ugens 6 første dage, samt 100 % af kr. 109,35 for resterende  \r\n\r\n overarbejdstimer. </P>  \r\n\r\n<P>Såfremt fremmøde lørdag eller søndag sker senere end tidspunktet for  \r\n\r\n normal arbejdstids begyndelse på hverdage, betales ventetidsbetaling med  \r\n\r\n normaltimeløn, tillagt gældende overtidstillæg. </P>  \r\n\r\n<P>Herved skal vi kræve, at aflønningen straks bringes i overensstemmelse  \r\n\r\n hermed. </P>  \r\n\r\n<P>Med henblik på beregning af efterreguleringen vedlægger vi skema over den  \r\n\r\n korrekte aflønning i den forløbne periode (siden juni 1990). </P>  \r\n\r\n<P>Vi skal herved opfordre virksomheden til af foretage beregning af den  \r\n\r\n skyldige efterregulering til samtlige medarbejdere (incl. medarbejdere,  \r\n\r\n beskæftiget ved transport til/fra DFDS-Terminalområdet) i overensstemmelse  \r\n\r\n med ovennævnte skema.&#171; </P>  \r\n\r\n<P>Da svaret efter virksomhedens opfattelse tog udgangspunkt i en  \r\n\r\n præstationstillægsaftale fra 1991 og ikke i den tidligere gældende  \r\n\r\n produktionstillægsaftale, som Arbejdsrettens dom omhandlede, lykkedes det  \r\n\r\n heller ikke på dette grundlag at nå til enighed om lønfastsættelsen og  \r\n\r\n efterreguleringens størrelse. I skrivelse af 21. september 1993 opfordrede  \r\n\r\n virksomheden herefter afdelingen til at &#187;videreføre sagen i det  \r\n\r\n fagretlige system.&#171; </P>  \r\n\r\n<P>4. Den 2. november 1993 afholdtes fællesmøde. I referatet fra mødet hedder  \r\n\r\n det bl.a.: </P>  \r\n\r\n<P>&#187;Fra arbejdstagerside henviste man til, at man ved skrivelse af 15.  \r\n\r\n august 1993 fra Specialarbejderforbundet i Danmark, Transport-gruppen,  \r\n\r\n Esbjerg, til Roland Munch ApS havde krævet aflønning i henhold til  \r\n\r\n overenskomst med AHTS. Da dette ikke var sket, fandt man, at Arbejdsrettens  \r\n\r\n dom ikke var efterlevet, og at man som følge heraf også ville gøre  \r\n\r\n organisationsansvar gældende. </P>  \r\n\r\n<P>Fra arbejdsgiverside blev det anført, at skrivelsen af 15. august 1993  \r\n\r\n ikke kan danne baggrund for en lønfastsættelse, idet talmaterialet ikke  \r\n\r\n hidrører fra den produktionstillægsaftale, arbejdsretssagen omhandlede. For  \r\n\r\n så vidt angår efterreguleringen er talmaterialet kun delvist anvendeligt,  \r\n\r\n ligesom der ikke er opnået enighed om forudsætningerne for beregningerne.  \r\n\r\n Endvidere rejses der i den pågældende skrivelse ikke et konkret krav, uagtet  \r\n\r\n pligten hertil påhviler arbejdstagersiden, og dette blev indskærpet på et  \r\n\r\n møde den 23. juli 1993 afholdt bl.a. med deltagelse af hovedorganisationerne.  \r\n\r\n</P>  \r\n\r\n<P>På samme møde var der endvidere enighed om at lade en eventuel tvist om  \r\n\r\n efterbetalingskravets størrelse afgøre ved fagretlig behandling, hvilket i  \r\n\r\n øvrigt var helt i overensstemmelse med Landsorganisationen i Danmarks påstand  \r\n\r\n i klageskriftet. </P>  \r\n\r\n<P>Der har efterfølgende på virksomhedens foranledning været afholdt lokale  \r\n\r\n drøftelser, uden at enighed kunne opnås. End ikke på disse møder har  \r\n\r\n arbejdsgiversiden kunnet formå arbejdstagersiden til at fremkomme med et  \r\n\r\n konkret krav. Desuagtet har virksomheden fremsat et forligstilbud med henblik  \r\n\r\n på en afslutning af sagen. </P>  \r\n\r\n<P>På ovennævnte baggrund blev det bestridt, at virksomheden ikke agtede at  \r\n\r\n efterleve ovennævnte dom, ligesom det blev bestridt, at der var grundlag for  \r\n\r\n at gøre et organisationsansvar gældende. </P>  \r\n\r\n<P>Arbejdsgiversiden opfordrede endelig arbejdstagersiden til, som aftalt på  \r\n\r\n mødet den 23. juli 1993, at foranledige at sagen bliver videreført i det  \r\n\r\n fagretlige system. </P>  \r\n\r\n<P>Fra arbejdstagerside bestred man, at sagen var henvist til fagretlig  \r\n\r\n behandling ved mødet den 23. juli 1993, idet parterne ved dette møde var  \r\n\r\n enige om at opfordre til lokal forhandling og såfremt enighed ikke kunne  \r\n\r\n opnås, skulle organisationerne på ny mødes. </P>  \r\n\r\n<P>Arbejdstagersiden fastholdt, at et krav var fremsat, og at det i øvrigt  \r\n\r\n måtte påhvile virksomheden at fremkomme med talmateriale. </P>  \r\n\r\n<P>Fra arbejdstagerside forbeholdt man sig endelig at videreføre sagen for  \r\n\r\n Arbejdsretten.&#171; </P>  \r\n\r\n<P>5. Den 30. november 1993 rykkede Danske Vognmænd forbundet for en  \r\n\r\n videreførelse af sagen for at få denne afsluttet. I skrivelsen hedder det:  \r\n\r\n</P>  \r\n\r\n<P>&#187;Idet vi henviser til uoverensstemmelsen mellem  \r\n\r\n Specialarbejderforbundet i Danmark og Roland Munch ApS vedrørende  \r\n\r\n efterregulering af løn i overensstemmelse med Arbejdsrettens kendelse---,  \r\n\r\n skal vi venligst bringe sagen i erindring. </P>  \r\n\r\n<P>Da det i sagen er utvivlsomt, at virksomheden skal efterregulere med et  \r\n\r\n beløb af foreløbig ukendt størrelse, finder vi det utrygt, at sagen blot  \r\n\r\n henligger, og vi skal på den baggrund opfordre forbundet til, enten at tage  \r\n\r\n initiativ til at indbringe sagen for Arbejdsretten eller at medvirke til, at  \r\n\r\n sagen videreføres i det fagretlige system, således at sagen på betryggende  \r\n\r\n vis kan afsluttes. </P>  \r\n\r\n<P>Vi forventer at høre nærmere.&#171; </P>  \r\n\r\n<P>En yderligere rykker blev fremsendt den 2. februar 1994. Det hedder heri  \r\n\r\n bl.a.: </P>  \r\n\r\n<P>&#187;Forbundet oplyste dengang, at man allerede den 9. november 1993  \r\n\r\n havde anmodet Landsorganisationen om at videreføre sagen ved Arbejdsretten.  \r\n\r\n</P>  \r\n\r\n<P>Vi finder det stærkt foruroligende, at man fra forbundets side  \r\n\r\n tilsyneladende intet foretager sig for at få sagen realitetsbehandlet, men  \r\n\r\n blot accepterer, at der siden fællesmødet den 2. november 1993 er hengået 3  \r\n\r\n måneder, hvor der absolut intet er sket. </P>  \r\n\r\n<P>På ovennævnte baggrund skal vi endnu en gang opfordre forbundet til at få  \r\n\r\n gjort noget ved sagen, og helt konkret skal vi foreslå, at der straks tages  \r\n\r\n initiativ til at få nedsat en faglig voldgift, således at sagen kan bringes  \r\n\r\n til afslutning. </P>  \r\n\r\n<P>Vi forventer at høre nærmere.&#171; </P>  \r\n\r\n<P>Som nævnt foran under punkt 1 blev sagen herefter den 15. februar 1994  \r\n\r\n indbragt for Arbejdsretten, der i et forberedende retsmøde den 17. marts 1994  \r\n\r\n udsatte sagen på afholdelse af faglig voldgift. </P>  \r\n\r\n<P>6. I en opmandskendelse af 30. august 1994, afsagt af retsformanden i  \r\n\r\n Arbejdsrettens sag nr. 92.228, hedder det bl.a.: </P>  \r\n\r\n<P>&#187;2. Tvisten for voldgiftsretten vedrører principperne for aflønning  \r\n\r\n og efterregulering af det arbejde, Roland Munch ApS, Esbjerg, havde overtaget  \r\n\r\n fra DFDS. </P>  \r\n\r\n<P>Klageren, Specialarbejderforbundet i Danmark, har påstået, at indklagede,  \r\n\r\n Danske Vognmænd for Roland Munch ApS, Esbjerg, bør anerkende, at aflønning og  \r\n\r\n efterregulering til samtlige arbejdere i pakhuset samt for arbejdet med  \r\n\r\n transporter i forbindelse med pakhuset skal ske efter gældende overenskomster  \r\n\r\n og aftaler på DFDS-terminalen. </P>  \r\n\r\n<P>Indklagede har påstået frifindelse, idet det dog anerkendes, at der skal  \r\n\r\n foretages efterregulering og lønfastsættelse efter nærmere angivne  \r\n\r\n principper, som voldgiftsretten måtte finde frem til. </P>  \r\n\r\n<P>--- Produktionstillægsaftalen af 13. august 1986 blev den 1. juni 1991  \r\n\r\n erstattet af præstationstillægsaftalen af 24. april 1991 mellem  \r\n\r\n Specialarbejderforbundet i Danmark, Esbjerg afdeling T, og Sydvestjydsk  \r\n\r\n Arbejdsgiverforening for handel og servicefag. Præstationstillægsaftalen  \r\n\r\n indeholder blandt andet følgende bestemmelser: </P>  \r\n\r\n<P>&#187;Mellem nedennævnte organisationer er truffet følgende  \r\n\r\n præstationstillægsaftale for de hos DFDS A/S i godsterminal, Containerhavnen  \r\n\r\n Esbjerg, ved terminalarbejde (incl. losning og lastning) samt ekspedition af  \r\n\r\n selskabets passager/ro-ro skibe beskæftigede medarbejdere.---&#187; </P>  \r\n\r\n<P>Klageren har gjort gældende, at det følger af Arbejdsrettens dom af 10.  \r\n\r\n juni 1993, at det omtvistede arbejde skal aflønnes efter den samme  \r\n\r\n overenskomst og de samme lønaftaler, som gælder på DFDS-terminalen. Formålet  \r\n\r\n med udflytningen af arbejdet fra DFDS-terminalen var at opnå en frigørelse  \r\n\r\n fra de regler, der gjaldt på DFDS-terminalen. Udflytningen bør derfor ikke  \r\n\r\n medføre nogen besparelse. Indklagedes anbringender om den tidsmæssige  \r\n\r\n begrænsning til tre måneder efter udflytningen eller den 28. september 1990,  \r\n\r\n den 1. marts 1991 eller den 1. juni 1991 bør ikke tillægges betydning, da de  \r\n\r\n anbringender ikke blev gjort gældende under arbejdsretssagen.-- Indklagede  \r\n\r\n har gjort gældende, at Arbejdsrettens dom af 10. juni 1993 alene har  \r\n\r\n fastslået, at aflønning og efterregulering skal ske på grundlag af det  \r\n\r\n aftalekompleks, der var gældende på DFDS på tidspunktet for arbejdets  \r\n\r\n overflytning fra DFDS til Roland Munch ApS i juni 1990.--- Sagens problem er  \r\n\r\n herefter, hvor længe Roland Munch ApS er forpligtet af dette aftalegrundlag,  \r\n\r\n herunder hvilke retsskiftende kendsgerninger, der kan bringe ændringer i  \r\n\r\n dette. Det har Arbejdsrettens dom af 10. juni 1993 ikke taget stilling til.  \r\n\r\n Denne situation svarer helt til den overenskomstmæssige situation, der  \r\n\r\n opstår, når en organiseret virksomhed udmelder sig af sin organisation.  \r\n\r\n Overenskomstforholdet &#187;fastfryses&#171; da på udmeldelsestidspunktet.  \r\n\r\n Det gøres principalt gældende, at virksomhedens tilkendegivelse om, at man  \r\n\r\n ikke anså sig forpligtet til at følge produktionstillægsaftalen af 13. august  \r\n\r\n 1986, må sidestilles med en egentlig opsigelse af aftalen, således at den  \r\n\r\n efter sit eget indhold bortfalder tre måneder efter, at arbejdet var blevet  \r\n\r\n overført fra DFDS til Roland Munch ApS. Subsidiært er  \r\n\r\n produktionstillægsaftalen opsagt den 28. september 1990, da mæglingsmøde  \r\n\r\n fandt sted. Herefter er det den underliggende overenskomst, der danner  \r\n\r\n grundlaget for arbejdets honorering. Frem til den 1. marts 1991 var det  \r\n\r\n AHTS-overenskomsten, der var gældende, men ef ter opsigelse af overenskomsten  \r\n\r\n uden selvstændige køreplaner, bortfaldt AHTS-overenskomsten og blev den 1.  \r\n\r\n marts 1991 erstattet af DV-overenskomsten. Betalingsforpligtelsen efter  \r\n\r\n produktionstillægsaftalen er i hvert fald bortfaldet sammen med  \r\n\r\n AHTS-overenskomsten den 1. marts 1991. Mere subsidiært gøres det gældende, at  \r\n\r\n det seneste tidspunkt, der kan danne grundlag for beregningen, er det  \r\n\r\n tidspunkt, hvor produktionstillægsaftalen bortfaldt på DFDS og blev erstattet  \r\n\r\n af præstationstillægsaftalen af 24. april 1991, som Roland Munch ApS på ingen  \r\n\r\n måde havde del i eller var bekendt med. Under alle omstændigheder kan  \r\n\r\n efterreguleringen kun omfatte de medarbejdere, der i perioden har været  \r\n\r\n beskæftiget med det arbejde, der var overført fra DFDS. </P>  \r\n\r\n<P>5. Voldgiftsrettens afgørelse.-- En imødekommelse af indklagedes påstand  \r\n\r\n med de af indklagede under voldgiftssagen fremførte anbringender vil gøre  \r\n\r\n Arbejdsrettens dom af 10. juni 1993 mere eller mindre illusorisk. Af den  \r\n\r\n grund kan indklagedes standpunkt ikke følges. Arbejdsrettens dom af 10. juni  \r\n\r\n 1993 har nemlig - som andre domme - retskraft eller bindende virkning. Heri  \r\n\r\n ligger blandt andet, at indklagede under voldgiftssagen er afskåret fra at  \r\n\r\n påberåbe sig anbringender, som ikke blev påberåbt under arbejdsretssagen,  \r\n\r\n såfremt de eksisterede på daværende tidspunkt. Dette gælder i særdeleshed i  \r\n\r\n en situation som den foreliggende, hvor voldgiftssagen verserer i 1994, hvor  \r\n\r\n arbejdsretssagen blev domsforhandlet og pådømt i 1993, og hvor anbringender  \r\n\r\n relaterer sig til 1990 og 1991. Indklagede er herefter under voldgiftssagen  \r\n\r\n afskåret fra at påberåbe sig de ikke under arbejdsretssagen påberåbte  \r\n\r\n anbringender. Der må herefter afsiges kendelse som påstået af klageren.  \r\n\r\n Kendelsen omfatter dog som påstået af indklagede og fastslået i  \r\n\r\n Arbejdsrettens dom af 10. juni 1993 alene det arbejde, Roland Munch ApS,  \r\n\r\n Esbjerg, har overtaget fra DFDS. </P>  \r\n\r\n<P>Thi bestemmes: </P>  \r\n\r\n<P>Indklagede, Danske Vognmænd, skal for Roland Munch ApS, Esbjerg,  \r\n\r\n anerkende, at aflønning og efterregulering af det arbejde, Roland Munch ApS,  \r\n\r\n Esbjerg, har overtaget fra DFDS, skal ske efter gældende overenskomster og  \r\n\r\n aftaler på DFDS- terminalen---&#187; </P>  \r\n\r\n<P>7. I referatet fra et møde den 3. november 1994 på virksomheden,  \r\n\r\n underskrevet af forbundet og Danske Vognmænd, hedder det: </P>  \r\n\r\n<P>&#187;Opmandskendelsen af 30. august 1994 blev drøftet. </P>  \r\n\r\n<P>Virksomheden og den lokale afdeling havde d.d. indgået en aftale om de  \r\n\r\n fremtidige arbejds- og aflønningsforhold for lager- og pakhusarbejder,  \r\n\r\n ligesom der lokalt var opnået enighed om en efterregulering på i alt kr.  \r\n\r\n 900.000,00. </P>  \r\n\r\n<P>Organisationerne tog disse aftaler til efterretning. </P>  \r\n\r\n<P>Der var fortsat uenighed om, hvorvidt arbejdet med transporter i  \r\n\r\n forbindelse med pakhuset er omfattet af kendelsen af 30. august 1994. </P>  \r\n\r\n<P>Der var ligeledes uenighed om, hvorvidt en voksenlærling var omfattet,  \r\n\r\n således at der bør ske en efterbetaling. </P>  \r\n\r\n<P>Der var enighed om, at lade disse spørgsmål afgøre ved en faglig  \r\n\r\n voldgift.---&#187; </P>  \r\n\r\n<P>Ved en opmandskendelse af 13. februar 1995 blev virksomheden tilpligtet at  \r\n\r\n anerkende, at aflønning og efterregulering af arbejdet med transporter i  \r\n\r\n forbindelse med pakhuset skal ske efter gældende overenskomster og aftaler på  \r\n\r\n DFDS-terminalen, men frifandtes for forbundets påstand om, at der til en  \r\n\r\n voksenlærling skulle ydes efterregulering efter disse overenskomster og  \r\n\r\n aftaler. </P>  \r\n\r\n<P>8. For Arbejdsretten er der afgivet forklaring af følgende vidner: </P>  \r\n\r\n<P>Afdelingsformand Svend Erik Christensen har forklaret bl.a, at han en uges  \r\n\r\n tid efter Arbejdsrettens dom ringede til virksomheden og foreslog afholdt et  \r\n\r\n møde for at få en ordning på løn- og efterbetalingsspørgsmålet, men fik det  \r\n\r\n svar, at sagen lå hos Danske Vognmænd, hvorfra der ville blive taget et  \r\n\r\n initiativ. Under mødet i Dansk Arbejdsgiverforening den 23. juli 1993  \r\n\r\n diskuterede man ikke, hvordan dommen skulle forstås. Man aftalte blot, at der  \r\n\r\n skulle forhandles lokalt. Fra afdelingens side gav man udtryk for, at  \r\n\r\n aflønning skulle ske efter terminalaftalen, men der kom ingen afklaring. Det  \r\n\r\n var dog ikke hans indtryk, at virksomheden ikke kendte aftalen.  \r\n\r\n Arbejdsgiversiden sagde, at afdelingen måtte komme med en opgørelse af  \r\n\r\n efterbetalingskravet, men det kunne de ikke, da de jo ikke havde  \r\n\r\n lønningsregnskabet. Den liste med navne og ansættelsesperiode m.v. , som  \r\n\r\n afdelingen den 23. juli 1993 havde fået tilsendt fra virksomheden, var ikke  \r\n\r\n nok som grundlag for beregningen. Derfor sendte han den 15. august 1993  \r\n\r\n oplysning om gældende løn m.v. efter terminalaftalen. Ved et efterfølgende  \r\n\r\n møde den 19. august 1993 med virksomhedens ledelse udtalte direktør Orla  \r\n\r\n Hansen, at han udmærket var klar over, at sådan var aflønningen ved  \r\n\r\n DFDS-terminalen, men hvis de skulle aflønne efter den aftale, måtte de lukke.  \r\n\r\n Han ville derfor foreslå, at de forhandlede sig til rette om en ordning.  \r\n\r\n Vidnet har senere deltaget i en forhandling om et udkast til lokalaftale.  \r\n\r\n Forhandlingen endte uden resultat, da virksomheden ville ordne  \r\n\r\n efterreguleringen med et beløb på 380.000 kr. Man regulerede først lønnen, da  \r\n\r\n der den 3. november 1994 blev indgået aftale om de fremtidige arbejds- og  \r\n\r\n aflønningsforhold. Årsagen til, at sagen i lang tid lå stille, var sygdom.  \r\n\r\n</P>  \r\n\r\n<P>Direktør Orla Hansen har forklaret bl.a., at han efter Arbejdsrettens dom  \r\n\r\n deltog i flere møder for at få klarlagt de konsekvenser, dommen medførte. I  \r\n\r\n mødet den 23. juli 1993 enedes man om, at virksomheden og afdelingen skulle  \r\n\r\n forhandle lokalt, og vidnet har da også fremsendt et forslag til lokalaftale  \r\n\r\n til afdelingen. Forslaget var tænkt som oplæg til en aftale, der skulle dække  \r\n\r\n ikke blot det overtagne arbejde fra DFDS, men også det øvrige arbejde. De  \r\n\r\n havde hele tiden kontakt med Danske Vognmænd, hvis råd de fulgte. Den 8.  \r\n\r\n september 1994 sendte virksomheden a conto 150.000 kr. til afdelingen til  \r\n\r\n udbetaling til medlemmerne. </P>  \r\n\r\n<P>9. Til støtte for de nedlagte påstande har klagerne anført, at der efter  \r\n\r\n Arbejdsrettens dom af 10. juni 1993 ikke bestod rimelig tvivl om, at den  \r\n\r\n indklagede virksomhed skulle aflønne det overtagne arbejde på samme måde, som  \r\n\r\n det var sket hos DFDS. Virksomheden kendte den aftale, som var gældende for  \r\n\r\n arbejdet i terminalen, og kunne således ikke være i tvivl om, at denne aftale  \r\n\r\n skulle være gældende. Virksomhedens indvendinger herimod blev da også afvist  \r\n\r\n af opmanden ved kendelsen af 30. august 1994. Der burde straks efter  \r\n\r\n Arbejdsrettens dom være sket efterregulering af lønnen for de medarbejdere,  \r\n\r\n som man var enige om var omfattet af dommen. Der er ikke fra arbejdstagerside  \r\n\r\n sket nogen forhaling af sagen. Det var op til virksomheden at beregne det  \r\n\r\n efterbetalingsbeløb, som de berørte medarbejdere var berettiget til efter  \r\n\r\n dommen. Holdningen hos virksomheden var imidlertid den, at man slet ikke  \r\n\r\n ønskede at foretage nogen efterregulering, før der var forhandlet om en  \r\n\r\n aftale om den fremtidige aflønning af medarbejderne. Det var et standpunkt,  \r\n\r\n man indtog efter råd fra Danske Vognmænd. Både virksomheden og Danske  \r\n\r\n Vognmænd har derfor pådraget sig bodsansvar. </P>  \r\n\r\n<P>10. De indklagede har anført, at der i sagen foreligger sådanne særlige  \r\n\r\n omstændigheder, at hverken virksomheden eller Danske Vognmænd kan klandres  \r\n\r\n for ikke at have handlet hurtigt nok efter Arbejdsrettens dom af 10. juni  \r\n\r\n 1993. Af dommen sammenholdt med den senere opmandskendelse af 30. august 1994  \r\n\r\n kan udledes, at der efter dommen bestod berettiget tvivl om, efter hvilken  \r\n\r\n aftale aflønning og efterregulering skulle ske, en tvivl, som må tilskrives  \r\n\r\n arbejdstagersidens upræcise formulering af påstanden for Arbejdsretten, der  \r\n\r\n blot lød på aflønning efter forbundets overenskomst med  \r\n\r\n Arbejdsgiverforeningen for Handel, Transport og Service. Selv om  \r\n\r\n domskonklusionen intet siger herom, måtte de indklagede endvidere gå ud fra,  \r\n\r\n at efterbetalingsspørgsmålet skulle afgøres ad sædvanlig fagretlig vej,  \r\n\r\n eventuelt ved faglig voldgift, således som arbejdstagersiden selv havde  \r\n\r\n nedlagt påstand om. Efter dommen tog Danske Vognmænd derfor initiativ til  \r\n\r\n mødet den 23. juli 1993, hvor man ikke drøftede, hvorledes dommen skulle  \r\n\r\n forstås, men hvor man netop enedes om at forhandle lokalt om efterbetalingen  \r\n\r\n og den fremtidige aflønning. Da forhandlingerne ikke førte til noget  \r\n\r\n resultat, opfordrede virksomheden i september 1993 afdelingen til at  \r\n\r\n videreføre sagen i det fagretlige system. Dette gentog arbejdsgiversiden ved  \r\n\r\n fællesmødet den 2. november 1993 og rykkede to gange, senest den 2. februar  \r\n\r\n 1994, forbundet for en videreførelse af sagen for at få denne afsluttet.  \r\n\r\n Klagerne indbragte herefter sagen for Arbejdsretten, der henviste tvisten om  \r\n\r\n principperne for aflønning og efterregulering af det overtagne arbejde til  \r\n\r\n afgørelse ved faglig voldgift. Allerede inden opmandskendelsen af 30. august  \r\n\r\n 1994 havde virksomheden betalt a conto 150.000 kr. til afdelingen, og den 3.  \r\n\r\n november 1994 blev der indgået aftale om de fremtidige arbejds- og  \r\n\r\n aflønningsforhold for de berørte medarbejdere samt opnået enighed om en  \r\n\r\n efterregulering på i alt 900.000 kr. Under disse omstændigheder er der ikke  \r\n\r\n grundlag for at pålægge hverken virksomheden eller Danske Vognmænd  \r\n\r\n bodsansvar. </P>  \r\n\r\n<P>11. ARBEJDSRETTEN SKAL UDTALE </P>  \r\n\r\n<P>Retten kan tiltræde det af de indklagede anførte og finder det herefter  \r\n\r\n ikke godtgjort, at sagsforløbet i perioden fra Arbejdsrettens dom af 10. juni  \r\n\r\n 1993 indtil forliget den 3. november 1994 kan tages som udtryk for, at de  \r\n\r\n indklagede ikke har villet efterkomme dommens resultat. Herefter og under  \r\n\r\n hensyn til, at den lange sagsbehandlingstid skyldes forhold hos klagerne  \r\n\r\n selv, vil de indklagede være at frifinde. </P>  \r\n\r\n<P>Thi kendes for ret </P>  \r\n\r\n<P>De indklagede, Dansk Arbejdsgiverforening for Danske Vognmænd og denne for  \r\n\r\n Roland Munch ApS, Esbjerg, frifindes. </P>  \r\n\r\n<P>I sagsomkostninger til Arbejdsretten skal klagerne, Landsorganisationen i  \r\n\r\n Danmark for Specialarbejderforbundet i Danmark, betale 2.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Kommentar, s. 125, 163, 215. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1995, side 49"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19950390513"
        },
        {
            "displayName": "Entydig dokumentidentifikation",
            "displayValue": "CA007784"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3905"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/09/1995"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "94.054"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}