{
    "id": 108896,
    "title": "1994 BTL 113   BETÆNKNING OVER FORSLAG TIL LOV OM RØGFRI MILJØER I OFFENTLIGE LOKALER,   TRANSPORTMIDLER OG LIGNENDE    NR L 113 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 113",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 113 </P>  \r\n\r\n<P></P>  \r\n\r\n<P>Betænkning over Forslag til lov om røgfri miljøer i offentlige lokaler,  \r\n\r\n transportmidler og lignende <BR>  \r\n\r\n Nr L 113 1994-95, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19950510 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til sundhedsministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdsgruppen Vi Som Ikke Ryger (VISIR) </P>  \r\n\r\n<P>Foreningen Hensynsfulde Rygere (HENRY), </P>  \r\n\r\n<P>Kommunernes Landsforening, </P>  \r\n\r\n<P>Landsforeningen Røgfrit Miljø og </P>  \r\n\r\n<P>Wieth-Knudsen, Knud, Lyngby. </P>  \r\n\r\n<P>Der er af sundhedsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Centrum-Demokraternes medlemmer af  \r\n\r\n udvalget) lovforslaget til <I>vedtagelse</I> med </P>  \r\n\r\n<P>de stillede ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Venstre er tilhænger af, at der etableres røgfri områder så mange steder  \r\n\r\n som muligt, men Venstre er tilhænger af frivillige aftaler og modstander af  \r\n\r\n lovgivning på områder, hvor det ikke er indlysende nødvendigt at lovgive.  \r\n\r\n</P>  \r\n\r\n<P>Derfor stemmer Venstre nej til dette lovforslag, selv om man har stor  \r\n\r\n sympati for, at der både i private og offentlige lokaler etableres områder,  \r\n\r\n der er at betragte som røgfri. Men samtidig skal rygerne have mulighed for,  \r\n\r\n at der også er områder, hvor det er tilladt for dem at ryge. </P>  \r\n\r\n<P>Det er Venstres opfattelse, at Folketinget burde gå i spidsen som et godt  \r\n\r\n eksempel. Det er helt uacceptabelt, at der lovgives &#187;ude i landet&#171;,  \r\n\r\n og at der så samtidig storryges i sidelokalet i selve Folketingssalen. Det er  \r\n\r\n dobbeltmoral, så det batter. Efter Venstres opfattelse kan vi først tillade  \r\n\r\n at lovgive for befolkningen, når vi har bragt orden i eget hus. </P>  \r\n\r\n<P>Et <I>andet mindretal</I> (Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling,  \r\n\r\n men vil stemme for de stillede ændringsforslag. </P>  \r\n\r\n<P>Det Konservative Folkeparti er af sundhedsmæssige grunde positiv over for  \r\n\r\n at beskytte mod passiv rygning og står derfor fortsat bag  \r\n\r\n Sundhedsministeriets cirkulære fra 1988 om sikring af røgfrie miljøer i  \r\n\r\n statslige lokaler, transportmidler og lignende. Det Konservative Folkeparti  \r\n\r\n finder det også nødvendigt at pålægge kommunalbestyrelser og amtsråd at  \r\n\r\n fastsætte bestemmelser om røgfrie miljøer på de institutioner m.m., der  \r\n\r\n henhører under deres ansvarsområde, og således at de konkrete regler om  \r\n\r\n røgfrie miljøer og eventuelle reaktioner ved overtrædelse af disse overlades  \r\n\r\n til den enkelte amtskommune eller kommune. </P>  \r\n\r\n<P>Det er Det Konservative Folkepartis holdning, at hvis intentionerne om at  \r\n\r\n øge beskyttelsen mod passiv rygning skal opfyldes, vil det alene kunne ske  \r\n\r\n gennem dialog og gensidig forståelse mellem de ansatte på den enkelte  \r\n\r\n institution, hvorfor også eventuelle reaktioner, herunder diciplinære  \r\n\r\n reaktioner over for ansatte i forbindelse med overtrædelse, må drøftes og  \r\n\r\n fastsættes af de enkelte institutioners samarbejdsudvalg. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling og anfører, at gruppens medlemmer vil blive stillet frit ved  \r\n\r\n stemmeafgivningen ved 3. behandling. </P>  \r\n\r\n<P>ÆndringsforslagAf <I>sundhedsministeren,</I> tiltrådt af et <I>flertal</I>  \r\n\r\n (S, KF, SF, RV og CD): </P>  \r\n\r\n<P>Til § 6 <B>1)</B>  <I>Stk. 1</I> affattes således: </P>  \r\n\r\n<P>&#187;Tobaksrygning er ikke tilladt på statslige dag- og døgninstitutioner  \r\n\r\n og uddannelsesinstitutioner.&#171; </P>  \r\n\r\n<P> <B>2)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> På institutioner, hvor der ikke er mulighed for at  \r\n\r\n benytte særskilte lokaler for rygere, kan tobaksrygning tillades i øvrige  \r\n\r\n lokaler, såfremt der samtidig træffes foranstaltninger, der sikrer, at ingen  \r\n\r\n ufrivilligt generes af tobaksrygningen.&#171; </P>  \r\n\r\n<P>Nyt kapitel <B>3)</B> Efter kapitel 3 indsættes som nyt kapitel: </P>  \r\n\r\n<P> <B>&#187;Kapitel 01</B>  </P>  \r\n\r\n<P> <I>Hovedstadens Sygehusfællesskab.</I>  <B>§ 01.</B> Hovedstadens  \r\n\r\n Sygehusfællesskabs bestyrelse fastsætter med virkning senest fra den 1.  \r\n\r\n januar 1996 bestemmelser om røgfri miljøer på Hovedstadens Sygehusfællesskabs  \r\n\r\n sygehuse m.v.&#171; </P>  \r\n\r\n<P>Til § 10 <B>4)</B> Datoen &#187;1. januar 1995&#171; ændres til: &#187;1.  \r\n\r\n juli 1995&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Efter oprettelsen af Hovedstadens Sygehusfællesskab  \r\n\r\n eksisterer der ikke længere statslige sygehuse. </P>  \r\n\r\n<P>Til nr. 3 Hovedstadens Sygehusfællesskab er ikke omfattet af lovforslagets  \r\n\r\n bestemmelser. Dette er ikke hensigtsmæssigt, da netop sygehuse har været  \r\n\r\n fremhævet som et af de mest nærliggende eksempler på områder, hvor der er  \r\n\r\n behov for etablering af røgfri miljøer. Sygehuse og øvrige arbejdspladser  \r\n\r\n under Hovedstadens Sygehusfællesskab bør derfor på linje med kommunale og  \r\n\r\n amtskommunale sygehuse og arbejdspladser være omfattet af lovforslaget. </P>  \r\n\r\n<P>Til nr. 4 Ikrafttrædelsesdatoen foreslås ændret under hensyn til det  \r\n\r\n forventede tidspunkt for lovforslagets endelige vedtagelse. </P>  \r\n\r\n<P>Tove Lindbo Larsen (S) nfmd. <I>Lone Møller (S) Hanne Andersen (S) Martin  \r\n\r\n Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  \r\n\r\n Svanholt (SF) Sonja Albrink (CD) Jørgen Winther (V) Mariann Fischer Boel (V)  \r\n\r\n Ester Larsen (V)</I> fmd. <I>Kim Mouritsen (V) Karen Højte Jensen (KF) Agnete  \r\n\r\n Laustsen (KF) Henriette Kjær (KF) Jan Køpke Christensen (FP)</I>  </P>  \r\n\r\n<P>Enhedslisten havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/05/1995"
        },
        {
            "displayName": "Accession",
            "displayValue": "199414K00113"
        },
        {
            "displayName": "Entydig dokumentidentifikation",
            "displayValue": "CL000697"
        },
        {
            "displayName": "Dato for førstegangsindlæggelse",
            "displayValue": "18/05/1995"
        },
        {
            "displayName": "Dato for indlæggelse",
            "displayValue": "18/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}