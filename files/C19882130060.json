{
    "id": 72175,
    "title": "Vejledning om Danidas renoveringsbevilling ",
    "documentTypeId": "180",
    "isSagsforlobPeriodValid": false,
    "shortName": "VEJ nr 21300 af 30/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Danidas renoveringsbevilling </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Baggrund </P>  \r\n\r\n<P CLASS=PUNKT> <B>2.</B> Projekter 1980-88 </P>  \r\n\r\n<P CLASS=PUNKT> <B>3.</B> Betingelser for tilskud fra Danida </P>  \r\n\r\n<P CLASS=PUNKT> <B>4.</B> Nogle danske organisationer m.v., der formidler  \r\n\r\n renoveret udstyr til udviklingslandene </P>  \r\n\r\n<P CLASS=PUNKT> <B>1.</B> Baggrund </P>  \r\n\r\n<P>Danidas renoveringsbevilling blev etableret som en forsøgsordning i maj  \r\n\r\n 1979 med en rammebevilling på 1,5 mill. kr. baggrunden var et ønske om at  \r\n\r\n undersøge, i hvilket omfang det var muligt at kombinere udviklingsbidstand  \r\n\r\n med en indsats mod arbejdsløsheden i Danmark, især blandt unge. Forsøget blev  \r\n\r\n iværksat efter tilskyndelse fra nogle primær- og amtskommuner, fagforbund og  \r\n\r\n private hjælpeorganisationer. </P>  \r\n\r\n<P>Man forestillede sig, at det skulle være muligt med en beskeden udgift at  \r\n\r\n indsamle udrangeret, men stadig brugbart udstyr, som herefter kunne gennemgå  \r\n\r\n en grundig renovering på faglige uddannelsesinstitutioner og især på  \r\n\r\n værksteder, oprettet og finansieret af kommuner, amter og arbejdsmarkedsnævn  \r\n\r\n som led i &#187;job-skabende virksomhed&#171;. Danidas bidrag skulle i givet  \r\n\r\n fald hovedsageligt bestå i tilskud til reservedele og forsendelse fra Danmark  \r\n\r\n til den modtagne institution i et udviklingsland. </P>  \r\n\r\n<P>En af forudsætningerne for ordningen var, at der kunne påregnes en ikke  \r\n\r\n ringe frivillig indsats fra de involverede danske organisationer. Samtidig  \r\n\r\n forudså man en informationsvirksomhed i Danmark i forbindelse med  \r\n\r\n renoveringsprojekterne. </P>  \r\n\r\n<P CLASS=PUNKT> <B>2.</B> Projekter 1980-88 </P>  \r\n\r\n<P>I perioden 1980-83 ydede Danida tilskud på ialt knapt 1,5 mill. kr. til  \r\n\r\n gennemførelse af 8 renoveringsprojekter. Disse projekter er nærmere beskrevet  \r\n\r\n i en evalueringsrapport fra januar 1984: &#187;Rapport om Danida- støttede  \r\n\r\n renoveringsprojekter 1980-83&#171;. Rapporten blev drøftet i Styrelsen for  \r\n\r\n Internationalt Udviklingssamarbejde den 14. marts 1984. </P>  \r\n\r\n<P>På baggrund af rapporten fandt Styrelsen det rimeligt at fortsætte med  \r\n\r\n ordningen og tiltrådte en ny rammebevilling på 2 mill. kr. Samtidig  \r\n\r\n præciserede Styrelsen de betingelser, der gælder for Danida-tilskud til  \r\n\r\n renoveringsprojekter. </P>  \r\n\r\n<P>I perioden marts 1984 - maj 1988 er der ydet godt 2 mill. kr. i Danida  \r\n\r\n tilskud til yderligere 33 renoveringsprojekter. Den 15. juni 1988 blev der  \r\n\r\n tiltrådt en ny rammebevilling på 2 mill. kr., der muliggør en fortsat Danida  \r\n\r\n støtte. </P>  \r\n\r\n<P CLASS=PUNKT> <B>3.</B> Betingelser for tilskud fra Danida </P>  \r\n\r\n<P>3.1 Modtagerland og modtagerinstitution </P>  \r\n\r\n<P>3.1.1 Tilskud fra Danida vil som hovedregel forudsætte, at de renoverede  \r\n\r\n udstyr skal anvendes af udivklingsfremmende institutioner og organisationer  \r\n\r\n m.v. i de fattigste og mindst udviklede lande i Afrika og Asien, der modtager  \r\n\r\n projektbistand fra Danmark og hvortil der er udsendt bistandspersonale fra  \r\n\r\n Danmark (f.eks. Danida-eksperter, MS-frivillige eller personer udsendt af  \r\n\r\n Folkekirkens Nødhjælp, Dansk Røde Kors, IMCC, WUS, dansk missionselskaber  \r\n\r\n m.v.). De pågældende institutioner og organisationer må udfolde en aktivitet,  \r\n\r\n der tilsigter at skabe varige forbedringer af de økonomiske og sociale vilkår  \r\n\r\n for de fattigste befolkningsgrupper. Deres indsats kan være rettet mod  \r\n\r\n uddannelse, højnelse af folkesundheden, fremme af produktiv beskæftigelse  \r\n\r\n (især inden for landbrug og håndværk) og en bedring af kvindernes vilkår og  \r\n\r\n muligheder. </P>  \r\n\r\n<P>3.1.2 De relevante centrale eller lokale myndigheder i modtagerlandet må  \r\n\r\n på forhånd have godkendt, at det pågældende, renoverede udstyr modtages. </P>  \r\n\r\n<P>3.1.3 Det er væsentligt at sikre, at det levende udstyr ikke fortrænger  \r\n\r\n lokal produktion eller har negative virkninger for udsatte grupper - f.eks.  \r\n\r\n kvinderne i lokalsamfundet. </P>  \r\n\r\n<P>3.1.4 Der må på forhånd være skabt sikkerhed for, at det pågældende udstyr  \r\n\r\n kan indføres i udviklingslandet uden told eller afgifter, subsidiært må den  \r\n\r\n ansøgende organisation over for Danida skriftligt garantere i givet fald selv  \r\n\r\n at ville betale sådanne eventuelle udgifter i forbindelse med indførslen.  \r\n\r\n</P>  \r\n\r\n<P>3.2. Det renoverede udstyr </P>  \r\n\r\n<P>3.2.1 Udstyret må have en udviklingsfremmende effekt (bidrage til øget  \r\n\r\n produktion, tjene uddannelses- og træningsformål eller lignende, jfr. afsnit  \r\n\r\n 3.1). </P>  \r\n\r\n<P>3.2.2 Udstyret må have en sådan holdbarhed og kvalitet, at det også på  \r\n\r\n længere sigt kan påregnes at indebære en fordel for modtageren, og udstyret  \r\n\r\n må kunne vedligeholdes af modtageren. </P>  \r\n\r\n<P>3.2.3 Bevillingen giver kun mulighed for støtte til renovering af allerede  \r\n\r\n eksisterende udstyr. Det kan alt så ikke af Danida's renoveringsbevilling  \r\n\r\n ydes tilskud til nyproduktion i Danmark - heller ikke af såkaldte  \r\n\r\n &#187;prototyper&#171; til afprøvning i udviklingslande. </P>  \r\n\r\n<P>Som eksempler på udstyr kan nævnes: Enkle robuste landbrugsredskaber,  \r\n\r\n hånd- og trædesymaskiner, skrivemaskiner, regnemaskiner, duplikatorer,  \r\n\r\n håndværktøj, snedkerimaskiner, maskiner til metalforarbejdning, udstyr til  \r\n\r\n optræning af fysisk handicappede og medicinsk udstyr m.v. </P>  \r\n\r\n<P>Der vil normalt ikke blive givet tilskud til gammelt og ret kompliceret  \r\n\r\n materiel (f.eks. lastbiler og traktorer) eller udstyr, der på grund af  \r\n\r\n volumen gør forsendelsesudgifterne uforholdsmæssigt høje. </P>  \r\n\r\n<P>3.3. Krav til den ansøgende organisation </P>  \r\n\r\n<P>3.3.1 Ansøgningen til Danida må være så udførlig og vel dokumenteret, at  \r\n\r\n Danida kan vurdere, om betingelserne for tilskud er opfyldt. Ansøgningen må  \r\n\r\n bl.a. rumme en rimeligt dækkende beskrivelse af den institution, der skal  \r\n\r\n modtage udstyret i det pågældende udviklingsland, samt en specifikation af  \r\n\r\n det udstyr, der skal renoveres. </P>  \r\n\r\n<P>Ansøgningens budget bør indeholde et beløb til dækning af uforudset  \r\n\r\n udgifter. </P>  \r\n\r\n<P>3.3.2 En organisation eller eet projekt vil normalt højst kunne opnå 25%  \r\n\r\n af den samlede afsatte bevilling. Dette er begrundet i ønsket om at tilstræbe  \r\n\r\n størst mulig spredning på forskellige private organisationer og institutioner  \r\n\r\n i Danmark, idet renoveringsprojekter ved deres konkrete karakter har gode  \r\n\r\n muligheder for at indgå i oplysningsarbejdet om udviklingslandene og  \r\n\r\n bistandssamarbejdet. </P>  \r\n\r\n<P>3.3.3 Renoveringsprojektet skal normalt tilrettelægges og gennemføres af  \r\n\r\n eller i samarbejde med danske organisationer, der har kontakter i  \r\n\r\n udviklingslandene, og som derfor kan medvirke ved projektets gennemførelse i  \r\n\r\n modtagerlandet. </P>  \r\n\r\n<P>3.3.4 Udstyrets senere vedligeholdelse må prioriteres højt (bl.a. ved  \r\n\r\n levering af reservedele). Jfr. 3.2.2. og 3.3.7. </P>  \r\n\r\n<P>3.3.5 Det er en forudsætning for tilskud, at der er tale om en egentlig  \r\n\r\n renoveringsproces i Danmark - enten på et værksted etableret og finansieret  \r\n\r\n af kommuner og amter som led i bekæmpelse af arbejsløsheden eller på en  \r\n\r\n anerkendt uddannelsesinstitution, f.eks.en teknisk fagskole eller lignende.  \r\n\r\n Der kan ikke ydes støtte til køb og forsendelse af brugt, istandsat udstyr  \r\n\r\n erhvervet hos f.eks. forhandlere af brugt udstyr. </P>  \r\n\r\n<P>3.3.6 Den private bistandsorganisation, der formidler bistanden, må selv  \r\n\r\n påtage sig arbejdet med forsendelse, import, toldklarering m.v. </P>  \r\n\r\n<P>3.3.7 Efter ansøgning vil der fra Danidas renoveringsbevilling kunne ydes  \r\n\r\n tilskud til følgende udgiftsposter: </P>  \r\n\r\n<UL CLASS=PLAIN-LIST>  \r\n\r\n<LI>a) materialer til istandsættelse (men ikke udgifter til arbejdsløn og  \r\n\r\n værkstedsleje), </LI>  \r\n\r\n<LI>b) reservedele og vedligeholdelsesudstyr, </LI>  \r\n\r\n<LI>c) forsikring, emballering og forsendelse (incl. speditionsudgifter, men  \r\n\r\n ikke evt. told- og import afgifter). Forsendelsen gælder fra leverendøren i  \r\n\r\n Danmark til modtageren i det pågældende udviklingsland - ikke blot fra  \r\n\r\n &#187;havn til havn&#171;. </LI>  \r\n\r\n<LI>d) Endvidere - i begrænset omfang - udgifter til indsamling og indkøb af  \r\n\r\n brugt udstyr. Men her vil gælde, at prisen skal være særdeles fordelagtig  \r\n\r\n sammenlignet med tilsvarende nyt udstyr, hvis pris må oplyses, såfremt det er  \r\n\r\n muligt. </LI>  \r\n\r\n<LI>e) Tilskud til dækning af de faktiske udgifter til administration i  \r\n\r\n Danmark. Udgifterne til administration her i landet kan dog højst udgøre 5%  \r\n\r\n af de samlede projektomkostninger (inklusive administrationsomkostningerne).  \r\n\r\n</LI>  \r\n\r\n</UL>  \r\n\r\n<P>Ved administrationsudgifter forstås den ansøgende organisations beregnede  \r\n\r\n direkte merudgifter til administration af det pågældende projekt. Selvom det  \r\n\r\n kan være vanskeligt at foretage en nøjagtig beregning af de direkte  \r\n\r\n merudgifter, bør de specificeres i videst muligt omfang, såfremt der søges om  \r\n\r\n tilskud til deres dækning. </P>  \r\n\r\n<P>3.3.8 Den organisation, der modtager tilskud til et renoveringsprojekt,  \r\n\r\n vil være forpligtet til at indsende et revideret regnskab til Danida samt en  \r\n\r\n rapport, når projektet er afsluttet, d.v.s. når udstyret er nået frem og er  \r\n\r\n taget i brug i det pågældende udviklingsland. </P>  \r\n\r\n<P>Moms, der refunderes organisationen af toldvæsenet i forbindelse med  \r\n\r\n udstyrets afsendelse fra Danmark, skal indgå i det til Danida indsendte  \r\n\r\n regnskab. </P>  \r\n\r\n<P CLASS=PUNKT> <B>4.</B> Nogle danske organisationer m.v., der medio 1988  \r\n\r\n formidler renoveret udstyr til projekter i udviklingslande </P>  \r\n\r\n<PRE>  \r\n\r\n Mellemfolkeligt Samvirke                       Tlf. 01 32 62 44  \r\n\r\n Borgergade 12-14  \r\n\r\n 1300 København K  \r\n\r\n MS-Renoveringsværksted                         Tlf. 01 34 21 43  \r\n\r\n Glasvej 6  \r\n\r\n 2400 København NV                                (Håndværktøj)  \r\n\r\n Storstrøms Amts                                Tlf. 03 85 52 66  \r\n\r\n U-landsprojekt                                    lokal 389  \r\n\r\n Parkvej 37  \r\n\r\n 4800 Nykøbing F  \r\n\r\n Storstrøms Amts                                Tlf. 03 92 81 42  \r\n\r\n U-landsprojekt  \r\n\r\n Renoveringsværksted                       (kontor- og undervisnings-  \r\n\r\n Perlestrikkergade 23A                      udstyr, hjælpemidler m.v.)  \r\n\r\n 4900 Nakskov  \r\n\r\n Syd-Als Kommune                                Tlf. 04 44 52 20  \r\n\r\n Beskæftigelsesværkstedet                          lokal 32  \r\n\r\n Skovsholm 1  \r\n\r\n Hørup                                            (Symaskiner)  \r\n\r\n 6400 Sønderborg  \r\n\r\n U-landsgruppern Sønderjylland                  Tlf. 04 46 34 80  \r\n\r\n Søndergade 13  \r\n\r\n Hundslev  \r\n\r\n 6440 Augustenborg  \r\n\r\n</PRE>  \r\n\r\n<P>De organisationer og institutioner, der gennemfører renoveringsprojekter  \r\n\r\n udfører en informationsvirksomhed, primært gennem den lokale presse og  \r\n\r\n lokalradioen, men i et vist omfang også gennem fagpressen, egne udgivelser og  \r\n\r\n på møder, udstillinger m.v. </P>  \r\n\r\n<P>Der er et ret nært praktisk samarbejde mellem de ovennævnte  \r\n\r\n organisationer. Bilag Renoveringsprojekter 1.1. 1986 - 31.8. 1988 </P>  \r\n\r\n<PRE>  \r\n\r\n  Organisation og udstyr                                Danida-tilskud  \r\n\r\n 1. Morsø U-landsforening.  \r\n\r\n    Renovering af majskværne  \r\n\r\n    til Tanzania                                     Kr.  73.000  \r\n\r\n 2. Storstrøms Amtskommune.  \r\n\r\n    Renovering af udstyr til  \r\n\r\n    Ghana, Kenya, Tanzania og  \r\n\r\n    Zambia                                           Kr.  18.000  \r\n\r\n 3. Sydals Kommune.  \r\n\r\n    Renovering af symaskiner  \r\n\r\n    til fem lande i Afrika                           Kr.  97.000  \r\n\r\n 4. Høje Tåstrup Kommune.  \r\n\r\n    Renovering af 35 duplikatorer  \r\n\r\n    til uddannelsesinstitutioner  \r\n\r\n    i Afrika                                         Kr.  98.000  \r\n\r\n 5. Høje Tåstrup Kommune.  \r\n\r\n    Renovering af 25 duplikatorer  \r\n\r\n    til Afrika.                                      Kr.  70.000  \r\n\r\n 6. Storstrøms Amtskommune.  \r\n\r\n    Renovering af hospitalsudstyr  \r\n\r\n    til Sri Lanka                                    Kr.  33.000  \r\n\r\n 7. Storstrøms Amtskommune.  \r\n\r\n    Renovering af hospitalsudstyr  \r\n\r\n    til Tanzania                                     Kr.  49.000  \r\n\r\n 8. Mellemfolkellig Samvirke.  \r\n\r\n    Renovering af håndværkstøj til  \r\n\r\n    7 lande i Afrika                                 Kr.  50.000  \r\n\r\n 9. Storstrøms Amtskommune.  \r\n\r\n    Renovering af udstyr til  \r\n\r\n    12 projekter i Afrika                            Kr.  60.000  \r\n\r\n 10. Storstrøms Amtskommune.  \r\n\r\n    Renovering af mindre  \r\n\r\n    omfattende udstyr.                               Kr.  90.000  \r\n\r\n 11. Nicaragua Komiteen.  \r\n\r\n    Renovering af hospitals-  \r\n\r\n    udstyr til Nicaragua                             Kr.  65.000  \r\n\r\n 12. Mellemfolkeligt Samvirke.  \r\n\r\n    Renovering af håndværktøj  \r\n\r\n    til projekter i Afrika og  \r\n\r\n    Nepal                                            Kr.  98.000  \r\n\r\n 13. Sydals Kommune.  \r\n\r\n    Symaskiner til Kenya, Tanzania  \r\n\r\n    og Afghanistan                                   Kr.  95.000  \r\n\r\n 14. Mellemfolkelig Samvirke.  \r\n\r\n    Håndværktøj til fagskoler  \r\n\r\n    i Afrika                                         Kr. 93.000  \r\n\r\n 15. Storstrøms Amtskommune.  \r\n\r\n    Undervisningsudstyr til  \r\n\r\n    Afrika                                           Kr.  90.000  \r\n\r\n 16. Nicaragua Komiteen.  \r\n\r\n    Trykudstyr til Nicaragua                         Kr.  97.000  \r\n\r\n 17. Elektrikere for Fred.  \r\n\r\n    Håndværktøj til Nicaragua                        Kr.  39.000  \r\n\r\n 18. Storstrøms Amtskommune.  \r\n\r\n    Hospital- og undervisningsudstyr  \r\n\r\n    til Tanzania                                     Kr.  50.000  \r\n\r\n 19. Storstrøms Amtskommune.  \r\n\r\n    Udstyr, Zambia                                   Kr.  90.000  \r\n\r\n 20. Storstrøms Amtskommune.  \r\n\r\n    Udstyr, Kenya, Mozambique,  \r\n\r\n    Tanzania                                         Kr.  89.000  \r\n\r\n 21. Mellemfolkeligt Samvirke.  \r\n\r\n    Håndværktøj til værkssteds-  \r\n\r\n    skoler i Afrika                                  Kr.  94.000  \r\n\r\n 22. Sydals Kommune.  \r\n\r\n    Renovering af symaskiner til  \r\n\r\n    projekter i Afrika                               Kr.  97.000  \r\n\r\n 23. Muresvendens Fagforening.  \r\n\r\n    håndværktøj, Nicaragua                           Kr.  52.000  \r\n\r\n 24. Storstrøms Amtskommune.  \r\n\r\n    Udstyr til 11 lande                              Kr. 106.000  \r\n\r\n 25. Storstrøms Amtskommune.  \r\n\r\n    Renovering af hospitalsudstyr,  \r\n\r\n    Mozambique                                       Kr.  70.000  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882130060"
        },
        {
            "displayName": "Entydig dokumentidentifikation",
            "displayValue": "CM031367"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/09/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "21300"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "udenrigsmin. j.nr. 104.N.238"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}