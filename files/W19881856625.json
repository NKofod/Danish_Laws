{
    "id": 37116,
    "title": "Kapitaludvidelse - tabsfradrag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18566 af 08/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En hovedaktionær, der kontant havde indbetalt et beløb til en  \r\n\r\n kapitaludvidelse i selskabet - vedtaget på generalforsamling - blev ikke  \r\n\r\n anset for berettiget til fradrag af et senere tab herpå, idet  \r\n\r\n kapitaludvidelsen på grund af en ekspeditionsfejl - hvor vides ikke - ikke  \r\n\r\n var registreret i aktieselskabsregisteret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kapitaludvidelse - tabsfradrag. (* 1) </H1>  \r\n\r\n<P></P>  \r\n\r\n<P>Direktør A klagede over, at de stedlige skattemyndigheder havde anset ham  \r\n\r\n for uberettiget til i indkomstopgørelsen for 1981 at fratrække tab på nom.  \r\n\r\n 400.000 kr. i B A/S med 399.999 kr. </P>  \r\n\r\n<P>Det var oplyst, at det den 12. maj 1980 ar besluttet at udvide  \r\n\r\n aktiekapitalen i B A/S med 400.000 kr. Denne aktieudvidelse blev vedtaget på  \r\n\r\n selskabets generalforsamling den 19. december 1980, og klageren, der var  \r\n\r\n hovedaktionær i selskabet, havde indbetalt beløbet på 400.000 kr. Den 14.  \r\n\r\n januar 1981 var kapitalforhøjelsen anmeldt til Aktieselskabsregisteret, som  \r\n\r\n ved skrivelse af 21. maj 1981 havde returneret anmeldelsesskemaet med  \r\n\r\n anmodning om berigtigelse af manglende underskrift. Selskabets advokat havde  \r\n\r\n herefter den 21. maj 1981 fremsendt den berigtigede anmeldelse, som  \r\n\r\n imidlertid ikke kunne ses at være modtaget af Aktieselskabsregisteret -  \r\n\r\n formentlig som følge af, at den var fremsendt under forkert journalnummer.  \r\n\r\n Aktieudvidelsen var derfor ikke registreret af Aktieselskabsregisteret. Den  \r\n\r\n 25. juni 1981 havde Aktieselskabsregisteret modtaget meddelelse fra  \r\n\r\n skifteretten om, at selskabets bo var taget under konkursbehandling den 22.  \r\n\r\n juni 1981. Den 1. juni 1983 havde registeret herefter henlagt sagen, idet  \r\n\r\n kurator i boet ikke var interesseret i registrering af kapitalforhøjelsen.  \r\n\r\n</P>  \r\n\r\n<P>De stedlige skattemyndigheder havde ikke anset det omhandlede tab for  \r\n\r\n fradragsberettiget idet der ikke var tale om et tab, opstået ved salg af en  \r\n\r\n aktiepost, men om tab af et tilgodehavende i selskabet, der vedrørte  \r\n\r\n klagerens formuesfære. Skatterådet havde henset til bestemmelsen i  \r\n\r\n aktieselskabslovens § 36, stk. 2, om, at en udvidelse af aktiekapitalen i et  \r\n\r\n aktieselskab først kan anses at være gældende, når registrering i  \r\n\r\n Aktieselskabsregisteret er sket. </P>  \r\n\r\n<P>Klagerens advokat nedlagde påstand om godkendelse af tabet på aktierne,  \r\n\r\n idet han bl.a. henviste til, <I>at</I> kapitalforhøjelsen på de 400.000 kr.  \r\n\r\n både reelt og formelt var godkendt på generalforsamlingen den 19. december  \r\n\r\n 1980, og denne kapital var fuldt ud tegnet af klageren og indbetalt af denne,  \r\n\r\n<I>at</I> kapitalforhøjelsen var vedtaget med fuld indskudsforpligtelse for  \r\n\r\n klageren i forhold til selskabet og dets kreditorer, <I>at</I> klageren ikke  \r\n\r\n havde deltaget i dividendeudlodning fra konkursboet vedrørende  \r\n\r\n kapitalforhøjelsen, <I>at</I> fradragsretten for så vidt angik aktietabet var  \r\n\r\n indtrådt i og med, at klageren havde været forpligtet i forhold til selskabet  \r\n\r\n og dets efterfølgende konkursbo, <I>at</I> klageren/hovedaktionæren eller  \r\n\r\n selskabets generalforsamlingsvalgte bestyrelse aldrig havde frafaldet  \r\n\r\n registrering, og <I>at</I> klageren havde opfyldt alt, hvad der normalt førte  \r\n\r\n til registrering, samt <I>at</I> risiko for postforsendelse/modtagelse af  \r\n\r\n anmeldelsesskema i Aktieselskabsregisteret ikke burde hvile på klageren. </P>  \r\n\r\n<P>Efter det i sagen oplyste vedrørende forholdene med hensyn til den ikke  \r\n\r\n gennemførte fornødne registrering af kapitaludvidelsen i selskabet, fandt  \r\n\r\n Landsskatteretten - uanset hvad årsagen til den manglende registrering var -  \r\n\r\n at klagerens tab på indskuddet ikke skattemæssigt kunne behandles som et tab  \r\n\r\n på aktier, men måtte anses som et tab af personligt tilgodehavende i  \r\n\r\n selskabet og dermed et ikke fradragsberettiget formuetab. Den påklagede  \r\n\r\n ansættelse blev herefter stadfæstet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1988, nr. 10, side 602 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881856625"
        },
        {
            "displayName": "Entydig dokumentidentifikation",
            "displayValue": "CA005051"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18566"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/08/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-2-339"
        },
        {
            "displayName": "Stikord",
            "displayValue": "KAPITALUDVIDELSE, TABSFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}