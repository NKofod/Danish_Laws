{
    "id": 25535,
    "title": "Bekendtgørelse om udbetaling af lønrefusion m.v. fra Arbejdsgivernes Elevrefusion",
    "documentTypeId": "60",
    "isSagsforlobPeriodValid": true,
    "shortName": "BEK nr 1130 af 27/09/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Retten til lønrefusion mv.</p><p class=\"Indholdsfortegnelse\"><a href=\"#Kap2\">Kapitel 2</a>   Fastsættelse af lønrefusion og udbetaling til arbejdsgivere</p><p class=\"Indholdsfortegnelse\"><a href=\"#Kap3\">Kapitel 3</a>   Betingelser for elevers ret til dækning af krav på løn og feriegodtgørelse</p><p class=\"Indholdsfortegnelse\"><a href=\"#Kap4\">Kapitel 4</a>   Forskellige bestemmelser</p><p class=\"Indholdsfortegnelse\"><a href=\"#Kap5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om udbetaling af lønrefusion m.v. fra Arbejdsgivernes Elevrefusion</p><p class=\"Indledning2\">I medfør af § 4, stk. 3, og § 7 a, i lov om Arbejdsgivernes Elevrefusion, jf. lovbekendtgørelse nr. 977 af 20. juli 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Retten til lønrefusion mv.</p><p class=\"Paragraf\"><span class=\"ParagrafNr\">§ 1.</span> Ret til lønrefusion har samtlige arbejdsgivere, der er omfattet af lov om Arbejdsmarkedets Tillægspension, bortset fra Julemærkefonden og visse religiøse samfund, der er fritaget for bidragspligt til Arbejdsgivernes Elevrefusion.</p><p class=\"Stk2\"><span class=\"StkNr\">Stk. 2.</span> Ret til dækning af løn og feriegodtgørelse har elever, der på grund af arbejdsgiverens konkurs, virksomhedsophør eller dødsfald ikke har mulighed for at få udbetalt refusionsberettiget løn og feriegodtgørelse.</p><p class=\"Paragraf\"><span class=\"ParagrafNr\">§ 2.</span> Der ydes lønrefusion for afholdte lønudgifter i forbindelse med de i henhold til uddannelsesreglerne obligatoriske skoleophold for følgende uddannelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Godkendte uddannelser i henhold til lov om erhvervsuddannelser.</p><p class=\"Liste1\"><span class=\"Liste1Nr\">2)</span> Uddannelser, der er sidestillet med godkendte uddannelser i henhold til lov om erhvervsuddannelser, hvilket for tiden er erhvervsfiskeruddannelsen, farmakonomuddannelsen og lokomotivføreruddannelsen.</p></div></p><p class=\"Stk2\"><span class=\"StkNr\">Stk. 2.</span> Uddannelsesaftalen skal være skriftlig og omfatte alle uddannelsens praktik- og skoleophold, herunder en eventuel svendeprøve, eller det kompetencegivende trin i uddannelsen. Aftalen skal dække et kompetencegivende uddannelsestrin og forpligte arbejdsgiveren til at betale løn i hele aftaleperioden. Der kan ses bort fra kravet om praktikophold, hvis der er tale om et særligt tilrettelagt uddannelsesforløb for voksne, og der foreligger en uddannelsesaftale for resten af uddannelsen. Der kan endvidere ydes lønrefusion for uddannelsesaftaler, der mindst omfatter en praktikperiode og den efterfølgende skoleperiode eller omvendt, hvis aftalen er indgået som led i en forsøgsordning, som er godkendt af Undervisningsministeren i henhold til § 68 i lov om erhvervsuddannelser, jf. lovbekendtgørelse nr. 183 af 22. marts 2004.</p><p class=\"Stk2\"><span class=\"StkNr\">Stk. 3.</span> Det er en betingelse for udbetaling af lønrefusion, at den løn, arbejdsgiveren har udbetalt under skoleopholdet, mindst udgør den i henhold til kollektiv overenskomst inden for området aftalte eller, såfremt en sådan ikke findes, den i henhold til gældende regler fastsatte.</p><p class=\"Paragraf\"><span class=\"ParagrafNr\">§ 3.</span> Der ydes lønrefusion for frivillig supplerende undervisning under grundforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til lønrefusion.</p><p class=\"Stk2\"><span class=\"StkNr\">Stk. 2.</span> Herudover ydes lønrefusion for frivillig supplerende undervisning under grundforløbet i medfør af lov om erhvervsuddannelser, som forlænger grundforløbet og forøger antallet af skole-uger, som er aftalt mellem arbejdsgiveren og eleven, og for hvilken arbejdsgiveren betaler løn.</p><p class=\"Stk2\"><span class=\"StkNr\">Stk. 3.</span> Forlængelse af grundforløbet, der ikke er frivillig, anses som obligatorisk skoleophold, omfattet af § 2.</p><p class=\"Stk2\"><span class=\"StkNr\">Stk. 4.</span> Den frivillige undervisning, undervisningens længde og elevens lønforhold skal fremgå af uddannelsesaftalen eller senere tillæg til denne. Undervisningen skal ligge inden for rammerne af reglerne for en erhvervsuddannelse, og den skal være relevant for gennemførelse af en erhvervsuddannelse.</p><p class=\"Paragraf\"><span class=\"ParagrafNr\">§ 4.</span> Der ydes lønrefusion for erhvervsrettet og studierettet påbygning under hovedforløbet i medfør af lov om erhvervsuddannelser, der træder i stedet for en obligatorisk skoleperiode, for hvilken arbejdsgiveren allerede var berettiget til lønrefusion.</p><p class=\"Stk2\"><span class=\"StkNr\">Stk. 2.</span> Herudover ydes lønrefusion for erhvervsrettet og studierettet påbygning under hovedforløbet i medfør af lov om erhvervsuddannelser, som er aftalt mellem arbejdsgiveren og eleven, og for hvilken arbejdsgiveren betaler løn.</p><p class=\"Stk2\"><span class=\"StkNr\">Stk. 3.</span> Påbygningsfag, påbygningens længde og elevens lønforhold skal fremgå af uddannelsesaftalen eller senere tillæg til denne.</p><p class=\"Paragraf\"><span class=\"ParagrafNr\">§ 5.</span> Der ydes refusion for løn, udbetalt for den tid eleven undervises på skolen, herunder for løn under eventuelle sygdomsperioder i undervisningstiden. Afbrydes et påbegyndt skoleophold, ydes lønrefusion alene frem til afbrydelsesdatoen.</p><p class=\"Stk2\"><span class=\"StkNr\">Stk. 2.</span> Lønrefusion ydes ikke, såfremt der for arbejdsgiveren udføres produktivt arbejde som led i skoleopholdet af et omfang, svarende til den udbetalte løn.</p><p class=\"Stk2\"><span class=\"StkNr\">Stk. 3.</span> Såfremt arbejdsgiveren får refusion af løn under skoleophold fra anden side, bortfalder eller reduceres lønrefusionen fra Arbejdsgivernes Elevrefusion.</p><p class=\"Stk2\"><span class=\"StkNr\">Stk. 4.</span> Krav på refusion for løn udbetalt under eventuelle sygdomsperioder i undervisningstiden bortfalder ikke, selvom arbejdsgiveren har fået refunderet sygedagpenge gennem en i henhold til dagpengeloven tegnet sygedagpengeforsikring.</p><p class=\"Paragraf\"><span class=\"ParagrafNr\">§ 6.</span> Der ydes lønrefusion med en særlig sats for elever, der ved uddannelsesaftalens påbegyndelse er fyldt 25 år.</p><p class=\"Stk2\"><span class=\"StkNr\">Stk. 2.</span> Det er en betingelse for udbetaling af lønrefusion med denne særlige sats, at der efter den mellem parterne indgåede aftale under alle uddannelsens praktik- og skoleophold sikres eleven en ved overenskomst fastsat løn, der mindst svarer til den laveste løn, en ikke-faglært arbejder inden for det pågældende område er berettiget til. I fag eller dele af et fag, hvor sådanne overenskomster ikke findes, skal lønnen mindst svare til, hvad der gælder inden for beslægtede overenskomstområder. Vedkommende fælles faglige udvalg kan tillade, at lønnen for uddannelsessøgende, der kommer fra andre erhvervsområder end det, hvortil uddannelsesforholdet må henføres, i indtil 6 måneder fastsættes lavere, dog ikke under elevlønnen i faget. For denne periode yder Arbejdsgivernes Elevrefusion lønrefusion efter de almindelige regler.</p><p class=\"Stk2\"><span class=\"StkNr\">Stk. 3.</span> Såfremt uddannelsesforholdet er en fortsættelse af et tidligere uddannelsesforhold, må der også under det afbrudte uddannelsesforhold være ydet løn, som nævnt i stk. 2, 1. punktum. Der kan dog bortses fra dette krav under det afbrudte uddannelsesforhold, såfremt der er forløbet et tidsrum af mindst 9 måneder fra dette uddannelsesforholds ophør, eller såfremt det tidligere uddannelsesforhold er ophørt som følge af den tidligere arbejdsgivers konkurs, virksomhedsophør eller dødsfald.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Fastsættelse af lønrefusion og udbetaling til arbejdsgivere</p><p class=\"Paragraf\"><span class=\"ParagrafNr\">§ 7.</span> De beløb, der kan ydes i lønrefusion pr. skoleuge, fastsættes på de årlige finanslove efter indstilling fra bestyrelsen for Arbejdsgivernes Elevrefusion.</p><p class=\"Stk2\"><span class=\"StkNr\">Stk. 2.</span> Lønrefusion ydes med en sats for hvert uddannelsesår, beregnet fra uddannelsens afslutning og med udgangspunkt i den normale uddannelsestid. Der tages ved beregningen højde for, om der er tale om et afkortet uddannelsesforløb, fx på grund af merit.</p><p class=\"Stk2\"><span class=\"StkNr\">Stk. 3.</span> Afgørelsen af, hvilken sats det enkelte skoleophold berettiger til, træffes af Arbejdsgivernes Elevrefusion. Refusion med den særlige sats ydes kun efter ansøgning. Ansøgningsblanket kan fås ved henvendelse til Arbejdsgivernes Elevrefusion.</p><p class=\"Stk2\"><span class=\"StkNr\">Stk. 4.</span> Reglerne i stk. 2 omfatter ikke elever, der berettiger til den særlige refusionssats i § 6.</p><p class=\"Stk2\"><span class=\"StkNr\">Stk. 5.</span> Uanset bestemmelserne i stk. 1 - 3 kan lønrefusion ikke ydes med mere end den udbetalte elevløn under skoleopholdet. Er der forskel på elevlønnen i praktikperioden og skoleperioden, lægges den laveste løn til grund.</p><p class=\"Paragraf\"><span class=\"ParagrafNr\">§ 8.</span> Det er en betingelse for udbetaling af lønrefusion, at der foreligger en uddannelsesaftale, og at denne er udformet i overensstemmelse med de regler, der gælder for den pågældende uddannelse. Aftalerne skal endvidere opfylde kravene i henhold til § 2, stk. 2.</p><p class=\"Stk2\"><span class=\"StkNr\">Stk. 2.</span> Når en elev har afsluttet et skoleophold, udfylder skolen en af Arbejdsgivernes Elevrefusion udarbejdet refusionsblanket og sender den til arbejdsgiveren. Ved skoleophold ud over 10 ugers effektiv undervisning sendes der en blanket hver gang, der er gået 10 uger af skoleopholdet og sidste gang, når skoleperioden er slut. Under alle omstændigheder sendes blanketten dog først til arbejdsgiveren, når skolen har dokumentation for, at der foreligger en registreret uddannelsesaftale. Der kan efter aftale mellem skolen og Arbejdsgivernes Elevrefusion etableres en ordning, hvorefter refusionsblankettens oplysninger overføres elektronisk til Arbejdsgivernes Elevrefusion, der herefter sender en attestationsblanket til arbejdsgiveren.</p><p class=\"Stk2\"><span class=\"StkNr\">Stk. 3.</span> Arbejdsgiveren udfylder og attesterer refusionsblanketten/attestationsblanketten og indsender den til Arbejdsgivernes Elevrefusion. Der kan efter aftale mellem arbejdsgiveren og Arbejdsgivernes Elevrefusion etableres en ordning, hvorefter dette kan ske elektronisk.</p><p class=\"Stk2\"><span class=\"StkNr\">Stk. 4.</span> Udbetaling af lønrefusion sker løbende til arbejdsgiverens Nemkonto.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Betingelser for elevers ret til dækning af krav på løn og feriegodtgørelse</p><p class=\"Paragraf\"><span class=\"ParagrafNr\">§ 9.</span> Arbejdsgivernes Elevrefusion dækker kun krav på løn og feriegodtgørelse i forbindelse med skoleophold, og kun hvis eleven er påbegyndt skoleopholdet på tidspunktet for arbejdsgiverens konkurs, virksomhedsophør eller dødsfald. Herudover stilles følgende betingelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Arbejdsgiveren skal være omfattet af en af de situationer, der er nævnt i § 1 i lov om Lønmodtagernes Garantifond.</p><p class=\"Liste1\"><span class=\"Liste1Nr\">2)</span> Eleven skal opfylde betingelserne for at få dækket krav på løn og feriegodtgørelse fra Lønmodtagernes Garantifond.</p><p class=\"Liste1\"><span class=\"Liste1Nr\">3)</span> Elevens muligheder for at få dækket krav på løn og feriegodtgørelse fra arbejdsgiverens bo og Lønmodtagernes Garantifond skal være fuldt udnyttet.</p><p class=\"Liste1\"><span class=\"Liste1Nr\">4)</span> Skoleopholdet skal være obligatorisk eller omfattet af § 3 eller § 4 og uddannelsen omfattet af § 2, stk. 1.</p></div></p><p class=\"Stk2\"><span class=\"StkNr\">Stk. 2.</span> Hvis eleven indgår anden uddannelsesaftale bortfalder retten til dækning af krav på løn og feriegodtgørelse fra det tidspunkt, eleven påbegynder den ny uddannelsesaftale.</p><p class=\"Paragraf\"><span class=\"ParagrafNr\">§ 10.</span> Krav på løn og feriegodtgørelse til elever udbetales efter elevens begæring.</p><p class=\"Stk2\"><span class=\"StkNr\">Stk. 2.</span> Skolen skal attestere, at eleven har gennemført det relevante skoleophold. Eleven sender begæringen til Arbejdsgivernes Elevrefusion.</p><p class=\"Paragraf\"><span class=\"ParagrafNr\">§ 11.</span> Udbetaling finder sted løbende eller ved skoleopholdets afslutning.</p><p class=\"Stk2\"><span class=\"StkNr\">Stk. 2.</span> Ved opgørelsen og udbetalingen af elevens krav på løn og feriegodtgørelse anvendes de samme principper, som Lønmodtagernes Garantifond har anvendt.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Forskellige bestemmelser</p><p class=\"Paragraf\"><span class=\"ParagrafNr\">§ 12.</span> Offentlige myndigheder, skoler, arbejdsgivere, elever og arbejdsmarkedets organisationer skal efter anmodning give Arbejdsgivernes Elevrefusion oplysninger, der har betydning for afgørelser om udbetaling af krav på lønrefusion, løn og feriegodtgørelse. Endvidere er arbejdsgivere forpligtet til efter påkrav fra Arbejdsgivernes Elevrefusion at fremlægge dokumentation for afholdte lønudgifter, og elever er forpligtet til at dokumentere deres krav på løn og feriegodtgørelse.</p><p class=\"Paragraf\"><span class=\"ParagrafNr\">§ 13.</span> Arbejdsgivernes krav på lønrefusion og elevernes krav på løn og feriegodtgørelse forældes 3 år efter afslutningen af det skoleophold, som kravet vedrører.</p><p class=\"Paragraf\"><span class=\"ParagrafNr\">§ 14.</span> Klager over afgørelser truffet af Arbejdsgivernes Elevrefusion om udbetaling af krav på lønrefusion, løn og feriegodtgørelse kan inden fire uger efter meddelelse af afgørelsen indbringes for det ankenævn, der er nedsat i henhold til ATP-lovens § 28. Ankenævnets adresse er: ATP-Ankenævnet, Ved Stranden 8, 1061 København K.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Ikrafttræden</p><p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 256 af 31. marts 2004 om udbetaling af lønrefusion m.v. fra Arbejdsgivernes Elevrefusion.</p><p class=\"Stk2\"><span class=\"StkNr\">Stk. 3.</span> For elever i landbrugsuddannelserne og de grundlægende social- og sundhedsuddannelser, der gennemfører uddannelsen efter regler fastsat i medfør af Lov om landbrugsuddannelser, jf. lovbekendtgørelse nr. 1254 af 6. december 2006, og Lov om grundlæggende social- og sundhedsuddannelser, jf. lovbekendtgørelse nr. 1214 af 1. december 2006, bevarer arbejdsgiverne retten til lønrefusion efter denne bekendtgørelse.</p><p class=\"Stk2\"><span class=\"StkNr\">Stk. 4.</span> Elever som nævnt i stk. 3 bevarer retten til ydelser efter denne bekendtgørelse.</p><p class=\"Stk2\"><span class=\"StkNr\">Stk. 5.</span> For uddannelsesforhold, der opfylder betingelserne i § 6, kan der efter ansøgning bevilges lønrefusion med den særlige sats, hvis aftalen er indgået i tillid til fejlagtig rådgivning fra skoler eller AF-kontorer. Aftalen skal dog være være indgået og påbegyndt efter den 1. januar 1997. Det er en betingelse, at der foreligger dokumentation for, at der er givet en fejlagtig rådgivning, og at denne har virket bestemmende for aftalens indgåelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Bestyrelsen for Arbejdsgivernes Elevrefusion, den 27. september 2007</I></P><P CLASS=SIGN1 ALIGN=\"CENTER\">Ole Bonde Larsen</P><P CLASS=SIGN2 ALIGN=\"RIGHT\">/ Lars Rohde</P></FONT></DIV>",
    "isHistorical": true,
    "editorialNotes": [
        "Den korrigerede tekst er indlagt efter omtryk af Lovtidende A, hæfte nr. 146, den. 7. november 2007."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/10/2007"
        },
        {
            "displayName": "Accession",
            "displayValue": "B20070113005"
        },
        {
            "displayName": "Entydig dokumentidentifikation",
            "displayValue": "AT003104"
        },
        {
            "displayName": "Dato for førstegangsindlæggelse",
            "displayValue": "09/10/2007"
        },
        {
            "displayName": "Dato for indlæggelse",
            "displayValue": "12/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1130"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "27/09/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsgivernes Elevrefusion"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Arbejdsgivernes Elevrefusion, j.nr. AER-50-01-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}