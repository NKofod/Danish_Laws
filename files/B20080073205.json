{
    "id": 120618,
    "title": "Bekendtgørelse om nødvaccination mod bluetongue, serotype 8, i 2008",
    "documentTypeId": "60",
    "isSagsforlobPeriodValid": true,
    "shortName": "BEK nr 732 af 04/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Kap1\"></a>   Krav til udførelse og attestation af nødvaccination</p>\r\n      <p class=\"Indholdsfortegnelse\"><a href=\"#Kap2\"></a>   Offentligt tilsyn ved manglende nødvaccination</p>\r\n      <p class=\"Indholdsfortegnelse\"><a href=\"#Kap3\"></a>   Betaling for nødvaccination mv.</p><div class=\"bjelke\">Den fulde tekst</div><p class=\"Titel2\">Bekendtgørelse om nødvaccination mod bluetongue, serotype 8, i 2008</p>\r\n      <p class=\"Indledning2\">I medfør af § 29, § 30, stk. 1 og 3, § 33, § 53, stk. 1, og § 70, stk. 3 og 5, i lov nr. 432 af 9. juni 2004 om hold af dyr, som ændret ved lov nr. 105 af 20. februar 2006, og § 4, stk. 2, og § 38, stk. 4 og 6, i lov nr. 433 af 9. juni 2004 om dyrlæger, som ændret ved lov nr. 105 af 20. februar 2006, fastsættes følgende:</p>\r\n      <p class=\"ParagrafGruppeOverskrift\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på nødvaccination af kvæg, får og geder i beskyttelseszonen mod bluetongue, serotype 8.</p>\r\n      <p class=\"Stk2\"><span class=\"StkNr\">Stk. 2.</span> Efter ansøgning kan Fødevarestyrelsen på nærmere fastsatte betingelser tillade nødvaccination mod bluetongue, serotype 8, i beskyttelseszonen af andre modtagelige arter end kvæg, får og geder.</p>\r\n      <p class=\"Paragraf\"><span class=\"ParagrafNr\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> »Nødvaccination«: Lovpligtig vaccination af kvæg, får og geder mod bluetongue i beskyttelseszonen.</p>\r\n          <p class=\"Liste1\"><span class=\"Liste1Nr\">2)</span> »Kvæg«: Husdyr af arten Bos Taurus.</p>\r\n          <p class=\"Liste1\"><span class=\"Liste1Nr\">3)</span> »Bluetongue«: Bluetongue, serotype 8, der er en vektoroverført sygdom forårsaget af et orbivirus.</p>\r\n          <p class=\"Liste1\"><span class=\"Liste1Nr\">4)</span> »Vaccinationskampagne«: Nødvaccination mod bluetongue i perioden 23. juli til 30. september 2008.</p>\r\n          <p class=\"Liste1\"><span class=\"Liste1Nr\">5)</span> »Besætning«: En samling på mindst et dyr, som anvendes til et bestemt formål, er knyttet til en bestemt geografisk beliggenhed, og har en ejer i form af en fysisk eller juridisk person.</p>\r\n          <p class=\"Liste1\"><span class=\"Liste1Nr\">6)</span> »Beskyttelseszone«: Zone omfattet af § 10 i bekendtgørelse nr. 97 af 20. februar 2002 om bekæmpelse af bluetongue.</p>\r\n          <p class=\"Liste1\"><span class=\"Liste1Nr\">7)</span> »Ejeren eller den ansvarlige«: Enhver fysisk eller juridisk person, der ejer kvæg, får eller geder eller holder disse for andre, uanset om der er tale om en erhvervsmæssig aktivitet eller ej.</p>\r\n          <p class=\"Liste1\"><span class=\"Liste1Nr\">8)</span> »Autoriseret bluetonguetekniker«: Person, der er autoriseret til at nødvaccinere og attestere nødvaccination mod bluetongue.</p>\r\n        </div>\r\n      </p>\r\n      <p class=\"ParagrafGruppeOverskrift\">Rekvirering af vaccine til brug ved nødvaccination</p>\r\n      <p class=\"Paragraf\"><span class=\"ParagrafNr\">§ 3.</span> Vaccine til brug ved nødvaccination mod bluetongue under vaccinationskampagnen rekvireres af Fødevarestyrelsen.</p>\r\n      <p class=\"ParagrafGruppeOverskrift\">Nødvaccination af kvæg, får og geder</p>\r\n      <p class=\"Paragraf\"><span class=\"ParagrafNr\">§ 4.</span> Ejeren eller den ansvarlige for kvæg, får og geder i beskyttelseszonen skal sørge for, at dyrene nødvaccineres mod bluetongue i forbindelse med vaccinationskampagnen. Under vaccinationskampagnen skal kvæg vaccineres to gange med 25-35 dages interval, mens får og geder skal vaccineres én gang.</p>\r\n      <p class=\"Stk2\"><span class=\"StkNr\">Stk. 2.</span> Dog skal følgende dyr ikke nødvaccineres:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Afkom af kvæg, får og geder, der er under 30 dage, når de øvrige dyr i besætningen nødvaccineres.</p>\r\n          <p class=\"Liste1\"><span class=\"Liste1Nr\">2)</span> Afkom af kvæg, får og geder, som er født efter nødvaccinationstidspunktet, medmindre det sker efter reglerne i § 11.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Uanset stk. 1 kan ejeren eller den ansvarlige undlade at nødvaccinere følgende dyr:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kvæg, får og geder, hvis de slagtes inden udgangen af uge 43 i 2008.</p>\r\n          <p class=\"Liste1\"><span class=\"Liste1Nr\">2)</span> Kvæg, der afgræsser naturarealer, og som er omfattet af en dispensation fra § 2 i bekendtgørelse nr. 1066 af 10. november 2005 om mærkning, registrering og flytning af kvæg, svin, får og geder, udstedt af fødevareregionen.</p>\r\n        </div>\r\n      </p>\r\n      <p class=\"KapitelOverskrift2\">Krav til udførelse og attestation af nødvaccination</p>\r\n      <p class=\"Paragraf\"><span class=\"ParagrafNr\">§ 5.</span> Nødvaccination af kvæg, får og geder under vaccinationskampagnen skal foretages og attesteres af en autoriseret dyrlæge.</p>\r\n      <p class=\"Stk2\"><span class=\"StkNr\">Stk. 2.</span> Dyrlægen kan lade sig bistå af personer, som har bestået klinisk basiskursus på dyrlægeuddannelsen eller har en tilsvarende uddannelse.</p>\r\n      <p class=\"Paragraf\"><span class=\"ParagrafNr\">§ 6.</span> Uanset bestemmelsen i § 5, stk. 1, kan nødvaccination af kvæg, får og geder under vaccinationskampagnen foretages af:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ejeren eller den ansvarlige for besætningen og dennes ansatte, hvis de nævnte personer opfylder betingelserne i § 7 i bekendtgørelse nr. 481 af 29. maj 2007 om dyreejeres anvendelse af lægemidler, eller</p>\r\n          <p class=\"Liste1\"><span class=\"Liste1Nr\">2)</span> en autoriseret bluetonguetekniker.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Nødvaccination efter stk. 1 skal attesteres af en autoriseret bluetonguetekniker, jf. § 8, stk. 1, eller af en autoriseret dyrlæge.</p>\r\n      <p class=\"Paragraf\"><span class=\"ParagrafNr\">§ 7.</span> Dyrlægen eller den autoriserede bluetonguetekniker skal sikre, at der foretages optegnelser i papirform over følgende oplysninger i forbindelse med nødvaccination i den enkelte besætning:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ejeren eller den ansvarliges navn og adresse.</p>\r\n          <p class=\"Liste1\"><span class=\"Liste1Nr\">2)</span> Bedriftens CHR-nummer.</p>\r\n          <p class=\"Liste1\"><span class=\"Liste1Nr\">3)</span> Besætningsnummer.</p>\r\n          <p class=\"Liste1\"><span class=\"Liste1Nr\">4)</span> Dato for nødvaccination.</p>\r\n          <p class=\"Liste1\"><span class=\"Liste1Nr\">5)</span> Navn og adresse på dyrlæge eller autoriseret bluetonguetekniker.</p>\r\n          <p class=\"Liste1\"><span class=\"Liste1Nr\">6)</span> Alle dyr i besætningen med angivelse af art og CKR-nummer.</p>\r\n          <p class=\"Liste1\"><span class=\"Liste1Nr\">7)</span> Samlet antal dyr i besætningen på nødvaccinationstidspunktet.</p>\r\n          <p class=\"Liste1\"><span class=\"Liste1Nr\">8)</span> Samlet antal nødvaccinerede dyr.</p>\r\n          <p class=\"Liste1\"><span class=\"Liste1Nr\">9)</span> Liste over hvert enkelt nødvaccineret dyr med angivelse af art, CKR-nummer og den anvendte vaccines batchnummer.</p>\r\n          <p class=\"Liste1\"><span class=\"Liste1Nr\">10)</span> Endvidere skal der for kvægs vedkommende fremgå, om dyret er nødvaccineret første gang mod bluetongue, jf. § 4, stk. 1, 2. pkt.</p>\r\n          <p class=\"Liste1\"><span class=\"Liste1Nr\">11)</span> Tidsforbrug.</p>\r\n          <p class=\"Liste1\"><span class=\"Liste1Nr\">12)</span> Timetakst eller honorar.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den i stk. 1 anførte optegnelse skal underskrives af såvel ejeren eller den ansvarlige for besætningen og af dyrlægen eller den autoriserede bluetonguetekniker. Dyrlægen eller den autoriserede bluetonguetekniker skal indsende optegnelsen eller kopi heraf til den lokale RYK-afdeling til registrering.</p>\r\n      <p class=\"Stk2\"><span class=\"StkNr\">Stk. 3.</span> For besætninger med får og geder skal den lokale RYK-afdeling efter registrering returnere den originale underskrevne optegnelse til ejeren eller den ansvarlige for besætningen. Ejeren eller den ansvarlige skal opbevare optegnelsen i besætningen i mindst fem år fra nødvaccinationstidspunktet.</p>\r\n      <p class=\"Paragraf\"><span class=\"ParagrafNr\">§ 8.</span> Til at nødvaccinere og attestere, at nødvaccination har fundet sted, jf. § 6, stk. 1 og 2, kan Fødevarestyrelsen autorisere bluetongueteknikere, der har gennemført et særligt kursus med henblik på at nødvaccinere kvæg, får og geder.</p>\r\n      <p class=\"Stk2\"><span class=\"StkNr\">Stk. 2.</span> Autorisationer udstedt i medfør af stk. 1 kan til enhver tid tilbagekaldes og bortfalder ved vaccinationskampagnens ophør.</p>\r\n      <p class=\"KapitelOverskrift2\">Offentligt tilsyn ved manglende nødvaccination</p>\r\n      <p class=\"Paragraf\"><span class=\"ParagrafNr\">§ 9.</span> Besætninger med kvæg, får og geder, som ved vaccinationskampagnens udløb ikke er behørigt nødvaccineret mod bluetongue, jf. § 4, stk. 1, sættes under offentligt tilsyn af fødevareregionen.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionen kan efter ansøgning ophæve det offentlige tilsyn, når ejeren eller den ansvarlige dokumenterer, at alle dyr i besætningen er behørigt vaccineret mod bluetongue.</p>\r\n      <p class=\"Paragraf\"><span class=\"ParagrafNr\">§ 10.</span> Der må ikke føres dyr til levebrug til eller fra en besætning, der er under offentligt tilsyn, jf. § 9, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Dog kan fødevareregionen tillade, at dyr til levebrug føres til og fra besætningen, hvis det forinden er dokumenteret, at det enkelte dyr er behørigt nødvaccineret, jf. § 4, stk. 1.</p>\r\n      <p class=\"ParagrafGruppeOverskrift\">Nødvaccination efter vaccinationskampagnens ophør</p>\r\n      <p class=\"Paragraf\"><span class=\"ParagrafNr\">§ 11.</span> Efter vaccinationskampagnens ophør kan nødvaccination af kvæg, får og geder i beskyttelseszonen foretages, hvis den attesteres af en autoriseret dyrlæge.</p>\r\n      <p class=\"Stk2\"><span class=\"StkNr\">Stk. 2.</span> Vaccinen skal rekvireres af dyrlægen.</p>\r\n      <p class=\"Stk2\"><span class=\"StkNr\">Stk. 3.</span> Reglerne i § 7 finder tilsvarende anvendelse.</p>\r\n      <p class=\"KapitelOverskrift2\">Betaling for nødvaccination mv.</p>\r\n      <p class=\"Paragraf\"><span class=\"ParagrafNr\">§ 12.</span> Udgifter til nødvaccination mod bluetongue er Fødevarestyrelsen uvedkommende.</p>\r\n      <p class=\"ParagrafGruppeOverskrift\">Straf og ikrafttræden</p>\r\n      <p class=\"Paragraf\"><span class=\"ParagrafNr\">§ 13.</span> Med bøde straffes den, som:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Overtræder § 4, stk. 1, § 5, stk. 1, § 6, stk. 2, § 7, § 10, stk. 1, og § 11, stk. 1-2, eller</p>\r\n          <p class=\"Liste1\"><span class=\"Liste1Nr\">2)</span> overtræder betingelser fastsat i medfør af § 1, stk. 2, og § 10, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 24. juli 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 4. juli 2008</I></P><P CLASS=SIGN1 ALIGN=\"CENTER\">P.S.V.<BR>Jan Mousing</P><P CLASS=SIGN2 ALIGN=\"RIGHT\">/ Tenna Olsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2008"
        },
        {
            "displayName": "Accession",
            "displayValue": "B20080073205"
        },
        {
            "displayName": "Entydig dokumentidentifikation",
            "displayValue": "AH002981"
        },
        {
            "displayName": "Dato for førstegangsindlæggelse",
            "displayValue": "09/07/2008"
        },
        {
            "displayName": "Dato for indlæggelse",
            "displayValue": "09/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "732"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2008-20-23-02467."
        },
        {
            "displayName": "Stikord",
            "displayValue": "Bluetongue"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}