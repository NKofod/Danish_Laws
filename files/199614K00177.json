{
    "id": 108413,
    "title": "1996 BTL 177   BETÆNKNING OVER FORSLAG TIL LOV OM FORLÆNGELSE AF DANMARKS DELTAGELSE I   DET SKANDINAVISKE LUFTFARTSSAMARBEJDE    NR L 177 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 177",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 177 </P>  \r\n\r\n<P></P>  \r\n\r\n<P>Betænkning over Forslag til lov om forlængelse af Danmarks deltagelse i  \r\n\r\n det skandinaviske luftfartssamarbejde <BR>  \r\n\r\n Nr L 177 1996-97, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19970403 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. Udvalgets spørgsmål til trafikministeren og dennes svar </P>  \r\n\r\n<P>herpå er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra: </P>  \r\n\r\n<P>Maersk Air, </P>  \r\n\r\n<P>Premiair og </P>  \r\n\r\n<P>Sterling European. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Enhedslisten kan ikke støtte lovforslaget, fordi der ikke som ved anden  \r\n\r\n tilladelse til forurenende produktion stilles miljøkrav i forbindelse med  \r\n\r\n tilladelsen til et fortsat nordisk samarbejde om luftfartstrafikken. De  \r\n\r\n miljøkrav, som det ville være logisk at inddrage som en forudsætning for en  \r\n\r\n fortsat tilladelse, kunne f.eks. være følgende: </P>  \r\n\r\n<P>- regler om arbejdsmiljøet i de danske og nordiske lufthavne, </P>  \r\n\r\n<P>- krav i forbindelse med støj ved start og landinger, </P>  \r\n\r\n<P>- målsætning for nedbringelse af energiforbruget pr. passager pr. km, </P>  \r\n\r\n<P>- begrænsninger i godstransport, som ellers kan fragtes med skib eller  \r\n\r\n jernbane, </P>  \r\n\r\n<P>- anvendelse af mere miljørigtige brændstoffer i flyene. </P>  \r\n\r\n<P>Enhedslisten mener således, at der er behov for en større politisk styring  \r\n\r\n af den danske og nordiske luftfartstrafik og ikke, således som lovforslaget  \r\n\r\n lægger op til, at der skal fortages ændringer i mere liberal retning. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Niels Jørgen Langkilde (KF) Ole Donner (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til trafikministeren og dennes svar herpå </P>  \r\n\r\n<P> <I>Spørgsmål 1:</I>  </P>  \r\n\r\n<P>Ministeren bedes kommentere henvendelsen af 12. marts 1997 fra Premiair,  \r\n\r\n Sterling European og Maersk Air, jf. bilag 1. </P>  \r\n\r\n<P> <I>Svar:</I>  </P>  \r\n\r\n<P>Det centrale indhold i det fælles brev af 12. marts 1997 fra de tre  \r\n\r\n luftfartsselskaber er efter min opfattelse kravet om, at såfremt  \r\n\r\n SAS-samarbejdet skal forlænges ud over år 2005, må det ske uden nogen form  \r\n\r\n for særrettigheder til SAS. Derfor skal sådanne rettigheder eller  \r\n\r\n begrænsninger for andre selskaber afskaffes for at skabe lige konkurrence for  \r\n\r\n luftfartstrafikken også uden for EU/EØS-området. </P>  \r\n\r\n<P>Selskaberne anfører en række synspunkter til støtte for dette krav, bl.a.  \r\n\r\n at SAS' fortrinsvis gennem de sidste 20-25 år uomtvisteligt har haft negative  \r\n\r\n økonomiske konsekvenser for andre danske og skandinaviske  \r\n\r\n luftffartsselskaber, for udviklingen af trafikken på Københavns Lufthavn og  \r\n\r\n ikke mindst for forbrugerne. En fortsættelse af disse rettigheder vil være en  \r\n\r\n bremse på udviklingen og fratage disse selskaber udviklingsmuligheder for de  \r\n\r\n næste 20-25 år. </P>  \r\n\r\n<P>Det er ikke overraskende, at de tre selskaber ønsker yderligere muligheder  \r\n\r\n for udvikling af selskaberne fremover og argumenterer herfor ud fra hensynet  \r\n\r\n til de interesser, der er knyttet til disse selskaber. </P>  \r\n\r\n<P>Jeg er ikke enig i argumentet om, at SAS-samarbejdet har haft de negative  \r\n\r\n konsekvenser, som selskaberne anfører. Det er min opfattelse, at dette  \r\n\r\n samarbejde har været til fordel for de tre skandinaviske lande og deres  \r\n\r\n borgere. </P>  \r\n\r\n<P>Det er ligeledes en kendsgerning, at samarbejdet har været en afgørende  \r\n\r\n forudsætning for, at Københavns Lufthavn i dag har en placering som en  \r\n\r\n lufthavn af international betydning. Det er en følge af, at en af de  \r\n\r\n væsentlige forudsætninger for SAS-samarbejdet har været udnyttelsen af det  \r\n\r\n fælles trafikunderlag ved, at trafikstrømmene i de tre lande er blevet  \r\n\r\n konsolideret via trafikknudepunkter, først og fremmest Københavns Lufthavn.  \r\n\r\n</P>  \r\n\r\n<P>Derimod er jeg enig med selskaberne i, at luftfarten fremover bør baseres  \r\n\r\n på en mere markedsorienteret ordning, således at der ikke mindst af hensyn  \r\n\r\n til forbrugernes interesser skabes nye udviklingsmuligheder for selskaberne.  \r\n\r\n</P>  \r\n\r\n<P>Det er de tre skandinaviske regeringer også enige om, således som det  \r\n\r\n fremgår af lovforslaget, men en sådan friere ordning kan ikke blot ske ved at  \r\n\r\n afskaffe SAS' resterende fortrinsret, idet det ikke i sig selv vil medføre  \r\n\r\n etablering af en ordning alene baseret på markeds- og konkurrencehensyn. Det  \r\n\r\n skyldes, at luftfarten stadig i dag hovedsagelig er undergivet et  \r\n\r\n reguleringssystem med internationale aftaler mellem suveræne lande, og at der  \r\n\r\n derfor skal være enighed om, hvilken markedsordning der skal gælde. </P>  \r\n\r\n<P>Det fremgår af pkt. 4 i de almindelige bemærkninger til lovforslaget, at  \r\n\r\n det nærmere indhold af den skandinaviske luftfartspolitik til enhver tid  \r\n\r\n bestemmes af de tre lande, og at det således er muligt at gennemføre  \r\n\r\n ændringer i aftaleperioden for det skandinaviske luftfartssamarbejde. Sådanne  \r\n\r\n ændringer har været gennemført gennem årene. Det er derfor ikke rigtigt, at  \r\n\r\n der med lovforslaget sker en fastfrysning af den luftfartspolitiske situation  \r\n\r\n i de kommende 20-25 år, hvilket ikke mindst i lyset af udviklingen på det  \r\n\r\n luftfartspolitiske område ville have været betænkeligt. Der er derfor ikke af  \r\n\r\n denne grund noget behov for en begrænsning af perioden for videreførelsen af  \r\n\r\n det skandinaviske luftfartssamarbejde til 10 år, således som de tre selskaber  \r\n\r\n foreslår i henvendelsen. </P>  \r\n\r\n<P>Fra skandinavisk side vil der blive arbejdet for, at der indgås aftaler  \r\n\r\n med flest mulige lande om skabelsen af en markedsorienteret ordning, hvilket  \r\n\r\n også kan ske ved indgåelse af multilaterale aftaler, der omfatter de tre  \r\n\r\n skandinaviske lande. Udgangspunktet herfor vil være, at der tilvejebringes en  \r\n\r\n liberalisering svarende til den, der fra 1. januar 1993 er skabt i EU med den  \r\n\r\n såkaldte 3. luftfartspakke, hvis indhold nu også gælder for hele EØS-området.  \r\n\r\n</P>  \r\n\r\n<P>Inden for EU/EØS-området har SAS ikke længere en fortrinsret, og det samme  \r\n\r\n vil være konsekvensen af den aftale, de tre lande har indgået med USA, som  \r\n\r\n giver nye udviklingsmuligheder på dette marked. Der føres på nuværende  \r\n\r\n tidspunkt forhandlinger mellem EU og de central- og østeuropæiske samt  \r\n\r\n baltiske lande om en ordning med henblik på, at den frie markedsordning i EU  \r\n\r\n kan udstrækkes også til disse lande. Det er mit håb, at disse forhandlinger  \r\n\r\n vil føre til resultater i løbet af kortere tid. </P>  \r\n\r\n<P>Der anføres i henvendelsen en række betragtninger om forlængelsen af  \r\n\r\n konsortialaftale og koncession. </P>  \r\n\r\n<P>SAS-samarbejet i dets nuværende form har eksisteret siden 1950, og dette  \r\n\r\n samarbejde er forlænget i flere omgange. Disse forlængelser har normalt  \r\n\r\n ligget ca. 10 år forud for udløbet af aftaleperioden. </P>  \r\n\r\n<P>Det har sammenhæng med, at omfanget af SAS' virksomhed og de heraf  \r\n\r\n følgende investeringsbehov gør det nødvendigt at planlægge og træffe  \r\n\r\n dispositioner af langtrækkende karakter, som går ud over den resterende  \r\n\r\n gyldighedsperiode for SAS-samarbejdet. </P>  \r\n\r\n<P>SAS-samarbejdet er særegent derved, at de tre nationale moderselskaber har  \r\n\r\n dannet et selskab, som har fået adgang til at udøve de rettigheder, de tre  \r\n\r\n selskaber hver for sig har i deres hjemlande. </P>  \r\n\r\n<P>Dette er ikke en given ting, og på den baggrund er det ikke alene vigtigt  \r\n\r\n for SAS, men også for långivere, gennem en parlamentarisk behandling i de tre  \r\n\r\n lande at få klarhed om, at SAS-samarbejdet også består efter år 2005. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/04/1997"
        },
        {
            "displayName": "Accession",
            "displayValue": "199614K00177"
        },
        {
            "displayName": "Entydig dokumentidentifikation",
            "displayValue": "CL007660"
        },
        {
            "displayName": "Dato for førstegangsindlæggelse",
            "displayValue": "11/04/1997"
        },
        {
            "displayName": "Dato for indlæggelse",
            "displayValue": "11/04/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}