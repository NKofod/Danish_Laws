{
    "id": 218741,
    "title": "Arbejdsmiljøklagenævnet fastholdt afgørelse med påbud om, at anmelde den arbejdsulykke, hvor en ansat var udsat for fysisk overgreb fra en medejer i forbindelse med arbejdet hos virksomheden",
    "documentTypeId": "240",
    "isSagsforlobPeriodValid": true,
    "shortName": "KEN nr 9952 af 15/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud om, at anmelde den arbejdsulykke, hvor en ansat var udsat for fysisk overgreb fra en medejer i forbindelse med arbejdet hos virksomheden</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at der hos virksomheden skete en arbejdsulykke, som skulle være anmeldt til Arbejdstilsynet inden 9 dage efter første fraværsdag.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der skete en episode, hvor en medejer tildelte en ansat en lussing, greb den ansattes arm, samt fastholdt den ansatte i nogle sekunder. Som følge heraf forlod den ansatte arbejdsstedet og meldte sig dagen efter syg på virksomhedens Facebook Messenger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sygemeldingen, som var til direktøren, stod der, at den ansatte var sygemeldt på ubestemt tid på grund af, at hun fik et slag i ansigtet og blev fastholdt af den ene medejer.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Herefter skrev virksomheden på Messenger, at de bekræftede at have modtaget sygemeldingen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde herved vægt på, at Arbejdstilsynet i forbindelse med tilsynsbesøget hos virksomheden konstaterede, at arbejdsulykken ikke var at finde i Arbejdsskadestyrelsens og Arbejdstilsynets fælles anmeldesystem EASY.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 29. oktober 2019 om at anmelde en arbejdsulykke.</p>\r\n<p>\r\n</p>\r\n<p>Formanden har – efter skriftlig høring af nævnet – nu afgjort sagen. Nævnet er enig i afgørelsens resultat.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 29. oktober 2019 med påbud om at anmelde den arbejdsulykke, hvor en ansat var udsat for fysisk overgreb fra en medejer i forbindelse med arbejdet den 12. juli 2019 hos restaurant [navn udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at der den 12. juli 2019 hos restaurant [navn udeladt] skete en arbejdsulykke, som skulle være anmeldt til Arbejdstilsynet inden 9 dage efter første fraværsdag.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at den [dato udeladt] skete en episode, hvor en medejer tildelte en ansat (en tjener) en lussing, greb den ansattes arm, samt fastholdt den ansatte i nogle sekunder. Som følge heraf forlod den ansatte arbejdsstedet og meldte sig syg den [dato udeladt] på jeres Facebook Messenger.</p>\r\n<p>\r\n</p>\r\n<p>I sygemeldingen, som var til direktør [navn udeladt], stod der, at den ansatte var sygemeldt på ubestemt tid fra den [dato udeladt] kl. 19.15 på grund af, at hun fik et slag i ansigtet og blev fastholdt af den ene medejer.</p>\r\n<p>\r\n</p>\r\n<p>Den [dato udeladt] skriver [navn udeladt] på Messenger, at de bekræfter at have modtaget sygemeldingen.</p>\r\n<p>\r\n</p>\r\n<p>Nævnet lægger herved vægt på, at Arbejdstilsynet i forbindelse med tilsynsbesøget den 2. oktober 2019 hos jer konstaterede, at arbejdsulykken ikke var at finde i Arbejdsskadestyrelsens og Arbejdstilsynets fælles anmeldesystem EASY.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at Beskæftigelsesministeren kan fastsætte regler om pligt til anmeldelse af arbejdsulykker.</p>\r\n<p>\r\n</p>\r\n<p>Det følger af reglerne om anmeldelse af arbejdsulykker m.v. til Arbejdstilsynet, at arbejdsgiveren snarest og inden 9 dage efter første fraværsdag skal anmelde arbejdsulykker, der er sket ved arbejde for arbejdsgiveren, såfremt ulykken har medført arbejdsudygtighed i 1 dag eller mere udover tilskadekomstdagen.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført, at der ikke er anmeldt nogen arbejdsskade til Arbejdsskadestyrelsen, da I fra myndighederne har fået oplyst, at der ikke er sket nogen skade. Så der var ikke noget at anmelde.</p>\r\n<p>\r\n</p>\r\n<p>Nævnet skal henvise til Arbejdstilsynets genvurdering af 4. december 2019, hvori Arbejdstilsynet har bemærket, at I som arbejdsgiver ikke kan begrænse jeres forpligtelse ved at kræve af jeres ansatte, at de skal anmelde en ulykke på en bestemt måde eller indsende bestemte dokumenter.</p>\r\n<p>\r\n</p>\r\n<p>Forpligtelsen indtræder, så snart I er klar over, at der er sket en ulykke, og at den har medført arbejdsudygtighed i en dag eller mere ud over tilskadekomstdagen.</p>\r\n<p>\r\n</p>\r\n<p>I vidste allerede den 12. juli 2019, at der var sket en arbejdsulykke i form af, at en ansat havde fået en lussing og var blevet holdt hårdt i armen. Senest den 16. juli 2019 vidste [navn udeladt] endvidere, at skadelidte havde været sygemeldt i en dag ud over tilskadekomstdagen.</p>\r\n<p>\r\n</p>\r\n<p>Arbejdsgivers forpligtelse til at anmelde er heller ikke afhængig af, hvorvidt skadelidte/den ansatte har anmeldt skaden til AES (tidligere Arbejdsskadestyrelsen). Det er jer, der er forpligtet til at anmelde ulykken i EASY, som er det fælles anmeldelsessystem for Arbejdstilsynet og Arbejdsskadestyrelsen/AES.</p>\r\n<p>\r\n</p>\r\n<p>Endelig bortfalder jeres forpligtelse ikke ved, at politiet i forbindelse med en straffesag vurderer, at der skal ske tiltalefrafald med den begrundelse, at der ikke er sket nogen betydelig skade.</p>\r\n<p>\r\n</p>\r\n<p>Politiets strafferetlige vurdering af en sag, kan ikke bruges til at vurdere, hvorvidt der er sket en ulykke, som skal anmeldes til Arbejdstilsynet og AES.</p>\r\n<p>\r\n</p>\r\n<p>Forpligtelsen ifølge Arbejdstilsynets bekendtgørelse om anmeldelse af arbejdsulykker m.v. afhænger alene af, om der er sket en arbejdsulykke, og om den har medført arbejdsudygtighed i en dag eller mere ud over tilskadekomstdagen, hvilket den har.</p>\r\n<p>\r\n</p>\r\n<p>Nævnet er enig i det af Arbejdstilsynet anførte.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1084 af 19. september 2017</p>\r\n<p>\r\n</p>\r\n<p>Om formandens kompetence:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 81 a, stk. 8, i lov om arbejdsmiljø, jf. lovbekendtgørelse nr. 1084 af 19. september 2017</p>\r\n<p>\r\n</p>\r\n<p>Om anmeldelse af arbejdsulykker</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 75, stk. 1, i lov om arbejdsmiljø, jf. lovbekendtgørelse nr. 1084 af 19. september 2017</p>\r\n<p class=\"Liste1\">\r\n   <span class=\"Liste1Nr\">•</span> § 1 stk. 1, i bekendtgørelse nr. 615 af 8. juni 2010 om anmeldelse af arbejdsulykker m.v. til Arbejdstilsynet</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på www.retsinformation.dk</p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1084 af 19. september 2017</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>…</p>\r\n<p>\r\n   <span class=\"Bold\">§ 75.</span> Beskæftigelsesministeren kan fastsætte regler om pligt til anmeldelse af arbejdsulykker, forgiftningstilfælde, erhvervssygdomme og andre forhold af arbejdsmiljømæssig betydning.</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 14</span>\r\n</p>\r\n<p style=\"text-align: center;\">\r\n   <span class=\"Bold\">Klageadgang</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 81a.</span>\r\n</p>\r\n<p>…</p>\r\n<p>\r\n</p>\r\n<p>\r\n   <span class=\"Italic\">Stk. 8.</span> Formanden kan efter en skriftlig høring af nævnets beskikkede medlemmer træffe afgørelse på nævnets vegne i sager, hvor der er en fast praksis, eller som i øvrigt ikke giver anledning til tvivl.</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">Arbejdstilsynets bekendtgørelse nr. 615 af 8. juni 2010 om anmeldelse af arbejdsulykker m.v. til Arbejdstilsynet</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">Anmeldelse mv.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 1.</span> Arbejdsgiveren skal snarest og inden 9 dage efter første fraværsdag anmelde arbejdsulykker og forgiftningstilfælde, der er sket ved arbejde for arbejdsgiveren, såfremt ulykken eller forgiftningen har medført arbejdsudygtighed i 1 dag eller mere udover tilskadekomstdagen.</p>\r\n<p>…</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2020"
        },
        {
            "displayName": "Accession",
            "displayValue": "W20200995225"
        },
        {
            "displayName": "Entydig dokumentidentifikation",
            "displayValue": "CY000884"
        },
        {
            "displayName": "Dato for indlæggelse",
            "displayValue": "16/12/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9952"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "15/12/2020"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "19-60696"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}