{
    "id": 108736,
    "title": "1995 BTL 178   BETÆNKNING OVER FORSLAG TIL LOV OM KLINISKE DIÆTISTER    NR L 178 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 178",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 178 </P>  \r\n\r\n<P></P>  \r\n\r\n<P>Betænkning over Forslag til lov om kliniske diætister <BR>  \r\n\r\n Nr L 178 1995-96, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19960313 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til sundhedsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra Christel  \r\n\r\n Christensen, Hellerup, og Foreningen af Kliniske Diætister. </P>  \r\n\r\n<P>Der er af sundhedsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Fremskridtspartiets og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af sundhedsministeren stillede ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme hverken for eller imod de stillede ændringsforslag.  \r\n\r\n</P>  \r\n\r\n<P>Mindretallet finder ikke, at der er behov for en autorisationsordning for  \r\n\r\n kliniske diætister og deler de betænkeligheder, der er kommet til udtryk i  \r\n\r\n høringssvarene. Mindretallet finder, at autorisationsordninger skal  \r\n\r\n forbeholdes faggrupper af en vis størrelse og faggrupper, hvis  \r\n\r\n virksomhedsudøvelse må anses for at være af en vis farlighed. Ingen af delene  \r\n\r\n finder mindretallet er opfyldt, når det drejer sig om kliniske diætister.  \r\n\r\n</P>  \r\n\r\n<P>ÆndringsforslagAf <I>sundhedsministeren,</I> tiltrådt af et <I>flertal</I>  \r\n\r\n (S, SF, RV, FP og CD): </P>  \r\n\r\n<P>Til § 13 <B>1)</B>  <I>§ 13, stk. 1,</I> affattes således: </P>  \r\n\r\n<P>&#187;Overtrædelse af § 9, stk. 2, § 10, § 11 og § 12, stk. 2, straffes  \r\n\r\n med bøde.&#171; </P>  \r\n\r\n<P>Nye paragraffer <B>2)</B> Efter § 16 indsættes som nye paragraffer: </P>  \r\n\r\n<P> <B>&#187;§ 01.</B> En person, der på tidspunktet for lovens ikrafttræden  \r\n\r\n udøver virksomhed som nævnt i § 8, stk. 1, har ret til at få autorisation som  \r\n\r\n klinisk diætist, jf. dog § 2, stk. 4, såfremt den pågældende kan dokumentere  \r\n\r\n følgende: </P>  \r\n\r\n<P>1) Gennemført uddannelse som enten økonoma eller ernærings- og  \r\n\r\n husholdningsøkonom før 1981 og </P>  \r\n\r\n<P>2) sammenlagt beskæftigelse som klinisk diætist svarende til 10 års  \r\n\r\n fuldtidsbeskæftigelse inden for de sidste 15 år forud for lovens  \r\n\r\n ikrafttræden. </P>  \r\n\r\n<P> <B>§ 02.</B> Sundhedsministeren nedsætter et midlertidigt  \r\n\r\n bedømmelsesnævn, der træffer afgørelse om meddelelse af autorisation efter §  \r\n\r\n 01, nr. 1 og 2, herunder, om ansættelsen som klinisk diætist, jf. § 01, nr.  \r\n\r\n 2, har fundet sted på en for autorisationsopnåelse relevant afdeling m.v.  \r\n\r\n Nævnet kan i sin afgørelse gøre en autorisation betinget af, at ansøgeren  \r\n\r\n gennemgår en supplerende uddannelse. </P>  \r\n\r\n<P> <I>Stk. 2.</I> Nævnet består af 3 medlemmer. 1 medlem (formanden)  \r\n\r\n beskikkes af Sundhedsstyrelsen, 1 medlem beskikkes af Specialkursus i  \r\n\r\n Husholdning ved Aarhus Universitet, og 1 medlem beskikkes af Foreningen af  \r\n\r\n Kliniske Diætister. </P>  \r\n\r\n<P> <I>Stk. 3.</I> Nævnets afgørelser træffes med flertal. Ved stemmelighed  \r\n\r\n er formandens stemme afgørende. Nævnets afgørelser kan ikke indbringes for  \r\n\r\n anden administrativ myndighed. </P>  \r\n\r\n<P> <I>Stk. 4.</I> Ansøgning om autorisation efter § 01 skal indsendes til  \r\n\r\n Sundhedsstyrelsen senest 1 år fra lovens ikrafttræden. Sundhedsstyrelsen kan  \r\n\r\n dispensere fra denne tidsfrist, når særlige forhold taler herfor.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 I lovforslaget om kliniske diætister er straffebestemmelsen i §  \r\n\r\n 13, stk. 1, blevet for omfattende, idet lovforslagets § 7 om de kliniske  \r\n\r\n diætisters pligt til at udvise omhu og samvittighedsfuldhed nævnes. Endvidere  \r\n\r\n nævnes som omfattet af straffebestemmelsen lovforslagets § 9, stk. 1, der  \r\n\r\n bemyndiger Sundhedsstyrelsen til at fastsætte regler om kliniske diætisters  \r\n\r\n journalpligt. </P>  \r\n\r\n<P>Bestemmelsen i § 7 om pligten til at udvise omhu og samvittighedsfuldhed  \r\n\r\n er ikke straffebelagt i andre autorisationslove, men er derimod grundlag for  \r\n\r\n Patientklagenævnets eventuelle tilrettevisninger. </P>  \r\n\r\n<P>Bestemmelsen i § 9, stk. 1, der bemyndiger Sundhedsstyrelsen til at  \r\n\r\n fastsætte regler om autoriseret sundhedspersonales journalpligt, er omfattet  \r\n\r\n af lovforslagets § 13, stk. 2, om bødestraf og skal således ikke nævnes i  \r\n\r\n lovforslagets § 13, stk. 1. </P>  \r\n\r\n<P>Med ændringsforslaget bliver forslag til lov om kliniske diætister  \r\n\r\n enslydende med andre autorisationslove. </P>  \r\n\r\n<P>Til nr. 2 Foreningen af Kliniske Diætister har i en skrivelse af 5.  \r\n\r\n februar 1996 til Folketingets Sundhedsudvalg gjort opmærksom på en lille  \r\n\r\n gruppe (15-20 personer) blandt foreningens medlemmer, der ikke har  \r\n\r\n uddannelsen som klinisk diætist, da gruppen er uddannet før 1981, hvor  \r\n\r\n uddannelsen til klinisk diætist blev etableret. De pågældende er uddannede  \r\n\r\n som enten økonoma eller ernærings- og husholdningsøkonomer og har fungeret  \r\n\r\n som kliniske diætister ved hospitaler eller lægeklinikker siden 1981. </P>  \r\n\r\n<P>Med ændringsforslaget får denne gruppe mulighed for at opnå autorisation,  \r\n\r\n når en række betingelser kan dokumenteres at være opfyldt. Det grundlæggende  \r\n\r\n krav er, at den pågældende er uddannet som enten økonoma eller ernærings- og  \r\n\r\n husholdningsøkonom. Herudover skal personen kunne dokumentere at være  \r\n\r\n uddannet før 1981, idet der ellers ikke findes grund til at dispensere fra  \r\n\r\n kravet om bestået uddannelse som klinisk diætist. Endelig skal ansøgeren  \r\n\r\n kunne dokumentere sammenlagt mindst 10 års fuldtidsbeskæftigelse som klinisk  \r\n\r\n diætist på en relevant afdeling m.v. inden for de sidste 15 år forud for  \r\n\r\n lovens ikrafttræden. </P>  \r\n\r\n<P>Hermed anses det for forsvarligt også at medtage denne gruppe under de  \r\n\r\n personer, der direkte i forbindelse med lovens ikrafttræden kan tildeles  \r\n\r\n autorisation som klinisk diætist, idet navnlig den krævede længere ansættelse  \r\n\r\n som klinisk diætist kan begrunde dette. Da ansættelse som klinisk diætist  \r\n\r\n forudsættes at være sket på en afdeling eller lignende, hvor der er opnået  \r\n\r\n kendskab til diætetik og sygdomslære, er der stillet som et særligt krav, jf.  \r\n\r\n § 02, stk. 1, at ansættelsen skal være sket på en afdeling m.v., der er  \r\n\r\n relevant for disse kundskaber. </P>  \r\n\r\n<P>Tove Lindbo Larsen (S) nfmd. <I>Lone Møller (S) Hanne Andersen (S) Holger  \r\n\r\n Graversen (S) Jytte Wittrock (S) Jørn Jespersen (SF) Vibeke Peschardt (RV)  \r\n\r\n Kjeld Rahbæk Møller (SF) Addi Andersen (CD) Jørgen Winther (V) Mariann  \r\n\r\n Fischer Boel (V) Ester Larsen (V)</I> fmd. <I>Kim Mouritsen (V) Henriette  \r\n\r\n Kjær (KF) Agnete Laustsen (KF) Stefan G. Rasmussen (KF) Jan Køpke Christensen  \r\n\r\n (FP) </I></P>  \r\n\r\n<P>Enhedslisten og Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/03/1996"
        },
        {
            "displayName": "Accession",
            "displayValue": "199514K00178"
        },
        {
            "displayName": "Entydig dokumentidentifikation",
            "displayValue": "CL001741"
        },
        {
            "displayName": "Dato for førstegangsindlæggelse",
            "displayValue": "21/03/1996"
        },
        {
            "displayName": "Dato for indlæggelse",
            "displayValue": "21/03/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}