{
    "id": 108637,
    "title": "1995 BTL 73   BETÆNKNING OVER FORSLAG TIL LOV OM ÆNDRING AF LOV OM VALG TIL FOLKETINGET   (VALGRET TIL UGIFTE SAMBOENDE UNDER MIDLERTIDIGT OPHOLD I UDLANDET)    NR L 73 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 73",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 73 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om valg til Folketinget  \r\n\r\n (Valgret til ugifte samboende under midlertidigt ophold i udlandet) <BR>  \r\n\r\n Nr L 73 1995-96, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19960509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til indenrigsministeren, som denne har besvaret skriftligt. </P>  \r\n\r\n<P>Endvidere har udvalget modtaget to skriftlige henvendelser fra Ove  \r\n\r\n Guldberg, Spanien, som indenrigsministeren har oversendt sin kommentar til.  \r\n\r\n</P>  \r\n\r\n<P>Der er af indenrigsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af indenrigsministeren stillede ændringsforslag. </P>  \r\n\r\n<P>ÆndringsforslagAf <I>indenrigsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 2</I> affattes således: </P>  \r\n\r\n<P> <B>&#187;§ 2.</B> Personer, der er ansat i den danske stat og beordret  \r\n\r\n til tjeneste uden for riget, anses for at have fast bopæl i riget. </P>  \r\n\r\n<P> <I>Stk. 2.</I> Følgende personer, der midlertidigt har taget ophold i  \r\n\r\n udlandet, anses ligeledes for at have fast bopæl i riget: </P>  \r\n\r\n<P>1) Personer, der er udsendt for at gøre tjeneste i udlandet som ansat af  \r\n\r\n en dansk offentlig myndighed eller en herværende privat virksomhed eller  \r\n\r\n forening. </P>  \r\n\r\n<P>2) Personer, der opholder sig i udlandet som ansat i en international  \r\n\r\n organisation, hvoraf Danmark er medlem. </P>  \r\n\r\n<P>3) Personer, der er udsendt for at gøre tjeneste i udlandet af en dansk  \r\n\r\n hjælpeorganisation. </P>  \r\n\r\n<P>4) Personer, der opholder sig i udlandet i uddannelsesøjemed. </P>  \r\n\r\n<P>5) Personer, der opholder sig i udlandet af helbredsmæssige grunde. </P>  \r\n\r\n<P>6) Personer, der opholder sig i udlandet, og som i henseende til  \r\n\r\n tilknytningen til riget ganske må sidestilles med de personer, der er nævnt i  \r\n\r\n nr. 1-5. </P>  \r\n\r\n<P> <I>Stk. 3.</I> En person, der samlever på fælles bopæl med en person, der  \r\n\r\n er omfattet af stk. 1 eller 2, anses for at have fast bopæl i riget, såfremt  \r\n\r\n de pågældende to samlevende </P>  \r\n\r\n<P>1) har indgået ægteskab eller registreret partnerskab med hinanden eller  \r\n\r\n</P>  \r\n\r\n<P>2) opfylder betingelserne for at indgå ægteskab eller registreret  \r\n\r\n partnerskab med hinanden og havde etableret fælles bopæl inden  \r\n\r\n udrejsen.&#171;&#187; </P>  \r\n\r\n<P> <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 16, stk. 2, 1. pkt.,</I> indsættes efter &#187;§  \r\n\r\n 2, stk. 1,&#187;: &#187;eller § 2, stk. 3, jf. stk. 1,&#187; og efter &#187;§  \r\n\r\n 2, stk. 2,&#187;: &#187;eller § 2, stk. 3, jf. stk. 2,&#187;.&#171; </P>  \r\n\r\n<P> <B>3)</B> Efter nr. 1 indsættes som nyt nummer: </P>  \r\n\r\n<P> <B>&#187;02.</B> I <I>§ 16, stk. 3, 1. pkt.,</I> indsættes efter &#187;§  \r\n\r\n 2, stk. 2,&#187;: &#187;eller § 2, stk. 3, jf. stk. 2,&#187;.&#171; </P>  \r\n\r\n<P>Til § 2 <B>4)</B> Paragraffen affattes således: </P>  \r\n\r\n<P> <B>&#187;§ 2</B> Loven træder i kraft den 1. september 1996.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 Formålet med ændringsforslagene er at præcisere, hvilke  \r\n\r\n betingelser der skal være opfyldt, for at et samlivsforhold mellem to  \r\n\r\n personer, der hverken har indgået ægteskab eller registreret partnerskab med  \r\n\r\n hinanden, skal kunne sidestilles med samliv mellem ægtefæller henholdsvis  \r\n\r\n registrerede partnere i henseende til valgret under udlandsophold. Der  \r\n\r\n foreslås ingen indholdsmæssige ændringer vedrørende den personkreds, der skal  \r\n\r\n være omfattet af lovforslaget. Det er således blandt andet en betingelse for  \r\n\r\n sidestilling, at samlivsforholdet bestod også inden udrejsen. </P>  \r\n\r\n<P>I forbindelse med præciseringerne er det fundet hensigtsmæssigt, at  \r\n\r\n ægtefællereglen/sidestillingsreglen såvel i relation til (hoved)personer  \r\n\r\n omfattet af stk. 1 som af stk. 2 bliver indeholdt i det nye stk. 3. </P>  \r\n\r\n<P>De foreslåede ændringer af § 16, der indeholder reglerne om behandling af  \r\n\r\n ansøgninger om optagelse på valglisten, er en konsekvens af, at reglerne i §  \r\n\r\n 2 efter de foreslåede ændringer er fordelt på tre stykker mod hidtil to. </P>  \r\n\r\n<P>Til nr. 4 Det foreslås, at loven træder i kraft den 1. september 1996,  \r\n\r\n således at der bliver den fornødne tid til at udarbejde og udsende et nyt  \r\n\r\n ansøgningsskema til brug ved udlandsdanskeres optagelse på  \r\n\r\n folketingsvalglisten. Der skal endvidere udarbejdes nye administerative  \r\n\r\n forskrifter. </P>  \r\n\r\n<P>De ugifte samlevende, der inden lovens ikrafttræden måtte søge om  \r\n\r\n optagelse på folketingsvalglisten under henvisning til ægtefællereglen, vil  \r\n\r\n kunne søge på ny, når loven er trådt i kraft, eller eventuelt vil  \r\n\r\n Valgretsnævnet udsætte afgørelsen i de pågældende sager, indtil loven er  \r\n\r\n trådt i kraft. En udskydelse af lovens ikrafttrædelsestidspunkt fra  \r\n\r\n &#187;straks&#171; til den 1. september 1996 behøver således ikke at bevirke,  \r\n\r\n at nogen af den grund mister valgretten under udlandsophold. (Det er herved  \r\n\r\n forudsat, at der ikke bliver udskrevet folketingsvalg inden den 1. september  \r\n\r\n 1996). </P>  \r\n\r\n<P>Klaus Hækkerup (S) fmd. <I>Erling Christensen (S) Poul Erik Dyrlund (S)  \r\n\r\n Holger Graversen (S) Ole Stavad (S) Kristen Touborg (SF) Vibeke Peschardt  \r\n\r\n (RV) Dorte Bennedsen (S) Anne Baastrup (SF) Else Winther Andersen (V) Helge  \r\n\r\n Sander (V) Mariann Fischer Boel (V) Jens Vibjerg (V) Pia Christmas-Møller  \r\n\r\n (KF) Torben Rechendorff (KF) Henriette Kjær (KF) Poul Nødgaard (DF)</I> nfmd.  \r\n\r\n<I>Fremskridtspartiet, Enhedslisten og Centrum-Demokraterne havde ikke  \r\n\r\n medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/05/1996"
        },
        {
            "displayName": "Accession",
            "displayValue": "199514K00073"
        },
        {
            "displayName": "Entydig dokumentidentifikation",
            "displayValue": "CL006419"
        },
        {
            "displayName": "Dato for førstegangsindlæggelse",
            "displayValue": "29/05/1996"
        },
        {
            "displayName": "Dato for indlæggelse",
            "displayValue": "29/05/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}