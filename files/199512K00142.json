{
    "id": 112448,
    "title": "1995 LSF 142   FORSLAG TIL LOV OM ÆNDRING AF LOV OM TILSKUD TIL JORDBRUGETS   KONSULENTVIRKSOMHED ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 142 </P>  \r\n\r\n<P></P>  \r\n\r\n<P>Forslag til Lov om ændring af lov om tilskud til jordbrugets  \r\n\r\n konsulentvirksomhed </P>  \r\n\r\n<P></P>  \r\n\r\n<P>Fremsat af fiskeriministeren (Henrik Dam Kristensen) </P>  \r\n\r\n<P></P>  \r\n\r\n<P>den 10. januar 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 18. april 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960029630\"> Lov nr. 296 af 24/04/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 813 af 21. december 1988 om tilskud til jordbrugets  \r\n\r\n konsulentvirksomhed foretages følgende ændringer: </P>  \r\n\r\n<P> <B>1.</B> Overalt i loven ændres &#187;Landbrugsministeren&#171; til:  \r\n\r\n &#187;Landbrugs- og fiskeriministeren&#171; og  \r\n\r\n &#187;landbrugsministeren&#171; til: &#187;landbrugs- og  \r\n\r\n fiskeriministeren&#171;. </P>  \r\n\r\n<P> <B>2.</B>  <I>§ 1</I> affattes således: </P>  \r\n\r\n<P>&#187; <B>§ 1.</B> Landbrugs- og fiskeriministeren kan yde tilskud til  \r\n\r\n delvis dækning af udgifter, som afholdes til konsulentvirksomhed af  \r\n\r\n sammenslutninger for faglig oplysningsvirksomhed inden for jordbrugsfaglige  \r\n\r\n områder. </P>  \r\n\r\n<P> <I>Stk. 2.</I> Landbrugs- og fiskeriministeren godkender de  \r\n\r\n sammenslutninger, der kan ydes tilskud til. </P>  \r\n\r\n<P> <I>Stk. 3.</I> Landbrugs- og fiskeriministeren godkender  \r\n\r\n tilskudsmidlernes anvendelse og kan fastsætte nærmere regler herom. </P>  \r\n\r\n<P> <I>Stk. 4.</I> Landbrugs- og fiskeriministeren fastsætter de faglige  \r\n\r\n områder, der kan ydes tilskud til.&#171; </P>  \r\n\r\n<P> <B>3.</B>  <I>§ 2</I> affattes således: </P>  \r\n\r\n<P>&#187; <B>§ 2.</B> Tilskud i henhold til denne lov kan ydes inden for en  \r\n\r\n beløbsramme, der fastsættes på de årlige bevillingslove.&#171; </P>  \r\n\r\n<P> <B>4.</B>  <I>§ 3, stk. 1,</I> affattes således: </P>  \r\n\r\n<P>&#187;Landbrugs- og fiskeriministeren kan fastsætte regler for beregningen  \r\n\r\n af tilskuddet til den enkelte sammenslutning.&#171; </P>  \r\n\r\n<P> <B>5.</B>  <I>§ 5</I> ophæves. </P>  \r\n\r\n<P> <B>6.</B>  <I>§ 11</I> affattes således: </P>  \r\n\r\n<P>&#187; <B>§ 11.</B> Landbrugs- og fiskeriministeren kan bemyndige et  \r\n\r\n direktorat under ministeren til at udøve sine beføjelser efter loven. </P>  \r\n\r\n<P> <I>Stk. 2.</I> Landbrugs- og fiskeriministeren kan fastsætte regler om  \r\n\r\n adgang til at påklage afgørelser, der er truffet i henhold til bemyndigelse  \r\n\r\n efter stk. 1, herunder at afgørelser ikke kan indbringes for anden  \r\n\r\n administrativ myndighed.&#171; </P>  \r\n\r\n<P> <B>§ 2</B>  </P>  \r\n\r\n<P>Landbrugs- og fiskeriministeren fastsætter tidspunktet for lovens  \r\n\r\n ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 813 af 21. december 1988 om tilskud til jordbrugets  \r\n\r\n konsulentvirksomhed foretages følgende ændringer: </P>  \r\n\r\n<P> <B>1.</B> Overalt i loven ændres &#187;Landbrugsministeren&#171; til:  \r\n\r\n &#187;Landbrugs- og fiskeriministeren&#171; og  \r\n\r\n &#187;landbrugsministeren&#171; til: &#187;landbrugs- og  \r\n\r\n fiskeriministeren&#171;. </P>  \r\n\r\n<P> <B>2.</B>  <I>§ 1</I> affattes således: </P>  \r\n\r\n<P>&#187; <B>§ 1.</B> Landbrugs- og fiskeriministeren kan yde tilskud til  \r\n\r\n delvis dækning af udgifter, som afholdes til konsulentvirksomhed af  \r\n\r\n sammenslutninger for faglig oplysningsvirksomhed inden for jordbrugsfaglige  \r\n\r\n områder. </P>  \r\n\r\n<P> <I>Stk. 2.</I> Landbrugs- og fiskeriministeren godkender de  \r\n\r\n sammenslutninger, der kan ydes tilskud til. </P>  \r\n\r\n<P> <I>Stk. 3.</I> Landbrugs- og fiskeriministeren godkender  \r\n\r\n tilskudsmidlernes anvendelse og kan fastsætte nærmere regler herom. </P>  \r\n\r\n<P> <I>Stk. 4.</I> Landbrugs- og fiskeriministeren fastsætter de faglige  \r\n\r\n områder, der kan ydes tilskud til.&#171; </P>  \r\n\r\n<P> <B>3.</B>  <I>§ 2</I> affattes således: </P>  \r\n\r\n<P>&#187; <B>§ 2.</B> Tilskud i henhold til denne lov kan ydes inden for en  \r\n\r\n beløbsramme, der fastsættes på de årlige bevillingslove.&#171; </P>  \r\n\r\n<P> <B>4.</B>  <I>§ 3, stk. 1,</I> affattes således: </P>  \r\n\r\n<P>&#187;Landbrugs- og fiskeriministeren kan fastsætte regler for beregningen  \r\n\r\n af tilskuddet til den enkelte sammenslutning.&#171; </P>  \r\n\r\n<P> <B>5.</B>  <I>§ 5</I> ophæves. </P>  \r\n\r\n<P> <B>6.</B>  <I>§ 11</I> affattes således: </P>  \r\n\r\n<P>&#187; <B>§ 11.</B> Landbrugs- og fiskeriministeren kan bemyndige et  \r\n\r\n direktorat under ministeren til at udøve sine beføjelser efter loven. </P>  \r\n\r\n<P> <I>Stk 2.</I> Landbrugs- og fiskeriministeren kan fastsætte regler om  \r\n\r\n adgang til at påklage afgørelser, der er truffet i henhold til bemyndigelse  \r\n\r\n efter stk. 1, herunder, at afgørelser ikke kan indbringes for anden  \r\n\r\n administrativ myndighed.&#171; </P>  \r\n\r\n<P> <B>§ 2</B>  </P>  \r\n\r\n<P>Landbrugs- og fiskeriministeren fastsætter tidspunktet for lovens  \r\n\r\n ikrafttræden. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Baggrunden for lovforslaget</I>  </P>  \r\n\r\n<P>Lovforslaget tilsigter at fremme en fortsat dynamisk udvikling af  \r\n\r\n rådgivningssystemet inden for jordbrugserhvervene. </P>  \r\n\r\n<P>Forslaget er udarbejdet på grundlag af anbefalingerne i Rapport fra  \r\n\r\n Landbrugs- og Fiskeriministeriets udvalg vedrørende rådgivning og  \r\n\r\n efteruddannelse inden for jordbrugserhvervene. </P>  \r\n\r\n<P>Udvalget blev nedsat af landbrugs- og fiskeriministeren i oktober 1994 med  \r\n\r\n repræsentanter for jordbrugets organisationer, Undervisningsministeriet og  \r\n\r\n Landbrugs- og Fiskeriministeriet med henblik på en sammenhængende gennemgang  \r\n\r\n af rådgivningstjenesten og efteruddannelsessystemet med den opgave at  \r\n\r\n overveje ændringer, som kan øge udbyttet af den samlede indsats. </P>  \r\n\r\n<P>Udvalget afgav rapport i juni 1995 med en række forslag til ændringer af  \r\n\r\n det nuværende system. </P>  \r\n\r\n<P>Det er udvalgets opfattelse, at omstillingskravene til dansk jordbrug som  \r\n\r\n helhed og den enkelte jordbruger i særdeleshed vil blive meget betydelige i  \r\n\r\n de kommende år. Dette kræver driftsmæssig omstilling samt økonomisk og  \r\n\r\n organisatorisk tilpasning over en længere periode, hvilket igen stiller  \r\n\r\n stigende krav til jordbrugernes strategiske planlægning. Det er derfor  \r\n\r\n nødvendigt at sætte yderligere fokus på analyse og udvikling af jordbrugernes  \r\n\r\n driftsledelse. Der er i den forbindelse behov for en intensiveret indsats på  \r\n\r\n rådgivningsområdet. </P>  \r\n\r\n<P>For at sikre en fortsat dynamisk udvikling af rådgivningssystemet foreslås  \r\n\r\n tildelingen af tilskud gjort mere aktivitetsstyret. Med en fælles  \r\n\r\n tilskudsprocent og uden en fast ramme for den enkelte organisation/forening  \r\n\r\n vil der ske en vis omfordeling af tilskudsmidler mellem  \r\n\r\n organisationer/foreninger afhængig af omfanget af deres tilskudsberettigede  \r\n\r\n rådgivningsaktiviteter. </P>  \r\n\r\n<P>Omlægningen til aktivitetsstyrede tilskud kombineres med en mulighed for  \r\n\r\n de små foreninger uden for De danske Landboforeningers og Dansk  \r\n\r\n Familielandbrugs kreds til at vælge at fortsætte under det nuværende system.  \r\n\r\n</P>  \r\n\r\n<P>De danske Landboforeninger og Dansk Familielandbrug har givet tilslutning  \r\n\r\n til, at deres foreningers tilskud fremover beregnes på grundlag af deres  \r\n\r\n aktiviteter. </P>  \r\n\r\n<P>Organisationernes muligheder for selvforvaltning af tilskuddet foreslås  \r\n\r\n opretholdt. </P>  \r\n\r\n<P>På rådgivningsområdet foregår der en betydelig udviklingsaktivitet inden  \r\n\r\n for rammerne af det nuværende system. Mange nye rådgivningsinitiativer retter  \r\n\r\n sig imidlertid mod områder, som i dag ikke er tilskudsberettigede. Det  \r\n\r\n aktivitetsstyrede tilskud vil forbedre muligheden for at udvikle  \r\n\r\n rådgivningssaktiviteten. </P>  \r\n\r\n<P>I den forbindelse er det hensigtsmæssigt, at der også ydes tilskud til  \r\n\r\n helhedsorienteret bedriftsrådgivning. Denne vil bl.a. kunne styrkes ved en  \r\n\r\n intensiveret rådgivningsindsats i form af særlige rådgivningspakker til den  \r\n\r\n enkelte jordbruger. </P>  \r\n\r\n<P>Der skal i forbindelse med administrationen af loven også kunne ske en  \r\n\r\n opprioritering af særlige aktiviteter, f.eks. rådgivning af nyetablerede  \r\n\r\n yngre jordbrugere, økologer eller andre jordbrugere, som har et særligt  \r\n\r\n rådgivningsbehov. </P>  \r\n\r\n<P>Landbrugs- og fiskeriministeren kan tilslutte sig udvalgets anbefalinger.  \r\n\r\n Gennemførelse af forslagene forudsætter en ændring af loven om tilskud til  \r\n\r\n jordbrugets konsulentvirksomhed således, at landbrugs- og fiskeriministeren  \r\n\r\n kan fastsætte regler, der sikrer en fortsat dynamisk udvikling af  \r\n\r\n rådgivningssystemet gennem et mere aktivitetsstyret tilskudssystem. </P>  \r\n\r\n<P> <I>2. Lovforslagets indhold</I>  </P>  \r\n\r\n<P>Med lovforslaget foreslås, at landbrugs- og fiskeriministeren bemyndiges  \r\n\r\n til at fastsætte regler for beregningen af tilskuddet til den enkelte  \r\n\r\n forening. </P>  \r\n\r\n<P>Formålet med lovændringen er at gøre det muligt for landbrugs- og  \r\n\r\n fiskeriministeren at indføre en ny model sideløbende med den eksisterende for  \r\n\r\n tilskud til jordbrugets konsulentvirksomhed i overensstemmelse med udvalgets  \r\n\r\n anbefalinger. Med de nye regler vil ministeren kunne indføre et fuldt ud  \r\n\r\n aktivitetsstyret tilskudssystem samtidig med, at en række små foreninger uden  \r\n\r\n for De danske Landboforeningers og Dansk Familielandbrugs kreds vil kunne  \r\n\r\n vælge at fortsætte under den hidtidige ordning. Nye rådgivningsaktiviteter,  \r\n\r\n hvortil der tidligere blev ydet tilskud under 2 pct.-puljen, f.eks.  \r\n\r\n rådgivning vedrørende økologisk jordbrugsproduktion, vil fremover blive  \r\n\r\n støttet under det ordinære tilskudssystem, evt. med en forhøjet tilskudssats.  \r\n\r\n</P>  \r\n\r\n<P>Herudover foreslås en række forenklinger og ajourføringer i forhold til  \r\n\r\n regelsættet i den gældende ordning. </P>  \r\n\r\n<P> <I>3. Den gældende lov</I>  </P>  \r\n\r\n<P>Tilskud ydes som refusion med normalt 50 pct. af de tilskudsberettigede  \r\n\r\n udgifter til løn, pensionspræmie og efteruddannelse inden for de af  \r\n\r\n Strukturdirektoratet fastsatte beløbsrammer for de enkelte  \r\n\r\n organisationer/foreninger. </P>  \r\n\r\n<P>De tilskudsberettigede fagområder er i dag planteavl (med undtagelse af  \r\n\r\n havebrug), husdyrbrug (for hestehold dog kun erhvervsmæssig hesteavl),  \r\n\r\n landøkonomisk ungdomsarbejde, redskabs- og maskinbrug, landbrugsbyggeri,  \r\n\r\n erhvervs- og samfundsmæssig vejledning, skovbrug og landboturisme.  \r\n\r\n Driftsøkomomi udgik som tilskudsberettiget område i 1990. </P>  \r\n\r\n<P>Følgende organisationer modtager i dag tilskud til konsulentvirksomhed: De  \r\n\r\n danske Landboforeninger, Dansk Familielandbrug, Dansk Erhvervsjordbrug, Dansk  \r\n\r\n Erhvervsgartnerforening, Dansk Erhvervsfrugtavl, Det danske Fjerkræråd, Dansk  \r\n\r\n Pelsdyravlerforening, De samvirkende danske Frøavlerforeninger, Det kongelige  \r\n\r\n danske Landhusholdningsselskab, Danmarks Biavlerforening, Landsforeningen af  \r\n\r\n danske Svineproducenter, Fællesudvalget for Læplantning, Dansk  \r\n\r\n Kartoffelproducentforening, Landsforeningen af danske Maskinstationer og  \r\n\r\n Fondet for forsøg med Sukkerroedyrkning. </P>  \r\n\r\n<P>Tilskuddene til konsulentvirksomhed i de enkelte organisationer er baseret  \r\n\r\n på selvforvaltning. Strukturdirektoratet udmelder årligt en beløbsramme for  \r\n\r\n tilskud til hver enkelt organisation, og for De danske Landboforeninger,  \r\n\r\n Dansk Familielandbrug og Dansk Pelsdyravlerforening endvidere for hver af de  \r\n\r\n tilknyttede lokalforeninger. Foreningen godtgør i løbet af året at have  \r\n\r\n afholdt tilskudsberettigede udgifter svarende til mindst den tildelte  \r\n\r\n beløbsramme. I modsat fald stoppes a conto-udbetalingerne, og for meget  \r\n\r\n udbetalt tilskud kræves tilbagebetalt. </P>  \r\n\r\n<P>Under det nuværende system afhænger tilskuddene af omfanget af  \r\n\r\n støtteberettigede aktiviteter, men da hver organisation/forening samtidig har  \r\n\r\n fået tildelt en fast beløbsramme, som ikke kan overskrides, og da  \r\n\r\n organisationerne/foreningerne i de fleste tilfælde har betydeligt flere  \r\n\r\n støtteberettigede aktiviteter, end rammen giver mulighed for at få støtte  \r\n\r\n til, er det ofte den faste ramme, der afgør størrelsen af tilskuddet til den  \r\n\r\n enkelte organisation/forening. </P>  \r\n\r\n<P>Af de årlige bevillinger omfordeler Strukturdirektoratet 2 pct., svarende  \r\n\r\n til for tiden 2,6 mill. kr., til særlige rådgivningsinitiativer, på baggrund  \r\n\r\n af konkrete ansøgninger fra foreninger. For konsulentåret 1994/95 er f.eks.  \r\n\r\n ydet 2 pct.-puljetilskud til projekter inden for emner som  \r\n\r\n salmonellabekæmpelse, maskinfællesskaber, ERFA-grupper og grupperådgivning,  \r\n\r\n energipil, miljøfølsomme områder, smågrise på friland, socialkonsulentordning  \r\n\r\n m.v. For 1995/96 er der afsat puljemidler med henblik på tilskud til  \r\n\r\n projekter vedrørende generel økologisk rådgivning, omlægning til økologisk  \r\n\r\n landbrug og etablering af driftsfællesskaber inden for økologi og  \r\n\r\n nicheproduktionsområder (ØKO-ERFA-grupper). De resterende 98 pct. af  \r\n\r\n bevillingen fordeles efter fordelingsnøglen fra foregående års tilskud. </P>  \r\n\r\n<P> <I>4. Lovforslagets økonomiske og administrative konsekvenser </I></P>  \r\n\r\n<P>4.1. Økonomiske konsekvenser </P>  \r\n\r\n<P>Gennemførelsen af lovforslaget vil ikke øge de samlede udgifter til  \r\n\r\n tilskud til jordbrugets konsulentvirksomhed, men ventes at betyde en  \r\n\r\n omfordeling mellem organisationer/foreninger. </P>  \r\n\r\n<P>Udgiften til tilskud til konsulentvirksomhed i jordbruget (§ 24.22.01.10.  \r\n\r\n lønning af foreningskonsulenter inden for jordbruget, L 813 1988) udgjorde i  \r\n\r\n 1994 129,6 mill.kr. På finansloven for 1995 er optaget et beløb på 128,9  \r\n\r\n mill.kr. På forslag til finanslov for 1996 er bevillingen foreslået forøget  \r\n\r\n til 132,0 mill. kr., og 4,2 mill. kr. heraf forventes anvendt til  \r\n\r\n helhedsorienteret bedriftsrådgivning og særlig rådgivning inden for  \r\n\r\n prioriterede områder (nyetablerede jordbrugere, økologer m.v.). </P>  \r\n\r\n<P>Konsulentordningen har hidtil været baseret på et oktoberregnskabsår. </P>  \r\n\r\n<P>Statsrevisorerne har fundet, at regnskabsåret for konsulentordningen bør  \r\n\r\n følge finansåret. På den baggrund omlægges konsulentordningens regnskabsår  \r\n\r\n således, at det følger finansåret fra og med 1997. Konsulentregnskabsåret  \r\n\r\n 1996-97 kommer derfor til at omfatte 5 kvartaler fra 1. oktober 1996 til 31.  \r\n\r\n december 1997, og bevillingen for finansåret 1997 ventes forhøjet med 25  \r\n\r\n pct., jf. budgetoverslaget i FFL 96, § 24.22.01. </P>  \r\n\r\n<P>Lovforslaget forventes at få virkning fra finansåret 1997. Den på FFL 96  \r\n\r\n anførte beløbsramme til konsulenttilskud i 1997 forventes derfor at skulle  \r\n\r\n anvendes med 1/5 til tilskud i henhold til det gamle system vedrørende det  \r\n\r\n sidste kvartal i 1996 og med 4/5 til tilskud i finansåret 1997 i henhold til  \r\n\r\n det nye system. </P>  \r\n\r\n<P>Lovforslaget vil ikke have økonomiske konsekvenser for amtskommuner eller  \r\n\r\n kommuner. </P>  \r\n\r\n<P> <I>4.2. Administrative konsekvenser</I>  </P>  \r\n\r\n<P>I forbindelse med lovforslagets ændringer er der behov for en  \r\n\r\n modernisering af det eksisterende EDB-styringssystem til det øgede behov for  \r\n\r\n regulering af a contoudbetalinger ved et direkte aktivitetsstyret system.  \r\n\r\n Udgifter hertil anslås at udgøre ca. 500.000 kr., som vil blive afholdt af de  \r\n\r\n til ordningen bevilgede midler inden for de eksisterende budgetrammer. Med  \r\n\r\n denne modernisering af EDB-systemet forventes det ikke, at lovforslaget vil  \r\n\r\n medføre behov for personaleudvidelse. </P>  \r\n\r\n<P>Lovforslaget vil ikke have administrative konsekvenser for amtskommuner  \r\n\r\n eller kommuner. </P>  \r\n\r\n<P> <I>5. Lovforslagets erhvervsøkonomiske konsekvenser</I>  </P>  \r\n\r\n<P>Den foreslåede tilskudsmodel forventes at kunne bidrage til en gradvis  \r\n\r\n forbedring af de enkelte jordbrugeres driftsresultater og en styrkelse af den  \r\n\r\n danske fødevaresektors position på markederne for kvalitetsbetonede  \r\n\r\n fødevarer. Det er ikke muligt at kvantificere de erhvervsøkonomiske  \r\n\r\n konsekvenser. </P>  \r\n\r\n<P> <I>6. Lovforslagets miljømæssige konsekvenser</I>  </P>  \r\n\r\n<P>Det nye system vil indeholde et større incitament end det gamle til at  \r\n\r\n udvikle rådgivningssystemet, og det forventes, at der fremover i stigende  \r\n\r\n omfang vil blive rådgivet helhedsorienteret og med større vægt på  \r\n\r\n miljøvenlige produktionsmetoder, herunder den økologiske produktionsmetode.  \r\n\r\n</P>  \r\n\r\n<P> <I>7. Forholdet til EU-retten</I>  </P>  \r\n\r\n<P>Da der er tale om en ændring af en notificeret ordning, skal lovforslaget  \r\n\r\n notificeres for Europa-Kommissionen. </P>  \r\n\r\n<P>Europa-Kommissionens godkendelse skal foreligge, før loven kan sættes i  \r\n\r\n kraft. </P>  \r\n\r\n<P> <I>8. Høring</I>  </P>  \r\n\r\n<P>Lovforslaget har været forelagt Landbrugsraadet, De danske  \r\n\r\n Landboforeninger, Dansk Familielandbrug, Dansk Erhvervsjordbrug, Dansk  \r\n\r\n Erhvervsgartnerforening, Dansk Erhvervsfrugtavl, Det danske Fjerkræråd, Dansk  \r\n\r\n Pelsdyravlerforening, De samvirkende danske Frøavlerforeninger, Det kongelige  \r\n\r\n danske Landhusholdningsselskab, Danmarks Biavlerforening, Landsforeningen af  \r\n\r\n danske Svineproducenter, Fællesudvalget for Læplantning, Dansk  \r\n\r\n Kartoffelproducentforening, Landsforeningen af danske Maskinstationer, Fondet  \r\n\r\n for forsøg med Sukkerroedyrkning, Jordbrugsteknikere i Danmark og Foreningen  \r\n\r\n af danske Landbrugskonsulenter. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Redaktionel ændring som følge af kongelig resolution af 27. september  \r\n\r\n 1994. </P>  \r\n\r\n<P>Til nr. 2 </P>  \r\n\r\n<P>Redaktionel ændring. Sammenskrivning af § 1 og § 5. Det er ikke fundet  \r\n\r\n hensigtsmæssigt fortsat at nævne de tilskudsberettigede, faglige områder.  \r\n\r\n</P>  \r\n\r\n<P>Til nr. 3 </P>  \r\n\r\n<P>Redaktionel ændring. </P>  \r\n\r\n<P>Til nr. 4 </P>  \r\n\r\n<P>Det er hensigten at indføre nye regler for fordelingen af tilskud til  \r\n\r\n jordbrugets konsulentvirksomhed, jf. de almindelige bemærkninger. </P>  \r\n\r\n<P>Med de nye regler kan landbrugs- og fiskeriministeren indføre en fuldt ud  \r\n\r\n aktivitetsstyret tilskudsmodel, dog således, at en række små foreninger uden  \r\n\r\n for De danske Landboforeningers og Dansk Familielandbrugs kreds skal kunne  \r\n\r\n vælge at fortsætte under den hidtidige tilskudsmodel. </P>  \r\n\r\n<P>Til nr. 5 </P>  \r\n\r\n<P>Konsekvensændring. Der henvises til bemærkninger til nr. 2. </P>  \r\n\r\n<P>Til nr. 6 </P>  \r\n\r\n<P>Bestemmelsen er ajourført således, at den svarer til tilsvarende  \r\n\r\n bestemmelser i Landbrugs- og Fiskeriministeriets støttelovgivning. </P>  \r\n\r\n<P> <I>Til § 2</I>  </P>  \r\n\r\n<P>Europa-Kommissionens godkendelse i henhold til statsstøttereglerne skal  \r\n\r\n foreligge, før loven kan sættes i kraft. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/05/1996"
        },
        {
            "displayName": "Accession",
            "displayValue": "199512K00142"
        },
        {
            "displayName": "Entydig dokumentidentifikation",
            "displayValue": "CL000363"
        },
        {
            "displayName": "Dato for førstegangsindlæggelse",
            "displayValue": "01/05/1996"
        },
        {
            "displayName": "Dato for indlæggelse",
            "displayValue": "01/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}