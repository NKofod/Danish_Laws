{
    "id": 157427,
    "title": "Ankestyrelsens principafgørelse O-11-98 om erhvervsplanens omfang - uddannelsens varighed - handicappets sværhedsgrad",
    "documentTypeId": "240",
    "isSagsforlobPeriodValid": true,
    "shortName": "KEN nr 9320 af 15/02/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-11-98 om erhvervsplanens omfang - uddannelsens varighed - handicappets sværhedsgrad</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 24-årig mand med et håndeksem var omfattet af personkredsen, men ikke berettiget til bruttorevalideringsydelse til en ingeniøruddannelse.</p>\r\n   <p class=\"TekstGenerel\">Han ansås for at være kompenseret for sin lidelse med de normale støtteordninger i det almindelige uddannelsessystem, suppleret med hjælp til uddannelses- og handicapbetingede udgifter.</p>\r\n   <p class=\"TekstGenerel\">Ankestyrelsen fandt, at det begrænsede handicap ikke kunne berettige til et revalideringsforløb på ialt 5 år.</p>\r\n   <p class=\"TekstGenerel\">Ankestyrelsen bemærkede, at en erhvervsplan som hovedregel skal tilrettelægges sådan, at en revalidend på så kort tid som muligt kan bringes ind i eller tilbage til arbejdsmarkedet *), og at der normalt kun gives støtte til en længerevarende uddannelse, hvis der er tale om en person med et svært handicap.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 43, stk. 1, § 43, stk. 2 og § 43, stk. 7</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 26, pkt. 30, pkt. 31</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se også SM O-83- 94.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 24-årig mand søgte i april 1996 kommunen om revalideringsstøtte til en ingeniøruddannelse, han havde søgt ind på og forventede at blive optaget på. Ingeniøruddannelsen bestod af et forberedende kursus af 1 1/2 års varighed og ingeniøruddannelsen af 3 1/2 års varighed, i alt 5 år.</p>\r\n<p>Ansøger havde i 1991 fået konstateret et håndeksem og i 1994 et arbejdsbetinget håndeksem forårsaget af kølesmøremidler og olier, som forhindrede ham i at arbejde som værktøjsmager, som han var uddannet til.</p>\r\n<p>Kommunen gav i september 1996 afslag på økonomisk hjælp til gennemførelse af ingeniørud-dannelsen og begrundede afslaget med, at der burde forsøges arbejdsprøvning inden stillingtagen til revalideringshjælp.</p>\r\n<p>Ansøger klagede over afgørelsen, og ankenævnet fandt i februar 1997, at ingeniøruddannelsen ikke var en længerevarende uddannelse, men at kommunen ved sin afgørelse ikke havde taget stilling til, om ansøger var omfattet af personkredsen i bistandslovens § 43, stk. 1. Sagen blev herefter hjemvist til kommunen med henblik på stillingtagen hertil.</p>\r\n<p>Ved afgørelse i marts 1997 fandt kommunen, at ansøger ikke varomfattet af målgruppen til revalideringshjælp i form af en læn gerevarende, mellemlang uddannelse, jf. lov om social bistand § 43. Kommunen fandt endvidere ikke, at ansøger i afgørende grad kunne anses for at være afskåret fra at forsørge sig selv ved beskæftigelse inden for sit hidtidige erhverv, jf. lovens § 43, stk. 1.</p>\r\n<p>Denne afgørelse blev indbragt for nævnet, der i juni 1997 fandt, at ansøger var omfattet af personkredsen i bistandslovens § 43, stk. 1. Nævnet lagde vægt på, at ansøger havde et kronisk håndeksem, som blev vedligeholdt ved kontakt med kølesmøremidler og olier, hvilket ikke kunne undgås ved arbejdet som værktøjsmager.</p>\r\n<p>Nævnet fandt, at ønsket om at blive uddannet til ingeniør var foreneligt med de helbredsmæssige forhold og pålagde kommunen at yde bruttorevalideringsydelse efter § 43, stk. 2 til uddannelsen.</p>\r\n<p>Kommunen klagede over denne afgørelse og anførte, at afgørelsen tilsidesatte kommunens skøn uden tilstrækkeligt grundlag, og at afgørelsen stred mod revalideringsbestemmelsernes hovedregel om, at en erhvervsplan skal tilrettelægges sådan, at revalidenden på så kort tid som muligt kan bringes ind i eller tilbage til arbejdsmarkedet,jf. SM-0-83-94. Kommunen fandt samtidigt, at afgørelsen om reva lideringshjælp til ingeniøruddannelsen i sammenlagt 4,5 år måtte anses som en \"overkompensation\" i forhold til handicappets art, ansøgers uddannelses- og erhvervsbaggrund samt øvrige sociale forhold.</p>\r\n<p>Sagen blev behandlet i principielt møde med henblik på yderligere belysning af problemstillingen i SM-0-83-94, herunder spørgsmålet om erhvervsplanens omfang og sammenhængen mellem uddannelsens varighed og handicappets sværhedsgrad.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger med det konstaterede håndeksem var omfattet af personkredsen efter bistandslovens § 43, stk. 1, men derimod ikke berettiget til bruttorevalideringsydelse efter § 43, stk. 2 til den ansøgte ingeniøruddannelse.</p>\r\n<p>Ankestyrelsen fandt derimod, at ansøger måtte kunne klare sig med de normale støtteordninger i det almindelige uddannelsessystem suppleret med hjælp til uddannelses- og handicapbetingede udgifter efter § 43, stk. 7.</p>\r\n<p>Ankestyrelsen lagde vægt på, at den konstaterede lidelse ikke gav væsentlige begrænsninger i ansøgerens aktiviteter, når blot han ikke var beskæftiget med smøremidler og olier. Lidelsen i sig selv kunne således ikke begrunde, at han skulle være forhindret i på lige fod med andre jævnaldrende at gennemføre den planlagte uddannelse til ingeniør med den anførte supplerende hjælp.</p>\r\n<p>Ankestyrelsen fandt endvidere, at ansøgerens begrænsede handicap ikke kunne berettige til et revalideringsforløb på ialt 5 år bestående af et forberedende kursus af 1 1/2 års varighed og selve ingeniøruddannelsen på 3 1/2 år.</p>\r\n<p>Ankestyrelsen lagde herved vægt på praksis, jf. SM-0-41-95, hvorefter der skal udbetales bruttorevalideringsydelse fra revalideringens start, når der er fastlagt en erhvervsplan, der også omfatter den forberedende undervisning.</p>\r\n<p>Desuden blev der lagt vægt på praksis, jf. SM-0-83-94, hvorefter en erhvervsplan som hovedregel skal tilrettelægges sådan, at en revalidend på så kort tid som muligt kan bringes ind i eller tilbage til arbejdsmarkedet. Ankestyrelsen bemærkede, at der normalt kun gives støtte til en længerevarende uddannelse, hvis der er tale om en person med et svært handicap.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980932025"
        },
        {
            "displayName": "Entydig dokumentidentifikation",
            "displayValue": "BS010213"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9320"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/02/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201024-97"
        },
        {
            "displayName": "Stikord",
            "displayValue": "O-11-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}