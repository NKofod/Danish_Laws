{
    "id": 211034,
    "title": "Pressenævnets kendelse i sag nr. 2019-80-0307",
    "documentTypeId": "240",
    "isSagsforlobPeriodValid": true,
    "shortName": "KEN nr 9980 af 06/11/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0307</p>\r\n<div class=\"Resume\">\r\n   <p class=\"TekstGenerel\">Frederiksborg Amts Avis får ikke kritik for brug af billeder</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I en artikel bragt i marts måned omtalte Frederiksborg Amts Avis villaejeres brug af plankeværk frem for hække omkring deres ejendomme. En person klagede til Pressenævnet over, at Frederiksborg Amts Avis havde bragt billeder af hans ejendom, som krænker hans privatliv, herunder at billederne blev bragt i sammenhæng med negativ omtale. Nævnet fandt ikke grundlag for at udtale kritik. Nævnet lagde vægt på, at billederne var taget på en offentligt tilgængelig vej, og at de ikke viser forhold, der er egnede til at krænke personens privatliv, ligesom omtalen vedrørte nye tilflyttere til villaområderne generelt.</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Tilflyttere skaber strid: Plankeværk presser grønne hække på villaveje” </span>bragt den 13. marts 2019 på Frederiksborg Amts Avis’ hjemmeside sn.dk, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at artiklen indeholder billeder af hans ejendom, som krænker hans privatliv.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Frederiksborg Amts Avis bragte den 13. marts 2019 artiklen <span class=\"Italic\">”Tilflyttere skaber strid: Plankeværk presser grønne hække på villaveje”</span> på hjemmesiden sn.dk.</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”Kommunen er for sløv til at forhindre, at villaejere opsætter plankeværk, og det kan for altid forandre villakvarterne, mener [Formanden], formand for [Grundejerforeningen] i Kokkedal.</p>\r\n<p>Alle hegn i skel skal være levende hegn. Sådan har det stået i lokalplanerne for mange villakvarterer lige siden udstykningen i 1960’erne, men den regel er nu under pres.</p>\r\n<p>Især fordi Fredensborg Kommune ikke lægger særlig stor vægt på at håndhæve reglerne, mener [Formanden], formand for [Grundejerforeningen].</p>\r\n<p>Bestyrelsen for villaområderne omkring [Område 2] og [Område 1] i Kokkedal har en række nyere eksempler på husejere, der fjerner hækkene og sætter store, høje plankeværk op i skel. Grundejerforeningens bestyrelse opfordrer nu til, at kommunen begynder håndhæve reglerne – ellers skrider det for alvor ude på villavejene.</p>\r\n<p>Problemerne opstår, fordi der i disse år sker en stor udskiftning i villaområderne. Enkelte nye tilflyttere ønsker at bo mere afskærmet i vinterhalvåret og fjerner hækkene for at opføre plankeværk.</p>\r\n<p>[Formanden] afviser, at det er nye tider - og at der er et behov for at opbløde reglerne i lokalplaner for et villakvarter.</p>\r\n<p>- Der er også mange tilflyttere, som gerne vil vedligeholde deres have og klippe hækken, fordi det ser pænt ud, siger [Formanden], der mere ser sagen som et billede på, at byrådet og forvaltningen er ude af trit med virkeligheden og ønskerne ude i boligområderne.</p>\r\n<p>- De er slet ikke på dupperne og tager sig ikke af de helt basale ting, de helt grundlæggende opgaver, som en kommune skal sikre: At veje og stier ser pæne ud. Men det gør de ikke. Veje og stier er i dårlig stand, imens byrådet har store visioner og projekter på den lange bane, bemærker [Formanden], der har netop det synspunkt som en af sine mærkesager i partiet [Partiet], som ikke opnåede plads i byrådet ved det seneste kommunalvalg. ”</p>\r\n<p>\r\n</p>\r\n<p>Til artiklen er indsat to billeder (billedserie). På det ene billede ses et udsnit af et villakvarter, hvor der blandt andet ses husgavlen af en villa med tilhørende hæk og plankeværk. Der ses ikke personer på billedet. Billedet er ledsaget af følgende tekst:</p>\r\n<p>\r\n</p>\r\n<p>”Et villaområde ændrer karakter, hvis ejerne sætter plankeværk på. Det må man gerne gøre inde bag hækken – men ikke i selve skellet i områderne [Område 1] og [Område 2] i Kokkedal. ”</p>\r\n<p>\r\n</p>\r\n<p>På det andet billede ses et udsnit af et villakvarter, hvor der blandt andet ses et plankeværk. Det er ikke muligt at se gennem plankeværket, og der ses ikke personer på billedet. Billedet er ledsaget af følgende tekst:</p>\r\n<p>\r\n</p>\r\n<p>”Grundejerforeningen kan godt påpege ulovligheder, men det er en kommune, der kan udstede påbud – og det har større tyngde, mener [Formanden], formand for [Grundejerforeningen]. ”</p>\r\n<p>\r\n</p>\r\n<p>\r\n</p>\r\n<p>[Klager]s klage er modtaget i Pressenævnet den 4. april 2019.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har anført, at artiklen indeholder billeder af hans ejendom, som krænker hans privatliv.</p>\r\n<p>\r\n</p>\r\n<p>[Klager] har endvidere anført, at det er dybt uforsvarligt og krænkende at publicere billederne af hans ejendom med omtale i en negativ sammenhæng.</p>\r\n<p>\r\n</p>\r\n<p>[Klager] har oplyst, at plankeværket ved hans ejendom blev sat op i forbindelse med en større istandsættelse af hus og have, hvor han efter gældende regler opsatte hegn på for- og bagsiden af huset, da det virkede som den mest oplagte løsning for at få privatliv. [Klager] plantede samtidig hække op ad hegnet mod gaden.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Frederiksborg Amts Avis</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>Frederiksborg Amts Avis har afvist, at billederne i artiklen krænker [Klager]s privatliv.</p>\r\n<p>\r\n</p>\r\n<p>Frederiksborg Amts Avis har anført, at billederne er taget på et offentligt areal og viser det, som hele sagen handler om, nemlig plankeværket. Af billedteksten til det ene billede har Frederiksborg Amts Avis klart oplyst, at det er lovligt at opsætte plankeværk inde bag hækken, men ikke i selve skellet:</p>\r\n<p>\r\n</p>\r\n<p>”Et villaområde ændrer karakter, hvis ejerne sætter plankeværk på. Det må man gerne gøre inde bag hækken – men ikke i selve skellet i områderne [Område 1] og [Område 2] i Kokkedal. ”</p>\r\n<p>\r\n</p>\r\n<p>Frederiksborg Amts Avis har endvidere anført, at artiklen bygger på en samtale med formanden for en grundejerforening i Kokkedal. Formanden har påpeget, at der er sket et skred i Fredensborg Kommunes håndhævelse af lokalplaner, som blandt andet fastlægger, at der skal være levende hegn i skel. Det er helt naturligt for et lokalt medie at behandle dette i spalterne.</p>\r\n<p>\r\n</p>\r\n<p>Frederiksborg Amts Avis har ikke nævnt beboere eller ejere ved navn, og artiklen har ikke et nedsættende eller hadefuldt indhold. Artiklen har efterfølgende fået seks kommentarer, som på konstruktiv vis giver forskellige forslag til, hvordan udfordringen med plankeværk løses.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Hans Peter Blicher, Lars Lindskov og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har klaget over, at artiklen indeholder billeder af hans ejendom, som krænker hans privatliv.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>Af artiklen fremgår blandt andet følgende:</p>\r\n<p>\r\n</p>\r\n<p>”Kommunen er for sløv til at forhindre, at villaejere opsætter plankeværk, og det kan for altid forandre villakvarterne, mener [Formanden], formand for [Grundejerforeningen] i Kokkedal.</p>\r\n<p>[…]</p>\r\n<p>Bestyrelsen for villaområderne omkring [Område 2] og [Område 1] i Kokkedal har en række nyere eksempler på husejere, der fjerner hækkene og sætter store, høje plankeværk op i skel. Grundejerforeningens bestyrelse opfordrer nu til, at kommunen begynder håndhæve reglerne – ellers skrider det for alvor ude på villavejene.</p>\r\n<p>Problemerne opstår, fordi der i disse år sker en stor udskiftning i villaområderne. Enkelte nye tilflyttere ønsker at bo mere afskærmet i vinterhalvåret og fjerner hækkene for at opføre plankeværk.</p>\r\n<p>[Formanden] afviser, at det er nye tider - og at der er et behov for at opbløde reglerne i lokalplaner for et villakvarter.</p>\r\n<p>- Der er også mange tilflyttere, som gerne vil vedligeholde deres have og klippe hækken, fordi det ser pænt ud, siger [Formanden], der mere ser sagen som et billede på, at byrådet og forvaltningen er ude af trit med virkeligheden og ønskerne ude i boligområderne.</p>\r\n<p>[…]”</p>\r\n<p>\r\n</p>\r\n<p>Pressenævnet finder, at anvendelsen af billederne af [Klager]s ejendom i sammenhæng med den beskrevne omtale ikke kan anses for at indebære en krænkelse af [Klager]s privatliv. Nævnet har lagt vægt på, at de anvendte billeder, der er taget fra en offentligt tilgængelig vej, ikke viser forhold, der er egnede til at krænke [Klager]s privatliv, ligesom omtalen vedrører nye tilflyttere til villaområderne generelt. Nævnet udtaler ikke kritik.</p>\r\n<p>\r\n</p>\r\n<p>Afgjort den 6. november 2019</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2019"
        },
        {
            "displayName": "Accession",
            "displayValue": "W20190998025"
        },
        {
            "displayName": "Entydig dokumentidentifikation",
            "displayValue": "AA011650"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9980"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "06/11/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0307"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}