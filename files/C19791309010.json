{
    "id": 79132,
    "title": "Cirkulæreskrivelse vedr. landbrugsministeriets bekendtgørelse af 29. juni 1979 om udførsel af kødprodukter ",
    "documentTypeId": "210",
    "isSagsforlobPeriodValid": false,
    "shortName": "CIS nr 13090 af 05/09/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedr. landbrugsministeriets  \r\n\r\n bekendtgørelse af 29. juni 1979 om udførsel af kødprodukter </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelsen er udstedt som følge af vedtagelsen af Rådets direktiv af  \r\n\r\n 21. december 1976 om sundhedsmæssige problemer i forbindelse med handel med  \r\n\r\n kødprodukter indenfor Fællesskabet, 77/99/EØF. Direktivet har været  \r\n\r\n offentliggjort i De Europæiske Fællesskabers Tidende, nr. L 26 af 31. januar  \r\n\r\n 1977 og til orientering kan oplyses, at det kan købes ved henvendelse til  \r\n\r\n J.H. Schultz Boghandel, Møntergade 19, 1116 København K., tlf. (01) 14 11 95.  \r\n\r\n</P>  \r\n\r\n<P> § 1, litra b). </P>  \r\n\r\n<P>Muligheden for anvendelse af råvaren kød er nu betydeligt udvidet, idet  \r\n\r\n der udover fersk kød af dansk oprindelse også kan anvendes fersk kød fra  \r\n\r\n EF-medlemslandene samt fra 3.-lande, ligesom der kan anvendes fersk  \r\n\r\n fjerkrækød af dansk oprindelse og fra EF-medlemslandene samt fra 3. lande.  \r\n\r\n</P>  \r\n\r\n<P>Anvendelsen af andet kød end af dansk oprindelse er imidlertid begrænset  \r\n\r\n af andre forpligtelser, herunder specielt bestemmelserne for opretholdelsen  \r\n\r\n af U.S.A.-godkendelsen, og det er en forudsætning for opretholdelsen af denne  \r\n\r\n godkendelse og dermed i realiteten af eksportautorisationen, at der kun  \r\n\r\n modtages kød fra lande og virksomheder, som er godkendt af U.S.A. Endvidere  \r\n\r\n forlanger nogle lande attestation om, at kødprodukterne udelukkende er  \r\n\r\n fremstillet af danske råvarer. </P>  \r\n\r\n<P>Med henvisning hertil og den indbyrdes handel med kød og kødprodukter  \r\n\r\n mellem de eksportautoriserede virksomheder er der efter  \r\n\r\n Veterinærdirektoratets opfattelse af kontrolmæssige grunde indtil videre ikke  \r\n\r\n mulighed for at modtage og oparbejde udenlandsk kød, medmindre autorisationen  \r\n\r\n ændres til en autorisation i henhold til bekendtgørelsen om udenlandsk kød  \r\n\r\n m.m. </P>  \r\n\r\n<P>De danske fjerkræslagterier er ikke godkendt til eksport til U.S.A., men  \r\n\r\n såfremt der kan sikres den nødvendige adskillelse af fjerkrækødet og øvrige  \r\n\r\n råvarer og færdigvarer (modtagelse, produktion og ekspedition m.v.), vil der  \r\n\r\n kunne forventes meddelt tilladelse til at anvende fersk fjerkrækød på de  \r\n\r\n eksportautoriserede virksomheder, hvorfor der i påkommende tilfælde må  \r\n\r\n fremsendes ansøgning til vedkommende veterinærinspektør med nærmere  \r\n\r\n beskrivelse af den påtænkte produktion og adskillelse. </P>  \r\n\r\n<P>For så vidt angår importeret fjerkrækød skal der indtil videre forholdes,  \r\n\r\n som anført for udenlandsk kød. </P>  \r\n\r\n<P>I henhold til art. 3, stk. 4, litra a) i Rådets direktiv af 26. juni 1964  \r\n\r\n om sundhedsmæssige problemer vedrørende handelen med fersk kød indenfor  \r\n\r\n Fællesskabet, 64/433/EØF, må fersk ornekød ikke eksporteres til Fællesskabet,  \r\n\r\n jf. § 6, stk. 2, i Landbrugsministeriets bekendtgørelse af 22. maj 1975 om  \r\n\r\n udførsel af kød m.m. Ved forhandlingerne om kødproduktdirektivet drøftedes  \r\n\r\n også ornebegrebet, og der er enighed om, at der ved orner i denne forbindelse  \r\n\r\n forstås &#187;et ikke kastreret handyr, der har været anvendt i avlen&#171;,  \r\n\r\n således at kun kød fra avlsorner er udelukket fra anvendelsen i kødprodukter  \r\n\r\n til Fællesskabet. </P>  \r\n\r\n<P> § 6, stk. 2. </P>  \r\n\r\n<P>Opmærksomheden henledes på de særlige regler om ioniserende bestråling af  \r\n\r\n levnedsmidler (for tiden Indenrigsministeriets bekendtgørelse af 31. oktober  \r\n\r\n 1967 om behandling af levnedsmidler med ioniserende bestråling, Lovsamlingen,  \r\n\r\n bd. IIIA, s. 79). </P>  \r\n\r\n<P> § 7, stk. 2. </P>  \r\n\r\n<P>Det skal endvidere fremhæves, at der for kødprodukter, der har gennemgået  \r\n\r\n en ufuldstændig behandling, jf. bilag A, kap. V, pkt. 28, og som skal  \r\n\r\n afsættes indenfor Fællesskabet, på engrosemballagen på klar og læselig måde  \r\n\r\n skal være angivet, ved hvilken temperatur produktet bør transporteres og  \r\n\r\n oplagres, og hvor lang holdbarhed, der kan sikres på denne måde. </P>  \r\n\r\n<P>Ved afsætning til 3.-lande skal evt. særlige bestemmelser for de enkelte  \r\n\r\n lande iagttages i stedet for. </P>  \r\n\r\n<P> § 8. </P>  \r\n\r\n<P>Indenfor EF foregår for tiden forhandlinger om veterinærpolitimæssige  \r\n\r\n bestemmelser for kødprodukter, men indtil disse er vedtaget, gælder fortsat  \r\n\r\n nationale bestemmelser på dette område. </P>  \r\n\r\n<P> § 12, stk. 1. </P>  \r\n\r\n<P>Indtil videre er kun godkendt methylviolet som stempelfarve. </P>  \r\n\r\n<P> Kap. I, 1, litra a), i), 2. afsnit. </P>  \r\n\r\n<P>Ved &#187;andet kød&#171; forstås f.eks. kød hidrørende fra private  \r\n\r\n slagtehuse og kød af andre rundstemplede dyr. Da sådant kød alene er godkendt  \r\n\r\n til salg på hjemmemarkedet, jf. § 6, i lov af 26. april 1973 om kød m.m., må  \r\n\r\n det pågældende kød indtil videre ikke indbringes og anvendes i produktionen  \r\n\r\n af kødprodukter på de eksportautoriserede virksomheder, jf. § 4, stk. 2. Der  \r\n\r\n kan endvidere være tale om ornekød, jf. kommentarerne til § 1, litra b). </P>  \r\n\r\n<P> Kap. I, 1, litra e). </P>  \r\n\r\n<P>Rum til opbevaring af krydderier, tilsætningsstoffer og lignende skal være  \r\n\r\n aflåseligt. </P>  \r\n\r\n<P> Kap. I, 1, litra i). </P>  \r\n\r\n<P>Opmærksomheden skal endvidere henledes på afsnit C, IV, folkelokaler m.v.,  \r\n\r\n i landbrugsministeriets regulativ af 30. marts 1971. </P>  \r\n\r\n<P> Kap. I, 2. </P>  \r\n\r\n<P>Der skal være særskilt lokale til de forskellige formål, dog med enkelte  \r\n\r\n undtagelser, jf. sidste afsnit. </P>  \r\n\r\n<P> Kap. I, 2, litra j). </P>  \r\n\r\n<P>Rensning af dåserne foretages ved vandspray eller  \r\n\r\n jet-vacuumluftudblæsning. </P>  \r\n\r\n<P> Kap. I, 5. </P>  \r\n\r\n<P>Håndvaske med trykknapbetjening kan ikke mere godkendes, jf. herunder også  \r\n\r\n kap. I, 1, litra i). </P>  \r\n\r\n<P>Anordninger til vask og desinfektion af hænder og arbejdsredskaber skal  \r\n\r\n forefindes så nær arbejdspladsen som muligt, hvorfor det normalt ikke er  \r\n\r\n tilstrækkeligt, at de alene placeres f.eks. ved arbejdslokalets ene endevæg.  \r\n\r\n</P>  \r\n\r\n<P>Der skal være termometer på + 82 grader C vandsystemet. </P>  \r\n\r\n<P> Kap. II, 15. </P>  \r\n\r\n<P>Kun rengørings- og desinfektionsmidler godkendt af Veterinærdirektoratet  \r\n\r\n må anvendes. Anvendelsen af skadedyrsbekæmpelsesmidler på virksomhedens  \r\n\r\n udenomsarealer kan ske efter aftale med den tilsynsførende dyrlæge, medens  \r\n\r\n anvendelse indenfor virksomheden skal være godkendt af vedkommende  \r\n\r\n veterinærinspektør. </P>  \r\n\r\n<P> Kap. II, 18. </P>  \r\n\r\n<P>Bestemmelserne om helbredskontrol er tilsvarende, som anført i  \r\n\r\n landbrugsministeriets bekendtgørelse af 22. maj 1975 om udførsel af kød m.m.,  \r\n\r\n bilag I, kap. II, pkt. 10 og 11. Fornyelsen af helbredsattesten foretages i  \r\n\r\n forbindelse med embedslægens 2 årlige besøg ved eftersyn af  \r\n\r\n helbredsattesterne samt samtale med virksomhedens ledelse, den kontrollerende  \r\n\r\n dyrlæge og personalet, jf. § 5, i landbrugsministeriets bekendtgørelse af 30.  \r\n\r\n januar 1962 om helbredskontrol af personer beskæftiget ved eksportslagterier  \r\n\r\n og andre virksomheder autoriseret til eksport af kød og kødprodukter. </P>  \r\n\r\n<P>Kap. IV, 23. </P>  \r\n\r\n<P>Angiver embedsdyrlægens opgaver. Opmærksomheden skal her henledes på, at  \r\n\r\n virksomheden skal føre en fortegnelse over modtaget og afsendt fersk kød og  \r\n\r\n kødprodukter, der skal være tilgængelig for dyrlægen. Embedsdyrlægen skal  \r\n\r\n føre en protokol (fortegnelse) over udtagning af prøver til laboratoriemæssig  \r\n\r\n undersøgelser m.v. samt over resultaterne af de foretagne undersøgelser. </P>  \r\n\r\n<P>Den pågældende protokol agtes ikke fremstillet i standardiseret udgave,  \r\n\r\n hvorfor embedsdyrlægen må lade fremstille en protokol (fortegnelse), hvortil  \r\n\r\n det eneste formkrav er, at siderne skal være nummererede. Opmærksomheden skal  \r\n\r\n i denne forbindelse også henledes på § 14 i landbrugsministeriets  \r\n\r\n bekendtgørelse af 22. maj 1975 om udførsel af kød m.m. </P>  \r\n\r\n<P>Kap. IV, 24. </P>  \r\n\r\n<P>Lukkekontrollen, som skal udføres af producenten, skal kontrolleres af  \r\n\r\n dyrlægen, og der skal i denne forbindelse henvises til de nærmere regler  \r\n\r\n herfor, som er anført i cirkulæreskrivelse af 27. januar 1977, K.K. 64-1977.  \r\n\r\n</P>  \r\n\r\n<P>Kap. IV, 25. </P>  \r\n\r\n<P>Resultaterne af de forskellige former for kontrol, som skal foretages af  \r\n\r\n producenten, skal opbevares således, at de på begæring kan forlægges den  \r\n\r\n tilsynsførende dyrlæge. </P>  \r\n\r\n<P>Da de nævnte kontrolforanstaltninger har betydning for vurdering af, som  \r\n\r\n bekendtgørelsens bestemmelser er opfyldte og dermed for sundhedsmærkningen,  \r\n\r\n udstedelse af sundhedscertifikater m.v., bør der med den tilsynsførende  \r\n\r\n dyrlæge aftales en praktisk fremgangsmåde, således at resultaterne dagligt  \r\n\r\n kan gennemses af dyrlægen. </P>  \r\n\r\n<P>Kap. V, 26. </P>  \r\n\r\n<P>De nærmere regler for kontrol med behandlingens effektivitet, jf. pkt. 27  \r\n\r\n og 28, forhandles for tiden indenfor Fællesskabet, og når resultatet heraf  \r\n\r\n foreligger, vil der blive udsendt nærmere vejledning herom. </P>  \r\n\r\n<P>Kap. VIII, sundhedsmærkning. </P>  \r\n\r\n<P>Det anførte sundhedsmærke skal anvendes ved mærkning af produkter med  \r\n\r\n indhold af kød. Produkter, som uden at indeholde kød fremstilles på de i  \r\n\r\n henhold tilbekendtgørelsen autoriserede virksomheder, og produkter som med  \r\n\r\n eller uden indhold af krydderier og/eller ringe mængde salt alene behandles  \r\n\r\n ved frysning (ground beef og hamburgers), skal indtil videre fortsat mærkes  \r\n\r\n med det cirkelrunde statskontrolmærke. </P>  \r\n\r\n<P>Bestemmelsen om anvendelse af Inspected-mærke ved eksport af kødprodukter  \r\n\r\n til U.K., jf. landbrugsministeriets cirkulære af 16. marts 1938, bortfalder  \r\n\r\n sammen med udløbet af overgangsperioden, jf. skrivelse af 2. juli 1979, K.K.  \r\n\r\n 2739-1979. </P>  \r\n\r\n<P>Sundhedsmærkningen skal foretages ved dyrlægens foranstaltning i  \r\n\r\n overensstemmelse med de anførte bestemmelser, hvorfor der normalt ikke er  \r\n\r\n behov for at indsende mærkesedler, etiketter m.v. påtrykt sundhedsmærke til  \r\n\r\n godkendelse i veterinærdirektoratet, såfremt disse er overholdte. </P>  \r\n\r\n<P>Fremtidig vil godkendelse således ikke være fornøden. Den tilsynsførende  \r\n\r\n dyrlæge er pålagt at føre tilsyn med overholdelsen af de anførte  \r\n\r\n bestemmelser. For etiketter til produkter bestemt for U.S.A. og Canada gælder  \r\n\r\n dog fortsat specielle regler. </P>  \r\n\r\n<P>Som følge af bekendtgørelsesændringen udgår den i bekendtgørelse nr. 190  \r\n\r\n af 22. maj 1975, Bilag II, kap. II, B, 5, a), angivne særlige mærkeseddel.  \r\n\r\n Til afløsning fr denne kan anvendes enten en sundhedsmærket, eller en  \r\n\r\n mærkeseddel, som svarer til den til fersk kød mærkeseddel, som svarer til den  \r\n\r\n til fersk kød anvendte grønstribede mærkeseddel, som på den ene halvdel  \r\n\r\n rummer plads til sundhedsmærket (på grønstribet baggrund) og som på den anden  \r\n\r\n halvdel kan forsynes med de angivelser, som nu fremgår af den særlige  \r\n\r\n mærkeseddel - bortset fra virksomhedens underskrift. </P>  \r\n\r\n<P>Det understreges, at fortrykte kontrolmærkesedler og lignende principielt  \r\n\r\n skal opbevares af dyrlægen, som er ansvarlig for anvendelsen. </P>  \r\n\r\n<P>Fortryk af mærkesedler kan derfor kun finde sted efter rekvisition fra den  \r\n\r\n tilsynsførende dyrlæge, og sådant fortrykt mærkningsmateriale skal opbevares  \r\n\r\n på en sådan måde, at brug ikke kan finde sted uden dyrlægens medvirken. </P>  \r\n\r\n<P>Bilag II. Sundhedscertifikat. </P>  \r\n\r\n<P>For produkter, som har gennemgået en ufuldstændig behandling, jf. § 7,  \r\n\r\n stk. 2, skal angives temperatur ved oplagring og transport. </P>  \r\n\r\n<P>Godkendelse. </P>  \r\n\r\n<P>Veterinærdirektoratet har anmeldt de hidtil til eksport af kødvarer  \r\n\r\n autoriserede virksomheder overfor de udenlandske myndigheder, hvorfor det  \r\n\r\n forudsættes, at de enkelte virksomheder sammen med den tilsynsførende dyrlæge  \r\n\r\n gennemgår bekendtgørelsens bestemmelser og sammenholder disse med  \r\n\r\n virksomhedens indretning, produktion m.v. og snarest foretager evt.  \r\n\r\n nødvendige ændringer, og det pålægges endvidere de tilsyndførende dyrlæger at  \r\n\r\n foretage indberetning til vedkommende veterinærinspektør såfremt  \r\n\r\n bekendtgørelsens bestemmelser ikke er gennemførte senest pr. 1. januar 1980.  \r\n\r\n</P>  \r\n\r\n<P>P.V.V. </P>  \r\n\r\n<P>K. Hermansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19791309010"
        },
        {
            "displayName": "Entydig dokumentidentifikation",
            "displayValue": "CM038344"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13090"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "05/09/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "KK 3379-1979"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}