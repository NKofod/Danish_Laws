{
    "id": 123249,
    "title": "Afgørelse af klage – overskridelse af klagefrist",
    "documentTypeId": "240",
    "isSagsforlobPeriodValid": true,
    "shortName": "KEN nr 9922 af 21/02/2008",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – overskridelse af klagefrist</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fødevareregionen Nord, Kontrolafdeling Århus havde forbudt en rideklub at tilvirke fødevarer i rytterstuen ud over simpel opvarmning af toast m.v.</div>\r\n        </p>\r\n        <p class=\"Tekst2\">\r\n          <div>Rideklubben klagede over afgørelsen, der var sendt anbefalet. Afgørelsen var kommet frem den 21. december 2007 med postvæsenets meddelelse om at brevet kunne hentes på posthuset. Klagen var dateret den 19. januar 2008 og var modtagestemplet den 21. januar 2008. Klagen skulle have været kommet frem den 18. januar 2008 for at være rettidig og var derfor kommet frem efter klagefristens udløb. Sekretariatet for Fødevare- og Veterinærklager afviste at behandle klagen, da klagefristen var overskredet.</div>\r\n        </p>\r\n      </div>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 297 297;\" width=\"594\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"297\">\r\n                <div class=\"TabelTekst\">NN</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"297\">\r\n                <div class=\"Standard\">Den 21. februar 2008</div>\r\n                <div class=\"Standard\">Sagsnr.: 1/11356</div>\r\n                <div class=\"Standard\">Ref.: KFAL</div>\r\n                <div class=\"Standard\">Tlf.: 33 95 14 11</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\"><span class=\"Bold\">Afvisning af at behandle klage om tilvirkning af fødevarer i rytterstuen</span></p>\r\n      <p class=\"Tekst\">De har ved brev af 19. januar 2008 klaget over afgørelser af 19. og 20. december 2007 fra Fødevareregion Nord, Kontrolafdeling Århus, om påbud om egenkontrol og forbud mod tilvirkning af visse fødevarer i rytterstuen.</p>\r\n      <p class=\"Tekst\">Det kan oplyses, at klagen pr. 1. februar 2008 er overdraget fra Fødevarestyrelsen til Sekretariatet for Fødevare- og Veterinærklager, der er en nyoprettet selvstændig myndighed, som fremover vil behandle alle klagesager på fødevare- og veterinærområdet.</p>\r\n      <p class=\"Tekst\">Sekretariatet for Fødevare- og Veterinærklager beklager at måtte meddele, at Deres klage ikke vil blive behandlet, da klagefristen er overskredet.</p>\r\n      <p class=\"Tekst\">Dette betyder, at De skal følge kontrolafdelingens afgørelse.</p>\r\n      <p class=\"Tekst\">De kan læse mere om afgørelsen og begrundelsen for afgørelsen nedenfor.</p>\r\n      <p class=\"Tekst\"><span class=\"Bold\">Sagens omstændigheder</span></p>\r\n      <p class=\"Tekst\">Fødevareregion Nord, Kontrolafdeling Århus forbød ved afgørelse af 19. december 2007 tilvirkning af fødevarer i rytterstuen ud over simpel opvarmning af toasts m.v.</p>\r\n      <p class=\"Tekst\">Fødevareregion Nord, Kontrolafdeling Århus påbød Dem ved afgørelse af 20. december 2007 at udarbejde udvidede egenkontrolprocedurer.</p>\r\n      <p class=\"Tekst\">Det fremgår af afgørelserne, at de er sendt anbefalet.</p>\r\n      <p class=\"Tekst\">Kontrolafdelingen har telefonisk oplyst, at begge afgørelser blev sendt samlet den 20. december 2007.</p>\r\n      <p class=\"Tekst\">Følgende enslydende klagevejledning fremgik af begge afgørelser:</p>\r\n      <p class=\"Tekst\">»De kan påklage afgørelsen til Fødevarestyrelsen, centralt inden 4 uger fra modtagelsen af dette brev. Hvis De vælger at klage, skal De sende klagen til fødevareregionen.</p>\r\n      <p class=\"Tekst\">Klagen skal være modtaget i fødevareregionen inden fristen udløb.</p>\r\n      <p class=\"Tekst\">Klager modtaget efter fristens udløb vil normalt ikke blive behandlet…«</p>\r\n      <p class=\"Tekst\">De klagede over afgørelserne ved brev af 19. januar 2008. De skrev bl.a. følgende:</p>\r\n      <p class=\"Tekst\">»Der var ingen i KARR til modtagelse af de anbefalede breve af h.h.v. 19. og 20.12.2007, hvorfor der blev lagt en seddel om, at disse kunne afhentes på det lokale postkontor. Fredag den 21.12.2007 henvendte XX fra NN sig på det lokale postkontor for at afhente brevene, men de var blevet væk! Brevene kunne således først afhentes mellem jul og nytår, og blev derfor først afhentet enten torsdag den 27.12 eller fredag den 28.12.2007.</p>\r\n      <p class=\"Tekst\">Klagefristen på 4 uger er således overholdt.«</p>\r\n      <p class=\"Tekst\"><span class=\"Bold\">Regelgrundlag</span></p>\r\n      <p class=\"Tekst\">Ifølge § 25, stk. 1, 1. pkt., i forvaltningsloven<a class=\"FodnoteHenvisning\" name=\"Henvisning_Not1\" href=\"#Not1\">1)</a>skal en klagevejledning indeholde oplysning om en eventuel frist for indgivelse af klage. Loven præciserer ikke nærmere om fristens beregning, men det fremgår af den juridiske litteratur, at klagefristen begynder at løbe fra det tidspunkt, hvor meddelelsen om afgørelsen er kommet frem<a class=\"FodnoteHenvisning\" name=\"Henvisning_Not2\" href=\"#Not2\">2)</a>.</p>\r\n      <p class=\"Tekst\"></p>\r\n      <p class=\"Tekst\"><span class=\"Bold\">Sekretariatet for Fødevare- og Veterinærklagers bemærkninger</span></p>\r\n      <p class=\"Tekst\">De oplyser, at de henvendte dem på postkontoret den 21. december 2007. Det lægges derfor til grund, at meddelelsen (”seddelen”) fra postvæsenet, om at afgørelserne var kommet, blev afleveret til NN senest den 21. december 2007.</p>\r\n      <p class=\"Tekst\">Som nævnt ovenfor begynder klagefristen at løbe fra det tidspunkt, hvor meddelelsen om afgørelsen er kommet frem. Klagefristen er derfor i dette tilfælde 4 uger regnet fra fredag den 21. december 2007, hvor meddelelsen kom frem til NN.</p>\r\n      <p class=\"Tekst\">En klage skulle derfor være kommet frem senest fredag den 18. januar 2007 for at være rettidig.</p>\r\n      <p class=\"Tekst\">Deres klage er dateret lørdag den 19. januar 2008 og det lægges derfor til grund, at den tidligst kan være kommet frem mandag den 21. januar 2008. Dette fremgår også af sagens akter, idet Deres klagebrev er modtagestemplet den 21. januar 2008. Klagen er derfor kommet frem efter klagefristens udløb.</p>\r\n      <p class=\"Tekst\">Udgangspunktet er, at klagemyndigheden skal afvise at behandle klager, der er kommet for sent frem. Det fremgår dog af § 3, stk. 2, i bekendtgørelse om Sekretariatet for Fødevare- og Veterinærklager opgaver og beføjelser<a class=\"FodnoteHenvisning\" name=\"Henvisning_Not3\" href=\"#Not3\">3)</a>, at der kan ses bort fra en vis overskridelse af klagefristen, når overskridelsen af særlige grunde er undskyldelig.</p>\r\n      <p class=\"Tekst\"><span class=\"Bold\">Sekretariatet for Fødevare- og Veterinærklagers afgørelse</span></p>\r\n      <p class=\"Tekst\">Da Deres klage er kommet for sent frem, og der ikke er oplyst tilstrækkelige grunde hertil, afviser Sekretariatet for Fødevare- og Veterinærklager at behandle Deres klage.</p>\r\n      <p class=\"Tekst\">Denne afgørelse kan ikke påklages til anden administrativ myndighed.</p>\r\n      <p class=\"Tekst\">Fødevareregion Nord, Kontrolafdeling Århus, modtager kopi af denne afgørelse.</p>\r\n      <p class=\"Tekst\">Venlig hilsen</p>\r\n      <p class=\"Tekst\">Kirsten Falkum</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Lovbekendtgørelse nr. 1365 af 7. december 2007</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Der henvises til Hans Gammeltoft-Hansen m.fl.: Forvaltningsret, 2. udgave, 2002, side 974 og John Vogter: Forvaltningsloven med kommentarer, 3. udgave, 2001, side 468</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Bekendtgørelse nr. 58 af 6. februar 2008 om Sekretariatet for Fødevare- og Veterinærklager</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2009"
        },
        {
            "displayName": "Accession",
            "displayValue": "W20080992225"
        },
        {
            "displayName": "Entydig dokumentidentifikation",
            "displayValue": "AH003217"
        },
        {
            "displayName": "Dato for indlæggelse",
            "displayValue": "29/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9922"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/02/2008"
        },
        {
            "displayName": "Administrerende myndighed",
            "displayValue": "Sekretariatet for Fødevare- og Veterinærklager"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Sekretariatet for Fødevare- og Veterinærklager, j.nr. 1/11356"
        },
        {
            "displayName": "Stikord",
            "displayValue": "klagebestemmelser, klagefrist"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}