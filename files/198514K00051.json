{
    "id": 108104,
    "title": "1985 BTL 51   BETÆNKNING OVER FORSLAG TIL LOV OM ÆNDRING AF LIGNINGSLOVEN (BEGRÆNSNING   AF FRADRAG FOR REPRÆSENTATIONSUDGIFTER)    NR L 51 1985-86, 1. SAMLING BLAD NR 314 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 51 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven (Begrænsning  \r\n\r\n af fradrag for repræsentationsudgifter) <BR>  \r\n\r\n Nr L 51 1985-86, 1. samling Blad nr 314 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19851208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til ministeren for skatter og afgifter, som denne </P>  \r\n\r\n<P>har besvaret skriftligt. Nogle af disse besvarelser er optrykt som </P>  \r\n\r\n<P>bilag til betænkningen. </P>  \r\n\r\n<P>Udvalget har modtaget mundtlig og/ eller skriftlig henvendelse fra: </P>  \r\n\r\n<P>Centralforeningen af Hotelværter og Restauratører i Danmark, </P>  \r\n\r\n<P>Erhvervenes Skatteudvalg, </P>  \r\n\r\n<P>Foreningen af Registrerede Revisorer, </P>  \r\n\r\n<P>Foreningen af Statsautoriserede Revisorer, </P>  \r\n\r\n<P>Industrirådet og </P>  \r\n\r\n<P>Københavns Turistforening. </P>  \r\n\r\n<P>Der er af ministeren for skatter og afgifter og af et mindretal </P>  \r\n\r\n<P>stillet nedenstående ændringsforslag, hvorom henvises til de </P>  \r\n\r\n<P>ledsagende bemærkninger. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis og fremskridtspartiets medlemmer) </P>  \r\n\r\n<P>lovforslaget til vedtagelse med de af ministeren for skatter og </P>  \r\n\r\n<P>afgifter stillede ændringsforslag. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til vedtagelse med de af mindretallet </P>  \r\n\r\n<P>stillede ændringsforslag. </P>  \r\n\r\n<P>Et andet mindretal (fremskridtspartiets medlem af udvalget) </P>  \r\n\r\n<P>indstiller lovforslaget til forkastelse ved 3. behandling. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et mindretal (SF): </P>  \r\n\r\n<P>1) Det under nr. 1 foreslåede stk. 4 til § 8 affattes således: </P>  \r\n\r\n<P>&#187;Stk. 4. Ved opgørelsen af den skattepligtige indkomst kan der ikke  \r\n\r\n</P>  \r\n\r\n<P>fradrages udgifter til repræsentation.&#171; </P>  \r\n\r\n<P>Af ministeren for skatter og afgifter, tiltrådt af et flertal </P>  \r\n\r\n<P>(udvalget med undtagelse af SF): </P>  \r\n\r\n<P>2) I det under nr. 1 foreslåede stk. 4 til § 8 indsættes som 2. pkt.: </P>  \r\n\r\n<P>&#187;Reglen i 1. pkt. omfatter dog ikke den skattepligtiges udgifter til  \r\n\r\n</P>  \r\n\r\n<P>udenlandske forretningsforbindelsers rejse og ophold, når </P>  \r\n\r\n<P>udgifterne afholdes med det formål at opnå salg af varer eller </P>  \r\n\r\n<P>tjenesteydelser til udlandet.&#171; </P>  \r\n\r\n<P>Af et mindretal (SF): </P>  \r\n\r\n<P>3) Det under nr. 2 foreslåede stk. 3 til § 9 affattes således: </P>  \r\n\r\n<P>&#187;Stk. 3. Ved opgørelsen af den skattepligtige indkomst kan der ikke  \r\n\r\n</P>  \r\n\r\n<P>fradrages udgifter til repræsentation.&#171; </P>  \r\n\r\n<P>Til § 2 </P>  \r\n\r\n<P>4) Stk. 2 udgår. </P>  \r\n\r\n<P>Af ministeren for skatter og afgifter, tiltrådt af et flertal </P>  \r\n\r\n<P>(udvalget med undtagelse af SF og FP): </P>  \r\n\r\n<P>5) Stk. 2 affattes således: </P>  \r\n\r\n<P>&#187;Stk. 2. For repræsentationsudgifter, der afholdes i tiden 1. </P>  \r\n\r\n<P>januar-31. december 1986, udgør fradraget efter ligningslovens § 8, </P>  \r\n\r\n<P>stk. 4, 1. pkt., og § 9, stk. 3, som affattet i § 1, 75 pct. af </P>  \r\n\r\n<P>udgiften.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1, 3 og 4 </P>  \r\n\r\n<P>Formålet med ændringsforslagene er fuldstændigt at fjerne retten til </P>  \r\n\r\n<P>fradrag for udgifter til repræsentation. </P>  \r\n\r\n<P>Til nr. 2 og 5 </P>  \r\n\r\n<P>Ændringsforslagene tilsigter at friholde visse </P>  \r\n\r\n<P>repræsentationsudgifter for begrænsningen af fradragsretten, når </P>  \r\n\r\n<P>udgifterne afholdes med henblik på eksport. </P>  \r\n\r\n<P>Den fulde fradragsret for repræsentationsudgifter bevares, når </P>  \r\n\r\n<P>modtageren af repræsentationsydelsen er en udenlandsk </P>  \r\n\r\n<P>forretningsforbindelse. </P>  \r\n\r\n<P>Kun rejse- og opholdsudgifter er omfattet af ændringsforslaget. Det </P>  \r\n\r\n<P>er underordnet, om besøget sker i Danmark eller i udlandet (messe, </P>  \r\n\r\n<P>udstilling eller besigtigelse af fabriksanlæg). Ved opholdsudgifter </P>  \r\n\r\n<P>forstås udgifter til overnatning. Andre udgifter af repræsentativ </P>  \r\n\r\n<P>art er derimod omfattet af den generelle begrænsning af </P>  \r\n\r\n<P>fradragsretten. </P>  \r\n\r\n<P>Formålet med udgifternes afholdelse skal være at opnå salg af varer </P>  \r\n\r\n<P>eller tjenesteydelser til udlandet. Repræsentationsudgifter, som en </P>  \r\n\r\n<P>dansk importør afholder over for en udenlandsk sælger, er således </P>  \r\n\r\n<P>ikke omfattet af ændringsforslaget. </P>  \r\n\r\n<P>Ændringsforslagene kan med et yderst usikkert skøn anslås at medføre </P>  \r\n\r\n<P>provenutab af størrelsesordenen 25 mill. kr. i forhold til det </P>  \r\n\r\n<P>oprindelige lovforslag. </P>  \r\n\r\n<P>Administrativt skønnes ændringsforslagene ikke at få konsekvenser af </P>  \r\n\r\n<P>betydning. </P>  \r\n\r\n<P>Hagen Hagensen (KF) nfmd. Collet (KF) Houe (KF) Fogh Rasmussen </P>  \r\n\r\n<P>(V) Birthe Rønn Hornbech (V) Bente Juncker (CD) Dohrmann (FP) </P>  \r\n\r\n<P>Arne Bjerregaard (KrF) Jytte Hilden (S) Sonja Mikkelsen (S) </P>  \r\n\r\n<P>Lohmann (S) Lykketoft (S) Stavad (S) fmd. Tastesen (S) </P>  \r\n\r\n<P>Rahbæk Møller (SF) Thoft (SF) Bernhard Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til ministeren for skatter og afgifter og dennes </P>  \r\n\r\n<P>svar herpå </P>  \r\n\r\n<P>Spørgsmål: </P>  \r\n\r\n<P>Vil ministeren yderligere specificere den type repræsentation, som </P>  \r\n\r\n<P>ifølge bemærkningerne fastholdes med fuld fradragsret. (Jfr. </P>  \r\n\r\n<P>ordvekslingen under førstebehandlingen spalte 1534 ff). </P>  \r\n\r\n<P>Svar: </P>  \r\n\r\n<P>En betingelse for at anse en udgift for en repræsentationsudgift er, </P>  \r\n\r\n<P>at udgiften er afholdt over for en forretningsforbindelse. Derimod </P>  \r\n\r\n<P>er udgifter, som en virksomhed afholder over for medarbejderne, </P>  \r\n\r\n<P>ikke repræsentationsudgifter, men interne udgifter, som efter </P>  \r\n\r\n<P>lovforslaget vil være fuldt fradragsberettigede i samme omfang som </P>  \r\n\r\n<P>hidtil. </P>  \r\n\r\n<P>Udgangspunktet er, at driftsudgifter, der afholdes over for </P>  \r\n\r\n<P>virksomhedens ansatte eller over for aktionærer og </P>  \r\n\r\n<P>bestyrelsesmedlemmer i deres egenskab af aktionærer og </P>  \r\n\r\n<P>bestyrelsesmedlemmer, er interne udgifter, mens udgifter afholdt </P>  \r\n\r\n<P>over for kunder og forhandlere m.v. er repræsentationsudgifter. </P>  \r\n\r\n<P>Dette udgangspunkt kan imidlertid ikke altid fastholdes i det </P>  \r\n\r\n<P>konkrete tilfælde. Hvis f.eks. en aktionær tillige er kunde i </P>  \r\n\r\n<P>virksomheden, må udgifter af repræsentativ art, som virksomheden </P>  \r\n\r\n<P>afholder over for den pågældende i forbindelse med indgåelse af en </P>  \r\n\r\n<P>handel, betragtes som repræsentationsudgifter med begrænset </P>  \r\n\r\n<P>fradragsret. </P>  \r\n\r\n<P>Omvendt kan det forekomme, at driftsudgifter i det konkrete tilfælde </P>  \r\n\r\n<P>må betragtes som interne udgifter, selv om de afholdes over for </P>  \r\n\r\n<P>personer, der normalt betragtes som forretningsforbindelser. </P>  \r\n\r\n<P>Jeg har i bemærkningerne til lovforslaget lagt op til, at der i så </P>  \r\n\r\n<P>fald skal foreligge ganske særlige omstændigheder. </P>  \r\n\r\n<P>Som eksempel herpå kan jeg nævne, at bilforhandlere normalt betragtes </P>  \r\n\r\n<P>som forretningsforbindelser i forhold til importøren af de </P>  \r\n\r\n<P>pågældende biler. Hvis importøren i forbindelse med lanceringen af </P>  \r\n\r\n<P>en ny bilmodel inviterer landets hovedforhandlere til en </P>  \r\n\r\n<P>demonstration, der er nødvendig for, at forhandlerne kan varetage </P>  \r\n\r\n<P>deres salgsopgaver, må forhandlerne i denne forbindelse betragtes </P>  \r\n\r\n<P>som importørens &#187;medarbejdere&#171;. Udgifter, som importøren  \r\n\r\n afholder i </P>  \r\n\r\n<P>forbindelse med demonstrationen til forhandlernes rejse, ophold og </P>  \r\n\r\n<P>fortæring, vil således være fuldt fradragsberettigede. </P>  \r\n\r\n<P>Spørgsmål: </P>  \r\n\r\n<P>Kan ministeren oplyse, om han mener, der er risiko for, at </P>  \r\n\r\n<P>virksomheder omgår begrænsningen i repræsentationsfradraget ved, at </P>  \r\n\r\n<P>virksomhederne overlader repræsentationen til et  \r\n\r\n &#187;reklameselskab&#171;, </P>  \r\n\r\n<P>som herefter påtager sig at modtage gæster og afholde udgifterne </P>  \r\n\r\n<P>herved, for derefter at fakturere omkostningen videre. </P>  \r\n\r\n<P>Vil sådanne udgifter være fradragsberettiget, såfremt de i øvrigt </P>  \r\n\r\n<P>ikke ville have været det, hvis udgiften var blevet afholdt på </P>  \r\n\r\n<P>sædvanlig vis? </P>  \r\n\r\n<P>Hvilke kontrolproblemer mener ministeren en sådan konstruktion kan </P>  \r\n\r\n<P>betyde? Vil kontrolproblemerne blive væsentlig forøget, såfremt det </P>  \r\n\r\n<P>pågældende &#187;reklameselskab&#171; ikke er hjemmehørende i Danmark.  \r\n\r\n</P>  \r\n\r\n<P>Svar: </P>  \r\n\r\n<P>Uanset om en virksomhed repræsenterer i form af sammenkomster i </P>  \r\n\r\n<P>virksomheden, ved besøg på restaurationer eller ved, at </P>  \r\n\r\n<P>virksomheden overlader det til et &#187;reklameselskab&#171; at arrangere  \r\n\r\n</P>  \r\n\r\n<P>repræsentative sammenkomster, er udgifterne at betragte som </P>  \r\n\r\n<P>repræsentationsudgifter og således omfattet af lovforslagets </P>  \r\n\r\n<P>begrænsning af fradragsretten. Virksomhederne kan derfor ikke opnå </P>  \r\n\r\n<P>fuldt fradrag for repræsentationsudgifter ved at overlade </P>  \r\n\r\n<P>repræsentationen til et &#187;reklameselskab&#171;. </P>  \r\n\r\n<P>Jeg mener ikke, at sådanne arrangementer vil give anledning til </P>  \r\n\r\n<P>særlige kontrolproblemer, heller ikke hvis &#187;reklameselskabet&#171; er  \r\n\r\n</P>  \r\n\r\n<P>hjemmehørende i udlandet. Det er jo den skattepligtige virksomhed, </P>  \r\n\r\n<P>der over for ligningsmyndigheden skal dokumentere, om og i hvilket </P>  \r\n\r\n<P>omfang afholdte udgifter er fradragsberettigede. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00051"
        },
        {
            "displayName": "Entydig dokumentidentifikation",
            "displayValue": "CL005839"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}