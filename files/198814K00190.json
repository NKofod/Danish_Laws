{
    "id": 107743,
    "title": "1988 BTL 190   BETÆNKNING OVER FORSLAG TIL LOV OM ÆNDRING AF LOV OM SUNDHEDSVÆSENETS   CENTRALSTYRELSE M.V. (PATIENTKLAGENÆVN)    NR L 190 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 190",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 190 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om sundhedsvæsenets  \r\n\r\n centralstyrelse m.v. (Patientklagenævn) <BR>  \r\n\r\n Nr L 190 1988-89, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19890526 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har i nogle møder behandlet dette lovforslag og samtidig </P>  \r\n\r\n<P>hermed det af sundhedsministeren fremsatte lovforslag L 185, forslag </P>  \r\n\r\n<P>til lov om ændring af lov om sundhedsvæsenets centralstyrelse m.v., </P>  \r\n\r\n<P>og har herunder stillet spørgsmål til sundhedsministeren og </P>  \r\n\r\n<P>finansministeren, som disse har besvaret skriftligt og i samråd. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Danske Fysioterapeuter, </P>  \r\n\r\n<P>De Samvirkende Invalideorganisationer, </P>  \r\n\r\n<P>Lenger, Jørgen, Farum, </P>  \r\n\r\n<P>Ringe Kommunes Tandpleje og </P>  \r\n\r\n<P>Sammenslutningen af fejlbehandlede patienter. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Udvalget anmoder om, at lovforslaget efter 2. behandling henvises til  \r\n\r\n fornyet udvalgsbehandling. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Centrum-Demokraternes og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Et <I>mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil ved  \r\n\r\n 2. behandling af lovforslaget redegøre for sin stilling til dette og til de  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>flertal</I> (S, SF, CD og KRF): </P>  \r\n\r\n<P>Til § 1 </P>  \r\n\r\n<P>1) Efter nr. 1 indsættes som nyt nummer: </P>  \r\n\r\n<P>&#187; <B>01.</B> I <I>§ 16, stk. 5,</I> indsættes efter 2. pkt. som nye  \r\n\r\n punktummer: </P>  \r\n\r\n<P>&#187;Der ydes vederlag og rejsegodtgørelse til formand, næstformænd og  \r\n\r\n medlemmer af Patientklagenævnet. Udgifterne hertil afholdes af  \r\n\r\n staten.&#171;&#187; </P>  \r\n\r\n<P>2) <I>Nr. 3</I> udgår. </P>  \r\n\r\n<P>Til § 2 </P>  \r\n\r\n<P>3) Efter 1. pkt. indsættes som nyt punktum: </P>  \r\n\r\n<P>&#187;§ 1, nr. 01, har dog virkning fra Patientklagenævnets  \r\n\r\n oprettelse.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3 </P>  \r\n\r\n<P>Med ændringsforslagene foreslås det, at der skabes lovhjemmel til, at  \r\n\r\n staten yder vederlag til medlemmerne af Patientklagenævnet. </P>  \r\n\r\n<P>Der har hidtil ikke været ydet vederlag til medlemmerne af  \r\n\r\n Patientklagenævnet. </P>  \r\n\r\n<P>Lønningsrådets flertal besluttede den 29. juni 1988, at man ikke kunne  \r\n\r\n anbefale ydelse af særskilt vederlag til de medlemmer, der er udpeget efter  \r\n\r\n udtalelse fra organisationer m.fl., under hensyn til, at varetagelsen af  \r\n\r\n særlige interesser måtte anses som det overvejende hensyn, der har ligget til  \r\n\r\n grund for udpegningen i de konkrete tilfælde. Lønningsrådet kunne ligeledes  \r\n\r\n ikke anbefale, at der var grundlag for at yde særskilt vederlag til de  \r\n\r\n personer i Patientklagenævnet, der er statsansatte, idet hvervene for dem  \r\n\r\n måtte anses at kunne udføres som led i det tjenstlige arbejde i de pågældende  \r\n\r\n tjenestemandsstillinger. Finansministeriet afgjorde sagen i overensstemmelse  \r\n\r\n med Lønningsrådets udtalelse. </P>  \r\n\r\n<P>Efter anmodning fra Sundhedsministeriet har spørgsmålet om ydelse af  \r\n\r\n særskilt vederlag for så vidt angår de <I>faglige</I> medlemmer af  \r\n\r\n Patientklagenævnet været taget op til fornyet overvejelse. Lønningsrådet har  \r\n\r\n herefter anbefalet, at der ydes vederlag til de faglige medlemmer. </P>  \r\n\r\n<P>I bemærkningerne til det lovforslag, der dannede grundlag for vedtagelsen  \r\n\r\n af lov nr. 397 af 10. juni 1987 om sundhedsvæsenets centralstyrelse m.v.  \r\n\r\n fremgik det, at <I>de læge medlemmer</I> &#187;skal repræsentere  \r\n\r\n lægmandsinteresser&#171;, og at der ved valget af de udtaleberettigede  \r\n\r\n organisationer, myndigheder m.v. er lagt vægt på &#187;at kombinere den  \r\n\r\n almindelige repræsentative kontakt til befolkningen, som ligger i det  \r\n\r\n kommunale system, med den særlige erfaring inden for sundheds- og  \r\n\r\n socialvæsenet, som De Samvirkende Invalideorganisationer via sin  \r\n\r\n medlemsorganisation er i besiddelse af&#171;. Se Folketingstidende 1986-87  \r\n\r\n (1. samling), Tillæg A, sp. 1159 og 1176-1177. </P>  \r\n\r\n<P>For så vidt angår <I>de faglige medlemmer</I> skal disse i henhold til  \r\n\r\n bemærkningerne til lovforslaget sp. 1159 &#187;repræsentere den faglige  \r\n\r\n ekspertise, som pågældende klagesag vedrører&#171;, og de varetager således  \r\n\r\n ikke den pågældende udtaleberettigede organisations interesser. </P>  \r\n\r\n<P>Det er således klart, at hvervet som medlem af Patientklagenævnet for de  \r\n\r\n statsansattes vedkommende ikke udføres som led i de pågældendes tjenstlige  \r\n\r\n arbejde, og at de ikke-statsansatte ikke varetager organisationsinteresser  \r\n\r\n eller lignende, men at medlemmerne alene repræsenterer enten  \r\n\r\n lægmandsinteresser eller en faglig ekspertise. </P>  \r\n\r\n<P>For at sikre, at der ikke opstår tvivl om Patientklagenævnets medlemmers  \r\n\r\n uafhængighed af de udtaleberettigede organisationer m.v., foreslås det  \r\n\r\n derfor, at det i lovteksten indføjes, at der ydes vederlag til de pågældende.  \r\n\r\n</P>  \r\n\r\n<P>Ahlmann-Ohlsen (KF) Grove (KF) Karen Højte Jensen (KF) Mejdahl (V) Jørgen  \r\n\r\n Winther (V) Pia Kjærsgaard (FP) fmd. <I>Kirsten Lee (RV) Lis Noer Holmberg  \r\n\r\n (CD) Inger Stilling Pedersen (KRF) Dorte Bennedsen (S) Anna-Marie Hansen (S)  \r\n\r\n Tove Lindbo Larsen (S) Torben Lund (S)</I> nfmd. <I>Qvist Jørgensen (S)  \r\n\r\n Ingrid Rasmussen (S) Tommy Dinesen (SF) Birgitte Husmark (SF) </I></P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen tillige  \r\n\r\n med sundhedsministerens svar herpå. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med det stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>forkastelse</I> og vil ved 3. behandling af lovforslaget redegøre for sin  \r\n\r\n stilling til det stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse,</I> men kan stemme for det  \r\n\r\n stillede ændringsforslag. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n ved 3. behandling af lovforslaget redegøre for sin stilling til lovforslaget  \r\n\r\n og det stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>flertal</I> (S, SF og KRF): </P>  \r\n\r\n<P>1) <I>Nr. 2</I> affattes således: </P>  \r\n\r\n<P>&#187; <B>2.</B> I <I>§ 16, stk. 5,</I> indsættes efter 2. pkt. som nye  \r\n\r\n punktummer: </P>  \r\n\r\n<P>&#187;De medlemmer af Patientklagenævnet, der ikke udfører hvervet som led  \r\n\r\n i deres tjenstlige arbejde, ydes vederlæggelse og godtgørelse for befordring  \r\n\r\n i lighed med ikke-statsansatte, der modtager særskilt vederlæggelse. Udgiften  \r\n\r\n hertil afholdes af staten.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det tydeliggøres ved ændringsforslaget, at medlemmer af  \r\n\r\n Patientklagenævnet, der ikke udfører hvervet som led i deres tjenstlige  \r\n\r\n arbejde, samt medlemmer, der ikke er statsansatte, får ret til vederlag og  \r\n\r\n befordringsgodtgørelse. </P>  \r\n\r\n<P>Ahlmann-Ohlsen (KF) Grove (KF) Karen Højte Jensen (KF) Mejdahl (V) Jørgen  \r\n\r\n Winther (V) Pia Kjærsgaard (FP) fmd. <I>Kirsten Lee (RV) Lis Noer Holmberg  \r\n\r\n (CD) Inger Stilling Pedersen (KRF) Dorte Bennedsen (S) Anna-Marie Hansen (S)  \r\n\r\n Tove Lindbo Larsen (S) Torben Lund (S)</I> nfmd. <I>Qvist Jørgensen (S)  \r\n\r\n Ingrid Rasmussen (S) Tommy Dinesen (SF) Birgitte Husmark (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til sundhedsministeren og dennes svar herpå </P>  \r\n\r\n<P>Spørgsmål 9: </P>  \r\n\r\n<P>Ministeren bedes redegøre for sine planer vedrørende organisering af  \r\n\r\n sagsbehandlingen for patientklager. </P>  \r\n\r\n<P>Svar: </P>  \r\n\r\n<P>Ministeriet kan oplyse, at man på baggrund af de bemærkninger, som fremkom  \r\n\r\n under Folketingets 1. behandling af lovforslagene L 185 og 190 om ændring af  \r\n\r\n sundhedsvæsenets centralstyrelse m.v., samt spørgsmål fra Folketingets  \r\n\r\n Sundhedsudvalg og tilkendegivelser i øvrigt nu vil bruge sommeren til sammen  \r\n\r\n med Sundhedsvæsenets Patientklagenævn og Sundhedsstyrelsen at foretage en  \r\n\r\n fornyet vurdering af, hvorledes den administrative tilrettelæggelse af  \r\n\r\n patientklagesagsbehandlingen kan rationaliseres og forenkles med henblik på  \r\n\r\n nedbringelse af sagsbehandlingstiden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/07/1989"
        },
        {
            "displayName": "Accession",
            "displayValue": "198814K00190"
        },
        {
            "displayName": "Entydig dokumentidentifikation",
            "displayValue": "CL004091"
        },
        {
            "displayName": "Dato for førstegangsindlæggelse",
            "displayValue": "13/07/1989"
        },
        {
            "displayName": "Dato for indlæggelse",
            "displayValue": "13/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}