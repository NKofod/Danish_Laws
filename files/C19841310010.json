{
    "id": 79149,
    "title": "Cirkulæreskrivelse om særlig eksportrestitution for opskåret, ikke udbenet oksekød - kontrol med opskæring ",
    "documentTypeId": "210",
    "isSagsforlobPeriodValid": false,
    "shortName": "CIS nr 13100 af 16/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om særlig eksportrestitution  \r\n\r\n for opskåret, ikke udbenet oksekød - kontrol med opskæring </H1>  \r\n\r\n<P></P>  \r\n\r\n<BR>  \r\n\r\n<P>Til samtlige eksportautoriserede opskæringsvirksomheder og dyrlægerne ved  \r\n\r\n disse. </P>  \r\n\r\n<P>Særlig eksportrestitution for opskåret, ikke udbenet oksekød - kontrol med  \r\n\r\n opskæring. </P>  \r\n\r\n<P>Ved skrivelse herfra af 25. januar 1982 og 18. maj 1982 (K.K. 109-1982)  \r\n\r\n orienteredes om veterinærkontrollens medvirken i en ordning vedrørende særlig  \r\n\r\n eksportrestitution ved eksport til visse tredielande af oksekød af voksne  \r\n\r\n handyr (halve kroppe og fjerdinger). </P>  \r\n\r\n<P>Ved skrivelse herfra af 22. september 1982 (K.K. 1964-1982) orienteredes  \r\n\r\n om veterinærkontrollens medvirken i en ny ordning vedrørende  \r\n\r\n eksportrestitution ved eksport til visse tredielande af udbenet oksekød  \r\n\r\n hidrørende fra bagfjerdinger af voksne handyr. </P>  \r\n\r\n<P>EF-Kommissionen har etableret endnu en ordning, idet den ved forordning  \r\n\r\n nr. 74/84 af 12. januar 1984 har fastsat betingelserne for ydelse af særlige  \r\n\r\n eksportrestitutioner ved eksport til visse tredielande af visse former for  \r\n\r\n ikke udbenet oksekød hidrørende fra voksne handyr. </P>  \r\n\r\n<P>Landbrugsministeriet har anmodet veterinærdirektoratet om at etablere den  \r\n\r\n nødvendige kontrol på opskæringsvirksomhederne for at sikre reglernes  \r\n\r\n overholdelse. </P>  \r\n\r\n<P>Fælles for de 2 hidtidige og den ny ordning er, at de kun vedrører voksne  \r\n\r\n handyr, men mens den første ordning vedrører halve og kvarte kroppe, og den  \r\n\r\n anden vedrører udbenet oksekød af bagfjerdinger, omfatter den nyeste ordning  \r\n\r\n opskåret, men ikke udbenet oksekød af såvel for- som bagfjerdinger. </P>  \r\n\r\n<P>Støtteberettiget i henhold til den ny ordning er således det kød, som  \r\n\r\n fremkommer ved opskæring uden samtidig udbening af de halve kroppe (eventuelt  \r\n\r\n senere delt i &#187;quartiers compenses&#171; (* 1) eller i for~ og  \r\n\r\n bagfjerdinger) og bagfjerdinger, som i henhold til førstnævnte regler er  \r\n\r\n kontrolleret og mærket som stammende fra voksne handyr. </P>  \r\n\r\n<P>Støtten er betinget af, at alt det kød, som fremkommer ved opskæringen,  \r\n\r\n udføres ti tredie-lande. </P>  \r\n\r\n<P>Støtten kommer til udbetaling, når hele det parti opskårne kød, som  \r\n\r\n hidrører fra opskæring af det pågældende parti halve eller kvarte kroppe, er  \r\n\r\n udført. </P>  \r\n\r\n<P>Kontrollen skal sikre, </P>  \r\n\r\n<P>at der til opskæring kun anvendes halve eller kvarte kroppe, som er  \r\n\r\n behørigt mærket (stiliseret Marsspyd med &#187;DK&#171; og  \r\n\r\n autorisationsnummer) på skanken, og som er ledsaget af &#187;Attest for  \r\n\r\n oksekød af voksne handyr&#171; (Form. K.K. 109-1982). Opmærksomheden henledes  \r\n\r\n på, at der på bagfjerdinger skal være mindst 3 og højst 9 ribben og på  \r\n\r\n forfjerdinger mindst 4 og højst 10 ribben, men at delingen iøvrigt kan ske  \r\n\r\n ved såvel &#187;pistoludskæring&#171; som ved &#187;lige snit&#171;. </P>  \r\n\r\n<P>at der ikke sker ombytning eller fjernelse af opskåret kød, </P>  \r\n\r\n<P>at det opskårne kød mærkes eventuelt indpakkes, emballeres, forsegles  \r\n\r\n eller etiketteres efter gældende regler, </P>  \r\n\r\n<P>og veterinærkontrollen skal, efter at forsegling og mærkning med  \r\n\r\n kategoribetegnelse af kartonerne er foretaget, stemple disse med det særlige  \r\n\r\n gummistempel visende et stiliseret Marsspyd og udstede &#187;Attest for ikke  \r\n\r\n udbenet kød af voksne handyr&#171; (Form. K.K. 74-1984) for det pågældende  \r\n\r\n parti. </P>  \r\n\r\n<P>Opskæringen og mærkningen samt eventuel emballering m.v. samt kontrollen  \r\n\r\n hermed skal foretages efter vedlagte &#187;Retningslinier for opskæring og  \r\n\r\n mærkning af ikke udbenet oksekød af voksne handyr samt for kontrollen  \r\n\r\n hermed&#171;, af dags dato. </P>  \r\n\r\n<P>Ordningen træder i kraft den 30. april 1984. </P>  \r\n\r\n<P>&#187;Attest for ikke udbenet kød af voksne handyr&#171; (Form K.K.  \r\n\r\n 74-1984) kan af de kontrollerende dyrlæger ved opskæringsvirksomhederne  \r\n\r\n rekvireres i bundter a 25 eksemplarer fra veterinærdirektoratet. </P>  \r\n\r\n<P>Stempler med stiliseret Marsspyd, &#187;DK&#171; og autorisationsnummer  \r\n\r\n (nylon til kød, gummi til etiketter og kartoner) rekvireres ved brug af  \r\n\r\n vedlagte rekvisitionsformular (K.K. 1964-1982). </P>  \r\n\r\n<P>Stempler til angivelse af kategoribetegnelse skal have størrelse og  \r\n\r\n udseende som vist her, og de skaffes ved virksomhedens foranstaltning. </P>  \r\n\r\n<P><IMG SRC=\"/image.aspx?id=79149&img=CR38361_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Kategori I: Opskårne hele eller halve kroppe herunder &#187;Quartiers  \r\n\r\n compenses&#171;. </P>  \r\n\r\n<P>Kategori II: Opskårne forfjerdinger. </P>  \r\n\r\n<P>Kategori III: Opskårne bagfjerdinger. </P>  \r\n\r\n<P>P.V.V. </P>  \r\n\r\n<P>K. Andreasen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ved &#187;quartiers compenses&#171; forstås samhørende for- og  \r\n\r\n bagfjerdinger </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841310010"
        },
        {
            "displayName": "Entydig dokumentidentifikation",
            "displayValue": "CM038361"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13100"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "16/04/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 74-1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}