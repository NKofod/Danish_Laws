{
    "id": 80197,
    "title": "Retningslinier for kredsdyrlægernes behandling af sager vedr. fund af salmonellabakterier og vedr. salmonellose. ",
    "documentTypeId": "930",
    "isSagsforlobPeriodValid": false,
    "shortName": "RTL nr 13300 af 11/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for kredsdyrlægernes behandling  \r\n\r\n af sager vedr. fund af salmonellabakterier og vedr. salmonellose. </H1>  \r\n\r\n<P></P>  \r\n\r\n<BR>  \r\n\r\n<P> 1. Definitioner : </P>  \r\n\r\n<P>a) Fund af salmonellabakterier : Laboratoriefund i materiale fra sund </P>  \r\n\r\n<P>e dyr, fund i materiale fra syge dyr, hvor det må antages, at  \r\n\r\n salmonellabekterierne ikke er en afgørende del af årsagskomplekset, samt fund  \r\n\r\n i foder, støv, strøelse etc. </P>  \r\n\r\n<P>b) Salmonellose : Sygdom, hvor symptomer og laboratoriefund gør det  \r\n\r\n overvejende sandsynligt, at salmonellabakterier er en afgørende faktor i  \r\n\r\n årsagskomplekset. </P>  \r\n\r\n<P> 2. Generelt : </P>  \r\n\r\n<P>Baggrunden for kredsdyrlægernes arbejde i forbindelse med fund af  \r\n\r\n salmonellabakterier/salmonellose er i øjeblikket landbrugsministeriets  \r\n\r\n bekendtgørelse nr. 196 af 29. maj 1963 og veterinærdirektoratets skrivelse om  \r\n\r\n emnet af den 2. januar 1974. </P>  \r\n\r\n<P>Nærværende skrivelse er at opfatte som en fortolkning og uddybning af  \r\n\r\n disse retningslinier. </P>  \r\n\r\n<P>Dette er tildeles nødvendiggjort af strukturændringerne i husdyrbruget.  \r\n\r\n Erfaringerne fra de senere år viser klart, at udbredelsen af salmonella  \r\n\r\n bakterier og udbrud af salmonellose styres af faktorer som i en vis  \r\n\r\n udstrækning er uden for veterinærmyndighedernes rækkevidde, hvorfor forbrug  \r\n\r\n af ressourcer i forbindelse med administrationen af salmonellabekendtgørelsen  \r\n\r\n ikke bør overdimensioneres. </P>  \r\n\r\n<P>Kredsdyrlægernes virksomhed i forbindelse med fund af  \r\n\r\n salmonellabekterier/salmonellose må ses som en af de foranstaltninger, der  \r\n\r\n iværksættes for at holde salmonellaforekomsten i den animale og humane  \r\n\r\n population nede på et niveau, der ud fra cost-benefit betragtninger må anses  \r\n\r\n for rimeligt. Af andre foranstaltninger kan nævnes en generel forbedring af  \r\n\r\n husdyrhygiejne og levnedsmiddelhygiejne samt sådanne foranstaltninger ved  \r\n\r\n produktionen af foderstoffer og levnedsmidler, at &#187;salmonellakæden&#171;  \r\n\r\n brydes. </P>  \r\n\r\n<P>Det skal understreges, at afgørelser i forbindelse med fund af  \r\n\r\n salmonellabakterier/salmonellose i henhold til bekendtgørelsen træffes af  \r\n\r\n kredsdyrlægen, ligesom indførelse/ophævelse af restriktioner med hensyn til  \r\n\r\n salg af husdyr og -produkter påhviler denne. Kredsdyrlægens beslutninger bør  \r\n\r\n træffes på grundlag af generelle kliniske/hygiejniske kriterier og evt. efter  \r\n\r\n at have konsulteret faglige institutioner angående tekniske spørgsmål og  \r\n\r\n veterinærdirektoratet angående administrative spørgsmål. </P>  \r\n\r\n<P>Problemer om mælkeleverence fra besætninger med fund af  \r\n\r\n salmonellabakterier/salmonellose er omtalt i den veterinære  \r\n\r\n mælkekontrollovgivning. Når fundet er gjort i besætninger, der er omfattet af  \r\n\r\n denne lovgivning, d.v.s. konsummælkbesætninger, må kredsdyrlægen underrette  \r\n\r\n den levnedsmiddelkontrolenhed, der har tilsynet med den pågældende besætning.  \r\n\r\n Ved fund af salmonellabakterier/salmonellose i andre besætninger end  \r\n\r\n konsummælkbesætninger er det med Statskontrollen med mejeriprodukter og æg  \r\n\r\n m.m. aftalt, at kredsdyrlægen meddeler såvel besætningsejer som mejeri om de  \r\n\r\n forholdsregler, der skal træffes. Statskontrollen betragter eventuelle  \r\n\r\n meddelelser om salmonellafund som efterretningssager, med mindre  \r\n\r\n statskontrollens distrikt direkte bliver anmodet om at deltage i den videre  \r\n\r\n behandling af sagen. </P>  \r\n\r\n<P>Samtlige fund af salmonellabakterier/salmonellosetilfælde hos husdyr i  \r\n\r\n Danmark registreres i veterinærdirektoratet. Registret er grundlag for  \r\n\r\n kvartalsopgørelser over salmonellosetilfælde og fund af salmonellabakterier.  \r\n\r\n</P>  \r\n\r\n<P>3. Administrative forhold : </P>  \r\n\r\n<P>Når kredsdyrlægen underrettes om et tilfælde af fund af  \r\n\r\n salmonellabakterier/salmonellose, undersøges sagen straks. </P>  \r\n\r\n<P>På baggrund af laboratoriemeddelelsen, evt. samtale med  \r\n\r\n dyrlæge/besætningsejer og/eller besætningsbesøg afgør kredsdyrlægen, hvilket  \r\n\r\n af nedenstående grupper tilfældet skal henregnes under: </P>  \r\n\r\n<P> 3.1 Fund af salmonellabakterier, </P>  \r\n\r\n<P>eller </P>  \r\n\r\n<P> 3.2 Sporadisk, allerede overstået tilfælde af salmonellose, </P>  \r\n\r\n<P>eller </P>  \r\n\r\n<P> 3.3 Salmonellose i besætningen eller iøvrigt utilfredsstillende forhold,  \r\n\r\n eksempelvis gentagne tilfælde af 3.2. </P>  \r\n\r\n<P>Derefter foretager kredsdyrlægen følgende: </P>  \r\n\r\n<P>ad 3.1 og 3.2: Normalt ingen aktion fra kredsdyrlægens side, dog meddeles  \r\n\r\n veterinærdirektoratet i form af en liste afsendt den 1. i hver måned hvilke  \r\n\r\n tilfælde der er klassificeret således. </P>  \r\n\r\n<P>Drejer det sig om køer i konsummælkbesætninger underrettes  \r\n\r\n levendsmiddelkontrolenheden. </P>  \r\n\r\n<P>ad 3.3.: Der pålægges besætningen følgende restriktioner (brug skema S1m  \r\n\r\n 1, 83 og S1m 2, 83): </P>  \r\n\r\n<P> Vedr. kvægbesætninger : </P>  \r\n\r\n<UL CLASS=PLAIN-LIST>  \r\n\r\n<LI>1) Salg af dyr til levebrug må ikke finde sted. </LI>  \r\n\r\n<LI>2) Salg af dyr til slagtning må kun finde sted, hvis salmonellosen  \r\n\r\n &#187;er i ro&#171;, og kun således: </LI>  \r\n\r\n<LI>i) Salmonellose udelukkende hos kalve og/eller ungdyr: </LI>  \r\n\r\n</UL>  \r\n\r\n<P>Sunde kalve og/eller ungdyr kan leveres med passerseddel. </P>  \r\n\r\n<P>Andre aldersgrupper: Ingen restriktioner. </P>  \r\n\r\n<UL CLASS=PLAIN-LIST>  \r\n\r\n<LI>ii) Salmonellose hos voksne dyr: </LI>  \r\n\r\n</UL>  \r\n\r\n<P>Sunde dyr (kalve, ungdyr og voksne) kan leveres med passerseddel. Der  \r\n\r\n anvendes sædvanlig passerseddel. </P>  \r\n\r\n<P>Det bemærkes, at dyrene ikke er mærket med noget specielt  \r\n\r\n &#187;salmonellamærke&#171;. Identifikationen af dyrene skal være mulig på  \r\n\r\n anden vis. </P>  \r\n\r\n<P>Kødkontrolmæssig bedømmelse foregår sædvanlig vis. </P>  \r\n\r\n<UL CLASS=PLAIN-LIST>  \r\n\r\n<LI>3) Levering af mælk: </LI>  \r\n\r\n<LI>i) Salmonellose udelukkende hos kalve/ungdyr: </LI>  \r\n\r\n</UL>  \r\n\r\n<P>Principielt ingen restriktioner. Dog skal syge kalve/ungdyr isoleres fra  \r\n\r\n malkekøerne. </P>  \r\n\r\n<UL CLASS=PLAIN-LIST>  \r\n\r\n<LI>ii) Salmonellose hos enkelte køer: </LI>  \r\n\r\n</UL>  \r\n\r\n<P>De syge køer isoleres, og mælken fra disse køer forbydes leveret. </P>  \r\n\r\n<P>Mælken fra besætningen skal varmebehandles på mejeriet til mindst 72  \r\n\r\n grader C i 15 sek. (fosfatase negativ). </P>  \r\n\r\n<P>Stalddørssalg af mælk fra besætningen forbydes. </P>  \r\n\r\n<P>Mælkeleverencen fra de syge dyr genoptages først, når disse er fuldt  \r\n\r\n restituerede. </P>  \r\n\r\n<P>Ved konsummælkbesætninger underrettes den tilsynsførende  \r\n\r\n levnedsmiddelkontrolenhed (LKE) om det givne påbud med angivelse af numre på  \r\n\r\n køer, hvorfra mælken ikke må leveres. Ligeledes underrettes enheden om  \r\n\r\n ophævelse af påbud. </P>  \r\n\r\n<UL CLASS=PLAIN-LIST>  \r\n\r\n<LI>iii) Epidemiske udbrud: </LI>  \r\n\r\n</UL>  \r\n\r\n<P>Ved epidemiske udbrug forstås angreb af så stor en del af besætningen, at  \r\n\r\n isolation af syge dyr ikke er mulig. </P>  \r\n\r\n<P>Der gives påbud om, at mælken fra besætningen ikke må leveres. </P>  \r\n\r\n<P>Stalddørssalg af mælk fra besætningen forbydes. Mælken kan benyttes til  \r\n\r\n foderbrug på gården efter kogning, subsidiært må mælken ledes til  \r\n\r\n ajlebeholder eller gylletank, men må under ingen omstændigheder ledes til  \r\n\r\n kloak. </P>  \r\n\r\n<P>Når situationen er så vidt afklaret, at syge køer kan isoleres, overgås  \r\n\r\n til forholdene, som angivet under ii). </P>  \r\n\r\n<P>Ved konsummælkbesætninger underrettes den tilsynsførende  \r\n\r\n levnedsmiddelkontrolenhed om givne påbud og om ophævelse af disse. </P>  \r\n\r\n<P> Vedr. fjerkræ besætninger: </P>  \r\n\r\n<UL CLASS=PLAIN-LIST>  \r\n\r\n<LI>1) Salg af dyr til levebrug må ikke finde sted. </LI>  \r\n\r\n<LI>2) Produkter fra besætningen må ikke anvendes. </LI>  \r\n\r\n</UL>  \r\n\r\n<P>Når sygdommen er overstået, frasorteres alle dyr, som ikke er i normal god  \r\n\r\n stand. Flokken synes af kredsdyrlægen, som evt. er til stede ved en endelig  \r\n\r\n frasortering, inden restriktionerne ophæves. </P>  \r\n\r\n<P>Slagtekyllingeflokke ledsages af passerseddel, når de går til slagtning.  \r\n\r\n</P>  \r\n\r\n<P>---------------------------- </P>  \r\n\r\n<P>Ejererklæring/kredsdyrlægeindberetning (S1m 1, 83, S1m 2, 83) sendes til:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>i) Veterinærdirektoratet (2. kontor, som sender kopi til  \r\n\r\n levnedsmiddelkontrolafdelingen (konsummælkbesætninger)). </LI>  \r\n\r\n<LI>ii) Praktiserende dyrlæge (når han er indblandet). </LI>  \r\n\r\n<LI>iii) Den tilsynsførende LKE (konsummælkbesætninger). </LI>  \r\n\r\n<LI>iiii) Overdyrlæge ved fjerkræslagteri (slagtekyllinger). </LI>  \r\n\r\n</UL>  \r\n\r\n<P>Herefter er besætningen underlagt kredsdyrlægens tilsyn med hensyn til  \r\n\r\n overholdelse af aftalen. </P>  \r\n\r\n<P>Med hensyn til udstedelse af passersedler kan kredsdyrlægen vælge at  \r\n\r\n udstede passersedler selv eller arrangere, at disse udstedes af den  \r\n\r\n praktiserende dyrlæge for ejers regning. </P>  \r\n\r\n<P>I kredsdyrlægens rubrik &#187;anbefalinger&#171; kan anføres generelle  \r\n\r\n vejledninger til ejeren, eksempelvis anbefaling af serumbehandling,  \r\n\r\n vaccination, særlige hygiejniske foranstaltninger eller af henvendelse til  \r\n\r\n konsulent, rådgivningstjeneste eller kvægsundhedstjeneste. </P>  \r\n\r\n<P>Ophævelse af tilsyn og restriktioner sker, når kredsdyrlægen skønner, at  \r\n\r\n de kliniske, hygiejniske og bedriftsmæssige forhold er tilfredsstillende. I  \r\n\r\n tvivlstilfælde kan kredsdyrlægen lade foretage laboratorieundersøgelse. </P>  \r\n\r\n<P>Ophævelse af tilsynet sker ved at tilsende ejeren skema S1m 3, 83 med kopi  \r\n\r\n til modtagere af oprindelig indberetning. </P>  \r\n\r\n<P>4. Offentlig betaling : </P>  \r\n\r\n<P>Det offentlige afholder udgifterne ved: </P>  \r\n\r\n<UL CLASS=PLAIN-LIST>  \r\n\r\n<LI>a) Dyrlægeundersøgelse af en besætning samt udtagning og indsendelse af  \r\n\r\n materiale i henhold til bekendtgørelsens § 2, stk. 3, men kun såfremt  \r\n\r\n salmonellabakterier påvises ved laboratorieundersøgelsen af materialet. </LI>  \r\n\r\n<LI>b) udtagning og indsendelse af materiale, når dette er påbudt af  \r\n\r\n kredsdyrlægen. </LI>  \r\n\r\n<LI>c) Laboratorieundersøgelsen af det under a og b nævnte materiale, uanset  \r\n\r\n om salmonellabakterier påvises ved undersøgelsen. </LI>  \r\n\r\n</UL>  \r\n\r\n<P>Det understreges, at offentlig betaling for laboratorieundersøgelse  \r\n\r\n normalt indskrænkes til konstateringsundersøgelsen. Yderligere  \r\n\r\n laboratorieundersøgelser i forbindelse med fortsat sygdom betales kun af det  \r\n\r\n offentlige, når sådanne undersøgelser i hvert enkelt tilfælde er udtrykkeligt  \r\n\r\n påbudt af kredsdyrlægen. </P>  \r\n\r\n<P>Undersøgelse af besætningen, eller dele af besætningen, betales også kun  \r\n\r\n af det offentlige, når det er specielt påbudt af kredsdyrlægen. </P>  \r\n\r\n<P>Undersøgelse af foder, vand etc. betales kun undtagelsesvis af det  \r\n\r\n offentlige, og kun når kredsdyrlægen specielt ønsker en sådan undersøgelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831330053"
        },
        {
            "displayName": "Entydig dokumentidentifikation",
            "displayValue": "CM039410"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13300"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "11/11/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "138-16/83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}