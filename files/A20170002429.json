{
    "id": 186166,
    "title": "Bekendtgørelse af lov om ophørsstøtte til erhvervsfiskere",
    "documentTypeId": "30",
    "isSagsforlobPeriodValid": true,
    "shortName": "LBK nr 24 af 04/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om ophørsstøtte til erhvervsfiskere</p>\r\n<p class=\"Indledning2\">Herved bekendtgøres lov om ophørsstøtte til erhvervsfiskere, jf. lovbekendtgørelse nr. 1748 af 14. december 2015, med den ændring, der følger af § 52 i lov nr. 1715 af 27. december 2016.<a class=\"FodnoteHenvisning\" name=\"Henvisning_idfe208eff-256f-4bf5-b73c-3b545442eb2c\" href=\"#idfe208eff-256f-4bf5-b73c-3b545442eb2c\">1)</a></p>\r\n<p class=\"Indledning2\">Den bekendtgjorte lovtekst vedrørende § 9 a træder i kraft den 1. februar 2017, jf. § 24, stk. 1, i lov nr. 1715 af 27. december 2016 om Miljø- og Fødevareklagenævnet.</p>\r\n<p class=\"Paragraf\" id=\"id09808117-33e6-4215-910d-301909cc7ff7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Miljø- og fødevareministeren<a class=\"FodnoteHenvisning\" name=\"Henvisning_id31bb31a4-ce08-4b98-8e2a-5e423f87edb5\" href=\"#id31bb31a4-ce08-4b98-8e2a-5e423f87edb5\">2)</a> kan inden for en ramme, der fastsættes på de årlige bevillingslove, yde ophørsstøtte til erhvervsfiskere.</p>\r\n<p class=\"Stk2\">\r\n   <span class=\"StkNr\" id=\"id6ad575b7-1772-495b-9f9b-f783e8616134\">Stk. 2.</span> Ophørsstøtten kan ydes til de i stk. 1 nævnte personer, der ophører med fiskeri i perioden fra den 1. januar 1994 til den 31. december 1998.</p>\r\n<p class=\"Paragraf\" id=\"idc6d063f1-57c7-44eb-b439-a33da9b9241c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ophørsstøtte kan ydes til ansøgere, der på ophørstidspunktet</p>\r\n<p class=\"Liste1\">\r\n   <span class=\"Liste1Nr\" id=\"id7b628f8c-bfca-4ce2-8527-39a3637561d2\">1)</span> er fyldt 55 år, men ikke 67 år,</p>\r\n<p class=\"Liste1\">\r\n   <span class=\"Liste1Nr\" id=\"idd7dcb5ff-033f-4167-95fc-7e0e72a3b7ec\">2)</span> har drevet erhvervsfiskeri i de forudgående 10 år,</p>\r\n<p class=\"Liste1\">\r\n   <span class=\"Liste1Nr\" id=\"id46266e08-788b-4be6-80b6-c639a747f914\">3)</span> har været beskæftiget i de forudgående 2 år på et fiskerfartøj, der modtager ophørsstøtte, og</p>\r\n<p class=\"Liste1\">\r\n   <span class=\"Liste1Nr\" id=\"id1978f2ff-494a-4537-afda-b3ba7eec884c\">4)</span> ophører med al erhvervsmæssig fiskerivirksomhed.</p>\r\n<p class=\"Stk2\">\r\n   <span class=\"StkNr\" id=\"id2871419a-e449-42b1-8d64-69039d49675c\">Stk. 2.</span> Miljø- og fødevareministeren fastsætter nærmere regler om de i stk. 1 nævnte betingelser.</p>\r\n<p class=\"Paragraf\" id=\"id724665e2-2271-4f91-a38f-c81d428d29c3\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ophørsstøtten udgør årligt 89.800 kr. pr. støttemodtager.</p>\r\n<p class=\"Stk2\">\r\n   <span class=\"StkNr\" id=\"idd574c301-dbca-4eec-9bc1-62122e93fb70\">Stk. 2.</span> Beløbet efter stk. 1 følger reguleringen af ophørsstøtten til jordbrugere, jf. § 10, stk. 3, i lov om ophørsstøtte til jordbrugere.</p>\r\n<p class=\"Stk2\">\r\n   <span class=\"StkNr\" id=\"idce267bc3-d2f9-41d7-b97f-06ee3f1187b0\">Stk. 3.</span> Miljø- og fødevareministeren kan regulere ophørsstøtten efter stk. 1.</p>\r\n<p class=\"Paragraf\" id=\"idf71e3f3c-9426-4e61-aa6e-d44ce90ffcf0\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ophørsstøtte udbetales i 10 år, dog kun indtil støttemodtageren fylder 67 år.</p>\r\n<p class=\"Stk2\">\r\n   <span class=\"StkNr\" id=\"idaaeca131-fb5a-4fa8-adf4-596222e7d072\">Stk. 2.</span> Ophørsstøtten udbetales dog i mere end 10 år, hvis ansøger ikke er fyldt 57 år på ophørstidspunktet. Det samlede støttebeløb kan højst udgøre et beløb svarende til den samlede støtteudbetaling efter stk. 1.</p>\r\n<p class=\"Paragraf\" id=\"idc5a4c664-27b1-4cb7-8462-5101563ce95b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> I det omfang ophørsstøtte, arbejdsindkomst og dagpenge ved sygdom sammenlagt overstiger højeste dagpengesats, jf. lov om arbejdsformidling og arbejdsløshedsforsikring m.v., reduceres ophørsstøtten.</p>\r\n<p class=\"Stk2\">\r\n   <span class=\"StkNr\" id=\"id43769736-b3e1-4ce3-b1e3-1bc669ed9e0f\">Stk. 2.</span> I det omfang støttemodtageren modtager anden indkomst fra det offentlige, der ikke er arbejdsindkomst, dagpenge ved sygdom, jf. lov om dagpenge ved sygdom eller fødsel, eller kontanthjælp, jf. lov om social bistand, reduceres ophørsstøtten.</p>\r\n<p class=\"Stk2\">\r\n   <span class=\"StkNr\" id=\"id52e11466-1507-42d6-8099-110ec6a064a9\">Stk. 3.</span> Miljø- og fødevareministeren fastsætter nærmere regler om reduktion af ophørsstøtten efter stk. 1 og 2.</p>\r\n<p class=\"Paragraf\" id=\"id7c825849-6c11-4040-bf56-e0fe42440a01\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Miljø- og fødevareministeren kan fastsætte regler om indgivelse af ansøgning om ophørsstøtte og om ophørsstøttens udbetaling, herunder at udbetalingen skal ske til en af ansøger oprettet konto i et pengeinstitut.</p>\r\n<p class=\"Paragraf\" id=\"idabcb81aa-53ea-4d74-b700-c9cfdb34870a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Miljø- og fødevareministeren kan efter ansøgning tillade, at støttemodtagerens efterlevende ægtefælle overtager ophørsstøtten.</p>\r\n<p class=\"Paragraf\" id=\"idc7272058-3db8-48be-bd8f-c53ddda3e1e8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Aftaler om overdragelse af krav på ophørsstøtte er ugyldige.</p>\r\n<p class=\"Stk2\">\r\n   <span class=\"StkNr\" id=\"idd8ecc773-f545-4c89-ab3b-0b61f230a211\">Stk. 2.</span> Ophørsstøtten og krav herpå kan ikke gøres til genstand for kreditorforfølgning eller anden retsforfølgning, medmindre der er forløbet 3 måneder fra den dag, beløbet kunne kræves udbetalt.</p>\r\n<p class=\"Stk2\">\r\n   <span class=\"StkNr\" id=\"id1fa847bd-c7d7-4792-a7a6-06bf4fa88316\">Stk. 3.</span> Den udbetalende myndighed kan ikke notere transport i ophørsstøtten.</p>\r\n<p class=\"Paragraf\" id=\"id935c35cf-1630-496f-8fe1-3858a55a66a7\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Henlægger miljø- og fødevareministeren sine beføjelser efter loven til en myndighed under ministeriet, kan ministeren fastsætte regler om adgangen til at klage over myndighedens afgørelser, herunder om, at klage ikke kan indbringes for en anden administrativ myndighed, og om myndighedernes adgang til at genoptage en sag, efter at der er indgivet klage.</p>\r\n<p class=\"Stk2\">\r\n   <span class=\"StkNr\" id=\"idcfbf5775-555a-40d8-9729-acef6dd3f60e\">Stk. 2.</span> Miljø- og fødevareministeren kan efter forhandling med vedkommende minister henlægge sine beføjelser efter loven til en anden statslig myndighed eller institution. Ministeren kan i forbindelse hermed fastsætte regler om adgangen til at klage over disse myndigheders eller institutioners afgørelser, herunder om, at klage ikke kan indbringes for anden administrativ myndighed, og om myndighedens eller institutionens adgang til at genoptage en sag, efter at der er indgivet klage.</p>\r\n<p class=\"Paragraf\" id=\"id3286d40e-1c90-494d-8fc3-77cf2f66610d\">\r\n   <span id=\"P9a\">\r\n   </span>\r\n   <span class=\"ParagrafNr\" id=\"Par9a\">§ 9 a.</span> Afgørelser truffet i henhold til denne lov eller regler udstedt i medfør heraf kan, hvis ikke andet er fastsat i loven eller i henhold til regler udstedt i medfør heraf, påklages til Miljø- og Fødevareklagenævnet, som behandler sagen i afdelingen omhandlet i § 3, stk. 1, nr. 5, i lov om Miljø- og Fødevareklagenævnet, og kan dermed ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id42226c34-412b-4093-b1de-52f2b920d459\">Stk. 2.</span> Klage til Miljø- og Fødevareklagenævnet indgives skriftligt til den myndighed, der har truffet afgørelsen, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Myndigheden skal, hvis den vil fastholde afgørelsen, snarest og som udgangspunkt ikke senere end 3 uger efter modtagelsen af klagen videresende klagen til klageinstansen. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra myndigheden med dennes bemærkninger til sagen og de i klagen anførte klagepunkter.</p>\r\n<p class=\"Paragraf\" id=\"idd35ff25f-7551-4039-a414-0eaca1b2e8e5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med henblik på at kontrollere gennemførte foranstaltninger efter loven kan miljø- og fødevareministeren indhente fornødne oplysninger om støttemodtagerne hos skatte- og afgiftsmyndighederne.</p>\r\n<p class=\"Stk2\">\r\n   <span class=\"StkNr\" id=\"id8b0e5091-59f5-4c86-a47d-b44c2a9377fc\">Stk. 2.</span> Til brug for kontrollen kan miljø- og fødevareministeren få terminaladgang til oplysninger i indkomstregisteret, jf. lov om et indkomstregister § 7.</p>\r\n<p class=\"Stk2\">\r\n   <span class=\"StkNr\" id=\"id6ee6e339-a865-4809-9824-4b766903ffa3\">Stk. 3.</span> Stk. 2 omfatter alle oplysninger, som har betydning for beregning af ophørsstøtten, jf. § 5, stk. 1 og 2.</p>\r\n<p class=\"Paragraf\" id=\"idc99a7605-f258-42de-987b-d054f0a1df7a\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Har støttemodtageren givet urigtige eller vildledende oplysninger eller fortiet oplysninger af betydning for sagens afgørelse, kan miljø- og fødevareministeren bestemme, at den ydede ophørsstøtte helt eller delvis skal tilbagebetales.</p>\r\n<p class=\"Stk2\">\r\n   <span class=\"StkNr\" id=\"id8afa6b1a-8821-4537-b0aa-37b11cba9d33\">Stk. 2.</span> Støttemodtageren skal i hele støtteperioden på forlangende afgive erklæring om, hvorvidt betingelsen i § 2, stk. 1, nr. 4, fortsat opfyldes.</p>\r\n<p class=\"Stk2\">\r\n   <span class=\"StkNr\" id=\"idf7b30b81-512c-4b3d-a7f0-6503c20d0489\">Stk. 3.</span> Støttemodtageren er i hele støtteperioden pligtig til at underrette miljø- og fødevareministeren, hvis betingelsen i § 2, stk. 1, nr. 4, ikke længere opfyldes.</p>\r\n<p class=\"Stk2\">\r\n   <span class=\"StkNr\" id=\"idf5a6c2b3-e325-414a-b2ef-5dbaf1ce5766\">Stk. 4.</span> Miljø- og fødevareministeren kan bestemme, at ophørsstøtten bortfalder, og at den ydede ophørsstøtte helt eller delvis skal tilbagebetales, hvis støttemodtageren ikke længere opfylder betingelsen i § 2, stk. 1, nr. 4.</p>\r\n<p class=\"Paragraf\" id=\"idc325b239-afbb-42b0-98e4-9c161ceb5536\">\r\n   <span id=\"P12-12a\">\r\n   </span>\r\n   <span class=\"ParagrafNr\" id=\"Par12-12a\">§§ 12-12 a.</span> (Ophævet)</p>\r\n<p class=\"Paragraf\" id=\"idd1328a8e-c8a6-4b46-a6e4-1d65594204ed\">\r\n   <span id=\"P12b\">\r\n   </span>\r\n   <span class=\"ParagrafNr\" id=\"Par12b\">§ 12 b.</span> Tilbagesøgningskrav i forbindelse med tilskud, der er finansieret af såvel nationale midler som EU-midler, forældes i deres helhed efter de regler, der er fastsat i de gældende forordninger.</p>\r\n<p class=\"Paragraf\" id=\"id02058072-f307-41ee-bc13-fe18302fadfb\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Den, der til brug for afgørelser, der træffes i henhold til de i denne lov eller de i medfør af denne lov fastsatte regler, giver urigtige eller vildledende oplysninger eller fortier oplysninger af betydning for afgørelsen, straffes med bøde, medmindre højere straf er forskyldt efter anden lovgivning. Det samme gælder den, der handler i strid med vilkår, der er fastsat i en sådan afgørelse.</p>\r\n<p class=\"Stk2\">\r\n   <span class=\"StkNr\" id=\"id514cb807-79e1-4303-87f4-2872b87df33c\">Stk. 2.</span> Den, der i øvrigt undlader at give oplysninger, som den pågældende har pligt til at give i henhold til denne lov eller regler fastsat i medfør af loven, straffes med bøde. Det samme gælder den, som giver urigtige eller vildledende oplysninger om sådanne forhold, medmindre højere straf er forskyldt efter anden lovgivning.</p>\r\n<p class=\"Stk2\">\r\n   <span class=\"StkNr\" id=\"idf78af5fc-2c58-40ff-9e92-1b4fd2a08d8a\">Stk. 3.</span> I regler, der fastsættes i medfør af loven, kan der fastsættes straf af bøde for overtrædelse af bestemmelserne i reglerne.</p>\r\n<p class=\"Paragraf\" id=\"idd6e47470-1232-406b-b648-146ab0963604\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Miljø- og fødevareministeren fastsætter tidspunktet for lovens ikrafttræden, herunder at ophørsstøtten kan udbetales med virkning fra den 1. januar 1994.<a class=\"FodnoteHenvisning\" name=\"Henvisning_idcebee0ee-f474-4b97-88ea-6b6942bd0feb\" href=\"#idcebee0ee-f474-4b97-88ea-6b6942bd0feb\">3)</a></p>\r\n<p class=\"Paragraf\" id=\"id56a4f1e8-6560-4596-b9e5-2271fcdfb8fb\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1715 af 27. december 2016 om Miljø- og Fødevareklagenævnet<a class=\"FodnoteHenvisning\" name=\"Henvisning_idecbb23e3-45b2-450a-a3b3-241b75ba59f6\" href=\"#idecbb23e3-45b2-450a-a3b3-241b75ba59f6\">4)</a> indeholder følgende ikrafttrædelses- og overgangsbestemmelse:</p>\r\n<p class=\"Paragraf\" id=\"id8b9746ac-b649-41e9-b807-8cca61f25d5a\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Loven træder i kraft den 1. februar 2017.</p>\r\n<p class=\"Stk2\">\r\n   <span class=\"StkNr\" id=\"iddbf92400-1318-458e-b8d9-a20196789e82\">Stk. 2.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"idd72cd30c-9c22-4829-abef-7b1302a0894b\">Stk. 3.</span> Erhvervsministeren<a class=\"FodnoteHenvisning\" name=\"Henvisning_id458e797b-8eb6-4ef7-8c57-1a8bd76e0051\" href=\"#id458e797b-8eb6-4ef7-8c57-1a8bd76e0051\">5)</a> kan efter høring af miljø- og fødevareministeren fastsætte overgangsregler.</p>\r\n<p class=\"Stk2\">\r\n   <span class=\"StkNr\" id=\"id5419cdd1-49d1-4f11-8d26-8bc75bfc5d91\">Stk. 4.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"id9e7f9ff8-77bf-48ae-9013-2d206e3bf9bf\">Stk. 5.</span> Regler, der er fastsat i henhold til hidtil gældende regler, forbliver i kraft, indtil de ophæves eller afløses af regler fastsat med hjemmel i denne lov. Overtrædelse af reglerne straffes efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id7621a848-9988-4ae4-bbbb-083c32d41775\">Stk. 6.</span> Verserende klagesager i Natur- og Miljøklagenævnet eller Klagecenter for Fødevarer, Landbrug og Fiskeri, der ikke er færdigbehandlet ved denne lovs ikrafttræden, færdigbehandles og afgøres af Miljø- og Fødevareklagenævnet efter reglerne i denne lov. Dette gælder dog ikke verserende klagesager ved Natur- og Miljøklagenævnet, som ved lovens ikrafttræden skal færdigbehandles og afgøres af Planklagenævnet, jf. § 1 i lov om Planklagenævnet.</p>\r\n<p class=\"Stk2\">\r\n   <span class=\"StkNr\" id=\"ide8d04ab4-1567-4ce5-8813-2e91b0518fa9\">Stk. 7.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 4. januar 2017</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Dorthe Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idfe208eff-256f-4bf5-b73c-3b545442eb2c\" href=\"#Henvisning_idfe208eff-256f-4bf5-b73c-3b545442eb2c\">1)</a> Denne lovbekendtgørelse gengiver alene ikrafttrædelses- og overgangsbestemmelsen i lov nr. 1715 af 27. december 2016. De bemærkninger om ikrafttrædelsesbestemmelser for de tidligere vedtagne ændringer af loven, der fremgår af lovbekendtgørelse nr. 1748 af 14. december 2015, er ikke gengivet i denne lovbekendtgørelse.</p>\r\n<p class=\"Fodnote\">\r\n   <a class=\"FodnoteNr\" name=\"id31bb31a4-ce08-4b98-8e2a-5e423f87edb5\" href=\"#Henvisning_id31bb31a4-ce08-4b98-8e2a-5e423f87edb5\">2)</a> Ved kongelig resolution af 28. juni 2015 blev Miljøministeriet og Ministeriet for Fødevarer, Landbrug og Fiskeri sammenlagt til et Miljø- og Fødevareministerium, jf. bekendtgørelse nr. 1229 af 3. november 2015 om ændring i forretningernes fordeling mellem ministrene.</p>\r\n<p class=\"Fodnote\">\r\n   <a class=\"FodnoteNr\" name=\"idcebee0ee-f474-4b97-88ea-6b6942bd0feb\" href=\"#Henvisning_idcebee0ee-f474-4b97-88ea-6b6942bd0feb\">3)</a> Loven er trådt i kraft den 1. august 1994, jf. bekendtgørelse nr. 653 af 14. juli 1994.</p>\r\n<p class=\"Fodnote\">\r\n   <a class=\"FodnoteNr\" name=\"idecbb23e3-45b2-450a-a3b3-241b75ba59f6\" href=\"#Henvisning_idecbb23e3-45b2-450a-a3b3-241b75ba59f6\">4)</a> Lovændringen vedrører indsættelse af § 9 a.</p>\r\n<p class=\"Fodnote\">\r\n   <a class=\"FodnoteNr\" name=\"id458e797b-8eb6-4ef7-8c57-1a8bd76e0051\" href=\"#Henvisning_id458e797b-8eb6-4ef7-8c57-1a8bd76e0051\">5)</a> Ved kongelig resolution af 28. november 2016 er betegnelsen Erhvervs- og Vækstministeriet ændret til Erhvervsministeriet, jf. bekendtgørelse nr. 1777 af 23. december 2016.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/2017"
        },
        {
            "displayName": "Accession",
            "displayValue": "A20170002429"
        },
        {
            "displayName": "Entydig dokumentidentifikation",
            "displayValue": "CK001129"
        },
        {
            "displayName": "Dato for førstegangsindlæggelse",
            "displayValue": "06/01/2017"
        },
        {
            "displayName": "Dato for indlæggelse",
            "displayValue": "06/01/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "04/01/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />NaturErhvervstyrelsen, j.nr. 16-0122-000027"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}