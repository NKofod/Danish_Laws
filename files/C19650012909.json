{
    "id": 62031,
    "title": "Cirkulære om ændringer i lov om skattefri afskrivninger m.v. (* 1) ",
    "documentTypeId": "170",
    "isSagsforlobPeriodValid": false,
    "shortName": "CIR nr 129 af 24/06/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i lov om skattefri  \r\n\r\n afskrivninger m.v. (* 1) </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder). </P>  \r\n\r\n<BR>  \r\n\r\n<P>Hermed følger eksemplarer af lovbekendtgørelse nr. 264 af 23. juni 1965 om  \r\n\r\n skattefri afskrivninger m.v. Lovbekendtgørelsen afløser lovbekendtgørelse nr.  \r\n\r\n 232 af 4. juni 1958. </P>  \r\n\r\n<P>I den nye lovbekendtgørelse har man indarbejdet de ændringer i lov om  \r\n\r\n skattefri afskrivninger m.v. (afskrivningsloven), der er skat ved § 18 i lov  \r\n\r\n nr. 256 af 11. juni 1960, § 17 i lov nr. 401 af 20. december 1960, § 17 i lov  \r\n\r\n nr. 160 af 31. maj 1961 samt ved lov nr. 225 af 4. juni 1965. </P>  \r\n\r\n<P>Om de ændringer, der er sket ved loven af 4. juni 1965, skal man bemærke  \r\n\r\n følgende: </P>  \r\n\r\n<P>I. Om visse automobiler, som ejeren udelukkende benytter erhvervsmæssigt.  \r\n\r\n</P>  \r\n\r\n<P CLASS=PUNKT> <B>1.</B> Ved lovbekendtgørelsens § 6A er der indført særlige  \r\n\r\n regler om skattemæssig afskrivning af anskaffelsessummen for visse  \r\n\r\n automobiler, som ejeren udelukkende benytter erhvervsmæssigt. Reglerne  \r\n\r\n omfatter også tilfælde, hvor ejeren af en virksomhed har anskaffet et  \r\n\r\n automobil og stillet det til rådighed for en medarbejder i virksomheden. Det  \r\n\r\n er uden betydning, om medarbejderen anvender automobilet helt eller delvis  \r\n\r\n til privat kørsel. </P>  \r\n\r\n<P CLASS=PUNKT> <B>2.</B> De særlige regler gælder kun for automobiler af de  \r\n\r\n i lovbestemmelsen nævnte arter, når automobilets anskaffelsessum overstiger  \r\n\r\n 35.000 kr. Hvor anskaffelsessummen udgør 35.000 kr. eller derunder, skal der  \r\n\r\n i det hele forholdes efter de hidtil gældende regler. Det gælder også, selv  \r\n\r\n om et automobil, der oprindelig er anskaffet for under 35.000 kr., senere  \r\n\r\n forbedres for et beløb, der sammenlagt med den oprindelige anskaffelsessum er  \r\n\r\n større end 35.000 kr. </P>  \r\n\r\n<P CLASS=PUNKT> <B>3.</B> De særlige regler i § 6A finder anvendelse, når de  \r\n\r\n omhandlede automobiler er anskaffet den 1. juli 1965 eller senere. Er  \r\n\r\n anskaffelsen sket før den 1. juli 1965, anvendes de hidtil gældende  \r\n\r\n afskrivningsregler. Ifølge lovens § 7 anses et driftsmiddel for anskaffet,  \r\n\r\n når levering har fundet sted. </P>  \r\n\r\n<P CLASS=PUNKT> <B>4.</B> Det er endvidere en betingelse for at anvende  \r\n\r\n bestemmelserne i § 6A, at automobilet er indregistreret på en af følgende  \r\n\r\n måder: </P>  \r\n\r\n<UL CLASS=PLAIN-LIST>  \r\n\r\n<LI>a) til privat personbefordring, </LI>  \r\n\r\n<LI>b) til udlejning uden fører, </LI>  \r\n\r\n<LI>c) som hyrevogne (droscher, lillebiler), </LI>  \r\n\r\n<LI>d) som skolevogne, </LI>  \r\n\r\n<LI>e) som last- eller varemotorkøretøjer, der er berigtiget med halv  \r\n\r\n omsætningsafgift. </LI>  \r\n\r\n</UL>  \r\n\r\n<P>Reglerne omfatter ikke omnibusser og lastbiler, der er indregistreret på  \r\n\r\n sædvanlig vis. </P>  \r\n\r\n<P>Registreringsmåden vil fremgå af de genparter af attesterne om  \r\n\r\n køretøjernes registrering, som ligningsmyndighederne modtager fra politiet.  \r\n\r\n For automobiler, der omfattes af punkt e), fremgår registreringsmåden af  \r\n\r\n registreringsnummeret i rubrikken øverst til højre på attesten. De pågældende  \r\n\r\n automobiler tildeles serienumrene 50.000-59.999. </P>  \r\n\r\n<P CLASS=PUNKT> <B>5.</B> Reglerne i § 6A begrænser de skattefri  \r\n\r\n afskrivninger for de omhandlede automobiler, således at der ikke kan  \r\n\r\n afskrives på den del af anskaffelsessummen, der overstiger 35.000 kr. Når den  \r\n\r\n oprindelige anskaffelsessum er over 35.000 kr., kan der heller ikke afskrives  \r\n\r\n på forbedringsudgifter. </P>  \r\n\r\n<P>Af hensyn til gennemførelsen af denne ordning må anskaffelsessummen for de  \r\n\r\n omhandlede automobiler ikke indgå i den almindelige saldoværdi for den  \r\n\r\n skattepligtiges øvrige driftsmidler. </P>  \r\n\r\n<P>Anskaffelsessummen skal i stedet deles op i 2 dele. </P>  \r\n\r\n<P>Den ene del udgør det beløb, hvormed anskaffelsessummen overstiger 35.000  \r\n\r\n kr. Dette beløb skal opføres i selvangivelsen eller det denne vedlagte  \r\n\r\n regnskab som en særlig aktivpost, der ikke kan gøres til genstand for  \r\n\r\n skattefri afskrivning. Hvis den skattepligtige har flere automobiler, der  \r\n\r\n omfattes af de særlige regler, skal der være en særlig aktivpost for hvert  \r\n\r\n enkelt af disse automobiler. Hvis den skattepligtige afholder udgifter til  \r\n\r\n forbedring af et af de omhandlede automobiler, skal forbedringsudgiften  \r\n\r\n opføres på den særlige, ikke-afskrivningsberettigede aktivpost for  \r\n\r\n vedkommende automobil. </P>  \r\n\r\n<P>Den anden del af anskaffelsessummen udgør det beløb, 35.000 kr., som  \r\n\r\n ifølge lovbestemmelsen kan gøres til genstand for skattefri afskrivninger.  \r\n\r\n Afskrivningerne skal ske særskilt for hvert enkelt automobil på tilsvarende  \r\n\r\n måde som efter reglerne i afskrivningslovens afsnit II om de såkaldte  \r\n\r\n &quot;blandede driftsmidler&quot;. I anskaffelsesåret kan der afskrives  \r\n\r\n indtil 30 pct. af 35.000 kr. For hvert af de følgende indkomstår kan der  \r\n\r\n afskrives indtil 30 pct. af den del af de nævnte 35.000 kr., der henstår  \r\n\r\n uafskrevet ved indkomstårets begyndelse. Afskrivning behøver ikke at ske med  \r\n\r\n samme procent, som anvendes ved saldoafskrivningen af den skattepligtiges  \r\n\r\n øvrige driftsmidler. </P>  \r\n\r\n<P>Ifølge § 6A, stk. 4, 1. pkt., kan der ikke foretages skattefri afskrivning  \r\n\r\n i det år, hvori automobilet afstås. </P>  \r\n\r\n<P CLASS=PUNKT> <B>6.</B> § 6A, stk. 4, 2.-4. pkt., indeholder særlige regler  \r\n\r\n om fortjeneste og tab ved afståelse af automobiler, der omfattes af § 6A.  \r\n\r\n Fortjenesten eller tabet skal opgøres som forskellen mellem på den ene side  \r\n\r\n afståelsessummen og på den anden side den fulde anskaffelsessum med tillæg af  \r\n\r\n eventuelle forbedringsudgifter og med fradrag af samtlige skattefri  \r\n\r\n afskrivninger, der er foretaget for tidligere indkomstår. </P>  \r\n\r\n<P>Er automobilet afhændet med fortjeneste, skal fortjenesten beskattes fuldt  \r\n\r\n ud. Som regel medregnes fortjenesten ved opgørelsen af den almindelige  \r\n\r\n skattepligtige indkomst for det indkomstår, hvori afståelsen finder sted.  \r\n\r\n Hvis afståelsen er sket i forbindelse med afhændelse, afståelse eller  \r\n\r\n opgivelse af den skattepligtiges virksomhed, skal fortjenesten dog medregnes  \r\n\r\n ved opgørelsen af særlig indkomst i henhold til lov om særlig indkomstskat  \r\n\r\n m.v. </P>  \r\n\r\n<P>Er automobilet afstået med tab, kan tabet fradrages ved indkomstopgørelsen  \r\n\r\n for afståelsesåret, dog kun i det omfang tabet overstiger det beløb, som  \r\n\r\n ifølge § 6A, stk. 2, ikke kan gøres til genstand for afskrivning. Som regel  \r\n\r\n foretages fradraget ved opgørelsen af den almindelige skattepligtige  \r\n\r\n indkomst. I de foran omtalte tilfælde af afhændelse m.v. af den  \r\n\r\n skattepligtiges virksomhed foretages fradraget dog ved opgørelsen af særlig  \r\n\r\n indkomst. </P>  \r\n\r\n<P>Virkningerne af § 6A belyses i følgende </P>  \r\n\r\n<P>Eksempel. </P>  \r\n\r\n<P>Et automobil, der omfattes af § 6A, er anskaffet i juli 1965 for 65.000  \r\n\r\n kr. Anskaffelsessummen deles op i en afskrivningsberettiget del (post I) og  \r\n\r\n en ikke-afskrivningsberettiget del (post II). </P>  \r\n\r\n<PRE>  \r\n\r\n                                                 Post I        Post II  \r\n\r\n                                                   kr.           kr.  \r\n\r\n                                                  35.000        30.000  \r\n\r\n Ved indkomstopgørelsen for  \r\n\r\n år 1965 afskrives post I med  \r\n\r\n 30 pct. ........................             =   10.500  \r\n\r\n                                                --------  \r\n\r\n Det uafskrevne beløb på post I  \r\n\r\n udgør herefter .................                 24.500  \r\n\r\n I 1966 forbedres automobilet  \r\n\r\n for 4.000 kr., der henføres til  \r\n\r\n den særlige aktivpost II .......                                4.000  \r\n\r\n Ved indkomstopgørelsen for  \r\n\r\n 1966 afskrives post I med  \r\n\r\n 30 pct. ........................             =    7.350  \r\n\r\n                                                 ---------------------  \r\n\r\n De uafskrevne beløb på post I  \r\n\r\n og post II udgør herefter  \r\n\r\n henholdsvis ....................                 17.150   og   34.000  \r\n\r\n                                                 ---------------------  \r\n\r\n I 1967 sælges automobilet for ........................         55.000  \r\n\r\n herfra trækkes de ovennævnte beløb på  \r\n\r\n post I og II, 17.150 kr. + 34.000 kr. ................       - 51.150  \r\n\r\n                                                              --------  \r\n\r\n                                           Fortjenesten ...      3.850  \r\n\r\n                                                              ========  \r\n\r\n medregnes ved opgørelsen af den skattepligtige indkomst for året  \r\n\r\n    1967.  \r\n\r\n Tænker man sig i stedet, at automobilet i 1967  \r\n\r\n sælges for ...........................................    40.000 kr.,  \r\n\r\n bliver der efter fradrag af ovennævnte ...............    51.150 -  \r\n\r\n                                                          ------------  \r\n\r\n et tab på ............................................    11.150 kr.  \r\n\r\n                                                          ------------  \r\n\r\n</PRE>  \r\n\r\n<P>Tabet er imidlertid mindre end de 34.000 kr. på post II, og den  \r\n\r\n skattepligtige kan derfor ikke fradrage nogen del af tabet ved opgørelsen af  \r\n\r\n sin skattepligtige indkomst. </P>  \r\n\r\n<PRE>  \r\n\r\n Tænker man sig, at automobilet i  \r\n\r\n 1967 sælges for ......................................    16.000 kr.,  \r\n\r\n bliver der efter fradrag af ovennævnte ...............    51.150 -  \r\n\r\n                                                          ------------  \r\n\r\n et tab på ............................................    35.150 kr.  \r\n\r\n Herfra trækkes beløbet på post II ....................    34.000 -  \r\n\r\n                                                          ------------  \r\n\r\n Det overskydende beløb ...............................     1.150 kr.  \r\n\r\n                                                          ============  \r\n\r\n</PRE>  \r\n\r\n<P>kan fradrages ved opgørelsen af den skattepligtige indkomst for år 1967.  \r\n\r\n</P>  \r\n\r\n<P CLASS=PUNKT> <B>7.</B> Ifølge § 6A, stk. 5, a), finder bestemmelserne i  \r\n\r\n afskrivningslovens § 32, stk. 1, jfr. stk. 4, tilsvarende anvendelse, når den  \r\n\r\n skattepligtige lader et automobil, der omfattes af § 6A, omregistrere, så det  \r\n\r\n ikke mere omfattes af bestemmelsen. Omregistreringen skal da sidestilles med  \r\n\r\n salg og køb af automobilet, idet salgs- og købssummen ansættes til  \r\n\r\n automobilets værdi i handel og vandel på omregistreringstidspunktet. </P>  \r\n\r\n<P>Ifølge § 6A, stk. 5, b), finder de nævnte bestemmelser i lovens § 32  \r\n\r\n ligeledes anvendelse, når et udelukkende erhvervsmæssigt anvendt automobil,  \r\n\r\n f.eks. en varevogn, der hidtil ikke har været omfattet af § 6A, omregistreres  \r\n\r\n til en af de i § 6A, stk. 1, nævnte anvendelser. Det gælder dog kun, når  \r\n\r\n automobilets værdi i handel og vandel på omregistreringstidspunktet  \r\n\r\n overstiger 35.000 kr. </P>  \r\n\r\n<P CLASS=PUNKT> <B>8.</B> Til orientering kan det oplyses, at der er fremsat  \r\n\r\n lovforslag om at indsætte en sålydende bestemmelse i § 18A i lov om  \r\n\r\n påligningen af indkomst- og formueskat til staten (ligningsloven): </P>  \r\n\r\n<P>&quot;Automobiler, der omfattes af bestemmelserne i den nævnte lovs § 6A,  \r\n\r\n skal dog ved formueopgørelsen ansættes til anskaffelsessummen med fradrag af  \r\n\r\n de foretagne skattefri afskrivninger.&quot; </P>  \r\n\r\n<P>Denne ændring skal ifølge lovforslaget, som endnu ikke er færdigbehandlet  \r\n\r\n af folketinget, finde anvendelse fra og med skatteåret 1966-67. Hvis  \r\n\r\n lovforslaget vedtages, vil det betyde, at skatteyderne ved opgørelsen af den  \r\n\r\n skattepligtige formue skal medregne de omhandlede automobiler med de  \r\n\r\n uafskrevne beløb, der tilsammen er opført på post I og post II, jfr. foran  \r\n\r\n under 6. </P>  \r\n\r\n<P>II. Driftsmidler, der anvendes både til erhvervsmæssige og til private  \r\n\r\n formål. </P>  \r\n\r\n<P CLASS=PUNKT> <B>9.</B> Ved loven af 4. juni 1965 er der foretaget  \r\n\r\n forskellige ændringer i afskrivningslovens afsnit II. Disse ændringer gælder  \r\n\r\n ikke blot for automobiler, der både anvendes erhvervsmæssigt og privat af  \r\n\r\n ejeren, men for alle de såkaldte &quot;blandede driftsmidler&quot;, der  \r\n\r\n omfattes af afsnit II. </P>  \r\n\r\n<P CLASS=PUNKT> <B>10.</B> De ændrede regler finder anvendelse på blandede  \r\n\r\n driftsmidler, der er anskaffet den 1. juli 1965 eller senere. Driftsmidler,  \r\n\r\n der er anskaffet før den 1. juli 1965, afskrives efter de hidtil gældende  \r\n\r\n regler. Ved afgørelsen af, hvornår et blandet driftsmiddel er anskaffet,  \r\n\r\n kommer det ifølge lovens § 11 an på, hvornår levering har fundet sted. </P>  \r\n\r\n<P CLASS=PUNKT> <B>11.</B> Ved ændringerne begrænses adgangen til at afskrive  \r\n\r\n på de blandede driftsmidler, således at der kun kan beregnes afskrivning af  \r\n\r\n den del af driftsmidlets anskaffelsessum, der udgør 35.000 kr. eller  \r\n\r\n derunder. Hvis anskaffelsessummen er større end 35.000 kr., skal det  \r\n\r\n overskydende beløb derfor opføres som en særlig aktivpost i selvangivelsen  \r\n\r\n eller det denne vedlagte regnskab. </P>  \r\n\r\n<P>Afholdes der forbedringsudgifter på et blandet driftsmiddel, der  \r\n\r\n oprindelig er anskaffet for mere end 35.000 kr., kan der heller ikke beregnes  \r\n\r\n afskrivninger af forbedringsudgiften. Denne opføres på den særlige aktivpost  \r\n\r\n for vedkommende driftsmiddel. </P>  \r\n\r\n<P>Der kan ikke beregnes afskrivninger af de beløb, der opføres på den  \r\n\r\n særlige aktivpost. </P>  \r\n\r\n<P>De afskrivninger, der beregnes af anskaffelsessummen indtil 35.000 kr.,  \r\n\r\n fordeles ligesom efter de hidtidige regler efter forholdet mellem den private  \r\n\r\n og den erhvervsmæssige andel i driftsmidlets benyttelse i det pågældende  \r\n\r\n indkomstår. Som skattefri afskrivning kan alene fradrages et beløb, som  \r\n\r\n svarer til den erhvervsmæssige andel. </P>  \r\n\r\n<P CLASS=PUNKT> <B>12.</B> I §§ 9 og 10 er der optaget bestemmelser, som  \r\n\r\n begrænser adgangen til at fradrage tab ved afståelse m.v. af blandede  \r\n\r\n driftsmidler, hvis anskaffelsessum overstiger 35.000 kr. Begrænsningen svarer  \r\n\r\n til, hvad der er omtalt foran under punkt 6 for de af lovens § 6A omfattede  \r\n\r\n automobiler. </P>  \r\n\r\n<P>Punkt 11 og 12 belyses i følgende </P>  \r\n\r\n<P>Eksempel. </P>  \r\n\r\n<P>Et automobil, som ejeren både benytter erhvervsmæssigt og privat,  \r\n\r\n anskaffes i juli 1965 for 65.000 kr. Anskaffelsessummen deles op i en  \r\n\r\n afskrivningsberettiget del (post I) og en ikke-afskrivningsberettiget del  \r\n\r\n (post II). </P>  \r\n\r\n<PRE>  \r\n\r\n                                                Post I         Post II  \r\n\r\n                                                  kr.            kr.  \r\n\r\n                                               35.000           30.000  \r\n\r\n For år 1965 beregnes afskrivning  \r\n\r\n af post I med 30 pct. ................      = 10.500  \r\n\r\n                                              -------  \r\n\r\n Den erhvervsmæssige andel i  \r\n\r\n automobilets benyttelse i 1965  \r\n\r\n har udgjort halvdelen, og ved  \r\n\r\n indkomstopgørelsen for år 1965  \r\n\r\n kan den skattepligtige derfor  \r\n\r\n som skattefri afskrivning fra-  \r\n\r\n drage det halve af 10.500 kr. =  \r\n\r\n 5.250 kr.  \r\n\r\n Det uafskrevne beløb på post I  \r\n\r\n udgør herefter .......................        24.500  \r\n\r\n I 1966 forbedres automobilet  \r\n\r\n for 4.000 kr., der henføres til  \r\n\r\n den særlige aktivpost II .............                          4.000  \r\n\r\n For år 1966 beregnes afskriv-  \r\n\r\n ning af post I med 30 pct.  ..........     =   7.350  \r\n\r\n                                              -------          -------  \r\n\r\n Den erhvervsmæssige andel i  \r\n\r\n benyttelsen har i 1966 udgjort  \r\n\r\n en tredjedel, og ved indkomst-  \r\n\r\n opgørelsen for 1966 kan den  \r\n\r\n skattepligtige derfor som skat-  \r\n\r\n tefri afskrivning fradrage en  \r\n\r\n tredjedel af 7.350 kr. = 2.450 kr.  \r\n\r\n De uafskrevne beløb på post I  \r\n\r\n og post II udgør herefter hen-  \r\n\r\n holdsvis .............................        17.150    og     34.000  \r\n\r\n                                              ========================  \r\n\r\n I 1967 sælges automobilet for ........                     55.000 kr.  \r\n\r\n Herfra trækkes de ovennævnte beløb  \r\n\r\n på post I og post II, 17.150 kr. +  \r\n\r\n 34.000 kr. .......................................       - 51.150 -  \r\n\r\n                                                           -----------  \r\n\r\n Fortjeneste ......................................          3.850 kr.  \r\n\r\n                                                           ===========  \r\n\r\n</PRE>  \r\n\r\n<P>De foretagne skattefri afskrivninger for 1965 og 1966 udgjorde henholdsvis  \r\n\r\n 5.250 kr. og 2.450 kr. eller i alt 7.700 kr. De samlede beregnede  \r\n\r\n afskrivninger udgjorde i alt 17.850 kr., nemlig forskellen mellem 35.000 kr.  \r\n\r\n og det ovennævnte uafskrevne beløb på post I, 17.150 kr. Ved  \r\n\r\n indkomstopgørelsen for år 1967 skal den skattepligtige herefter medregne </P>  \r\n\r\n<PRE>  \r\n\r\n                   7.700  \r\n\r\n herefter medregne ------ af fortjenesten på 3.850 kr. eller  \r\n\r\n                   17.850  \r\n\r\n 1.660 kr. 78 øre.  \r\n\r\n Tænker man sig i stedet, at automobilet  \r\n\r\n i 1967 sælges for .....................................   40.000 kr.,  \r\n\r\n bliver der efter fradrag af ovennævnte..................   51.150 kr.  \r\n\r\n                                                           -----------  \r\n\r\n et tab på ..............................................   11.150 kr.  \r\n\r\n</PRE>  \r\n\r\n<P>Tabet er imidlertid mindre end de 34.000 kr. på post II, og den  \r\n\r\n skattepligtige kan derfor ikke fradrage nogen del af tabet ved opgørelsen af  \r\n\r\n sin skattepligtige indkomst. </P>  \r\n\r\n<PRE>  \r\n\r\n Tænker man sig, at automobilet i  \r\n\r\n 1967 sælges for ........................................   16.000 kr.  \r\n\r\n bliver der efter fradrag af ovennævnte..................   51.150 kr.  \r\n\r\n                                                           -----------  \r\n\r\n et tab på ..............................................   35.150 kr.  \r\n\r\n Herfra trækkes beløbet på post II ......................   34.000 kr.  \r\n\r\n                                                           -----------  \r\n\r\n Af det overskydende beløb ..............................    1.150 kr.  \r\n\r\n                                                           -----------  \r\n\r\n</PRE>  \r\n\r\n<P>kan den skattepligtige ved opgørelsen af den skattepligtige indkomst for  \r\n\r\n år 1967 fradrage den del, der svarer til forholdet mellem de foretagne  \r\n\r\n skattefri afskrivninger og de samlede beregnede </P>  \r\n\r\n<PRE>  \r\n\r\n                      7.700  \r\n\r\n afskrivninger, altså ------ eller 496 kr. 08 øre.  \r\n\r\n                      17.850  \r\n\r\n</PRE>  \r\n\r\n<P>III. Ældre driftsbygninger. </P>  \r\n\r\n<P CLASS=PUNKT> <B>13.</B> Bestemmelserne i lovens § 22, stk. 1, næstsidste  \r\n\r\n og sidste pkt., samt stk. 2, sidste pkt., er ændret, således at erhververen  \r\n\r\n af en bygning eller installation, hvorpå afskrivning er foretaget eller har  \r\n\r\n kunnet foretages af den tidligere ejer, ikke kan afskrive bygningen  \r\n\r\n (installationen) over mindre end 15 år. Efter de hidtidige regler var  \r\n\r\n mindsteperioden 10 år. Forbedringsudgifter skal ligeledes afskrives over  \r\n\r\n mindst 15 år. </P>  \r\n\r\n<P>Ændringerne finder anvendelse, når det pågældende aktiv er anskaffet den  \r\n\r\n 1. juli 1965 eller senere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 24. juni 1965.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1965"
        },
        {
            "displayName": "Accession",
            "displayValue": "C19650012909"
        },
        {
            "displayName": "Entydig dokumentidentifikation",
            "displayValue": "CM021017"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "24/06/1965"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin.Skd.II.j.nr.49-1965"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}