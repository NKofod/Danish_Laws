{
    "id": 186004,
    "title": "Nedsættelse af timetallet i pædagoguddannelsens praktik - kroniske smerter og kognitive problemer",
    "documentTypeId": "240",
    "isSagsforlobPeriodValid": true,
    "shortName": "KEN nr 10313",
    "documentHtml": "<div class=\"bjelke\">Den fulde tekst</div><p class=\"Titel2\">Nedsættelse af timetallet i pædagoguddannelsens praktik - kroniske smerter og kognitive problemer</p>\r\n<div class=\"Resume\">\r\n   <p class=\"TekstGenerel\">Der gives afslag på nedsat timetal i pædagoguddannelsens 2. praktikperiode, idet det vurderes at ansøgers helbredsgener kan tilgodeses på anden vis, herunder ved at tilrettlægge forløbet, så tunge løft og ensformige arbejdsstillinger undgås.</p>\r\n</div>\r\n<p>Styrelsen for Videregående Uddannelser har ved e-mail af 14. september 2016 fra [uddannelsessted] modtaget din ansøgning om dispensation fra timetalskravet i forbindelse med kommende praktikperiode på pædagoguddannelsen.</p>\r\n<p>\r\n</p>\r\n<p>Styrelsen hjemviste den 28. september 2016 sagen, da der ikke forelå en lægeerklæring i sagen eller en uddannelsesfaglig vurdering. Den 17. november 2016 indsendte [uddannelsessted] de ønskede oplysninger.</p>\r\n<p>\r\n</p>\r\n<p>Du har ansøgt om nedsættelse af timetallet for den kommende praktikperiode fra 32, 5 timer om ugen, men du har ikke i din ansøgning anført hvor meget, du ønsker timetallet i praktikken nedsat til. Praktikken starter den 1. december 2016.</p>\r\n<p>\r\n</p>\r\n<p>Det fremgår af sagens oplysninger, at du ansøger om nedsat timetal på grund af at du i 2004 var impliceret i et trafikuheld, hvor du pådrog dig fysiske skader.</p>\r\n<p>\r\n</p>\r\n<p>Styrelsen har nu truffet afgørelse i sagen, og du får ikke dispensation til et lavere timetal i den kommende praktikperiode end det fremgår af reglerne.</p>\r\n<p>\r\n</p>\r\n<p>Nedenfor følger en gennemgang af sagen og begrundelsen for styrelsens afgørelse.</p>\r\n<p>\r\n</p>\r\n<p>\r\n   <span class=\"Bold\">Sagens faktum</span>\r\n</p>\r\n<p class=\"BilagtekstListe\">Der foreligger en lægeerklæring fra din praktiserende læge - (. . .), dateret den 10. november 2016. Det fremgår af denne erklæring, at du i 2004 ved et trafikuheld pådrog dig en piskesmældsskade, som har medført, at du har udviklet kroniske smerter i nakke, skuldre og arme. Desuden har du kognitive problemer med opmærksomhed og nedsat arbejdshukommelse. Dine aktuelle symptomer består i nakkesmerter, hovedpine, skuldersmerter, føleforstyrrelser i hånd og udtrætning. Lægen anfører, at der er skånebehov i form af:</p>\r\n<p class=\"Liste1\">\r\n   <span class=\"Liste1Nr\">–</span> nedsat arbejdstid,</p>\r\n<p class=\"Liste1\">\r\n   <span class=\"Liste1Nr\">–</span> undgåelse af tunge løft og</p>\r\n<p class=\"Liste1\">\r\n   <span class=\"Liste1Nr\">–</span> undgåelse af ensformige arbejdsstillinger.</p>\r\n<p>\r\n</p>\r\n<p>I sagen foreligger der endvidere en uddannelsesfaglig vurdering af 17. november 2016 fra studieleder (. . .), [uddannelsessted], hvoraf det fremgår, at du er på fagligt niveau og vil være i stand til at opnå kompetencemålene for praktikken på nedsat tid. [Uddannelsesstedet] anbefaler derfor nedsat tid i praktikken, men angiver ikke et eksakt timetal.</p>\r\n<p>\r\n</p>\r\n<p>Du anfører i din ansøgning om dispensation, at du i 2004 var impliceret i et trafikuheld, hvor du pådrog dig nogle fysiske skader, som nu er permanente. Det er f.eks. kronisk hovedpine, smerter i nakke, skuldre, ryg, lænd og hofter. Desuden har du mistet følelsen i højre hånd. Du anfører, at du i 2006 fik du flexjob med optil 18 timer om ugen. Da du i foråret var i 7 ugers praktik, kunne du mærke, at selv om det var et brancheskift fra fysisk arbejde i butik til pædagog, så følte du dig presset på arbejdstiden. Du anfører dog, at du klarede praktikken på det fulde antal timer.</p>\r\n<p>\r\n</p>\r\n<p>\r\n   <span class=\"Bold\">Regler og praksis</span>\r\n</p>\r\n<p>Det fremgår af § 8 stk. 3, i bekendtgørelse nr. 211 af 6. marts 2014 om uddannelsen til professionsbachelor som pædagog, at 2. praktikperiode tilrettelægges med et gennemsnitligt ugentligt timetal på 32,5 timer.</p>\r\n<p>\r\n</p>\r\n<p>I henhold til ændringsbekendtgørelse nr. 1029 af 28. juni 2016, § 22 a, som trådte i kraft den 1. juli 2016, kan en pædagogstuderende ansøge om Styrelsen for Videregående Uddannelser om at dispensere fra bekendtgørelsens § 8, stk. 2 – 4, om ugentligt timetal i praktikperioden, når det ved lægeerklæring godtgøres, at den studerende aktuelt har et skånebehov som ikke kan afhjælpes på anden måde end ved en nedsættelse at timetallet i praktikken. Dispensationen forudsætter, at uddannelsesinstitutionen bekræfter, at den studerende kan opnå læringsmålene for praktikperioden uanset det reducerede timetal.</p>\r\n<p>\r\n</p>\r\n<p>\r\n   <span class=\"Bold\">Styrelsen for Videregående Uddannelsers afgørelse</span>\r\n</p>\r\n<p>Styrelsen vurderer ud fra sagens oplysninger, at der ikke foreligger lægelig dokumentation for, at et nedsat timetal er den eneste mulighed for at afhjælpe dine helbredsgener, som du angiver, som begrundelse for din ansøgning om dispensation i form af følger efter et trafikuheld i 2004.</p>\r\n<p>\r\n</p>\r\n<p>Vi har lagt vægt på den lægefaglige udtalelse, som beskriver skånebehov i form af nedsat arbejdstid; men vi har samtidig lagt vægt på, at den lægefaglige udtalelse samtidigt anfører, at du har behov for undgåelse af tunge løft og ensformige arbejdsstillinger, hvilket kan tilgodeses under praktikopholdet. Desuden har vi lagt vægt på dine egne oplysninger om, at du klarede forrige praktikperiode på det fulde antal timer.</p>\r\n<p>\r\n</p>\r\n<p>Vi henviser til, at det er muligt i forbindelse med praktikforløbets konkrete tilrettelæggelse at tage individuelle hensyn, f.eks. ved at aftale med praktikstedet, at du</p>\r\n<p>kan hvile dig i løbet af arbejdsdagen, samt at der skal tages hensyn til, at du skalundgå fysisk betonede arbejdsfunktioner. Denne del af den konkrete tilrettelæggelse af praktikperioden ligger dog uden for styrelsens kompetence at tage stilling til.</p>\r\n<p>\r\n</p>\r\n<p>Vi finder det derfor ikke godtgjort, at nedsat timetal i praktikken, som i forvejen er fastsat på et nedsat timetal i forhold til fuld overenskomstmæssig arbejdstid, er den eneste mulighed for at kunne gennemføre praktikken, men at dit skånebehov i forhold til følger efter et trafikuheld kan tilgodeses på anden vis under praktikopholdet.</p>\r\n<p>\r\n</p>\r\n<p>På denne baggrund vurderer styrelsen, at betingelserne for at meddele dispensation ikke er opfyldt, og meddeler dig derfor afslag på dispensation til et nedsat timetal i den kommende praktik.</p>\r\n<p>\r\n</p>\r\n<p>Denne afgørelse er endelig. Du kan derfor ikke indbringe den for en højere administrativ myndighed.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2016"
        },
        {
            "displayName": "Accession",
            "displayValue": "W20161031325"
        },
        {
            "displayName": "Entydig dokumentidentifikation",
            "displayValue": "CE000466"
        },
        {
            "displayName": "Dato for indlæggelse",
            "displayValue": "21/12/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10313"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Ressortministeriets journalnummer",
            "displayValue": "j.nr. 16/043138"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}