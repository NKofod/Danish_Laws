{
    "id": 157056,
    "title": "Ankestyrelsens principafgørelse O-15-95 om flyttehjælp - samtykke - indskudslån - tilsagn - indfrielse af gæld - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9265 af 15/02/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-15-95 om flyttehjælp - samtykke - indskudslån - tilsagn - indfrielse af gæld - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et tilsagn om indfrielse af en families indskudslån, som A kommune afgav i januar måned l993, kunne ikke sidestilles med flyttehjælp, da familien i sommeren 1993 på eget initiativ flyttede til B kommune.</p>\r\n   <p class=\"TekstGenerel\">Begrundelsen for afgørelsen var, at tilsagnet ikke var givet med henblik på at flytte familien til en bolig, der var beliggende uden for kommunegrænsen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 47, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der sammen med ægtefælle og 4 børn boede i en lejebolig, varopsagt til fraflytning i marts 1993, da boligen skulle på tvangsauk tion. A kommune anviste familien en 3-værelses lejlighed, som ansøger fandt for lille, da hans ægtefælle ventede barn i februar måned.</p>\r\n<p>Da det ikke var muligt på daværende tidspunkt at tilbyde familien en 4-værelses lejlighed, gav A kommune tilsagn om, at kommunen senere ville hjælpe med flytning til en 4-værelses lejlighed, uden at det skulle have økonomiske konsekvenser i form af dobbelt indskud eller lignende.</p>\r\n<p>I midten af juli 1993 henvendte ansøger sig til A kommune, idet han havde fået tilbudt en 5-værelses lejlighed i B kommune. Den 21. juli 1993 sendte A kommune ansøgning til B kommune om flytteaccept.</p>\r\n<p>B kommune gav afslag på samtykke og begrundede afslaget med, at de formelle betingelser i bistandslovens § 47, stk. 2, 1. pkt., ikke var opfyldte, idet A kommune havde handlet aktivt inden anmodningen om flyttetilsagn. Der var således forinden givet ansøger tilsagn om, at kommunen ville indfri familiens gæld på indskudslånet i boligen i A kommune, for at familien kunne være berettiget til et nyt indskudslån i B kommune.</p>\r\n<p>Ankenævnet fandt, at det ikke påhvilede A kommune at refundere B kommune nogen del af den hjælp, der efter flytningen til B kommune blev ydet til familien.</p>\r\n<p>Nævnet lagde ved afgørelsen vægt på, at det tilsagn om hjælp, som A kommune allerede i januar måned 1993 afgav til familien, når en større bolig kunne skaffes, ikke kunne anses for flyttehjælp i henhold til bistandslovens § 47, stk. 1 og 2. B kommune anførte i anken bl.a., at tilsagnet/bevillingen om ind frielse af familiens gamle indskudslån kunne sidestilles med aktivhjælp til flytning. A kommune havde derfor ikke overholdt betingel serne i bistandslovens § 47, stk. 2, om, at der skal indhentes flyttetilsagn, inden hjælpen ydes.</p>\r\n<p>Sagen blev behandlet i principielt møde til afklaring af, om tilsagnom indfrielse af en families indskudslån i den lejlighed, som fami lien bebor, på et tidspunkt, hvor en flytning ikke er aktuel, kan sidestilles med bevilling af flyttehjælp.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det tilsagn om indfrielse af familiens indskudslån, som A kommune afgav i januar måned 1993, ikke kunne sidestilles med flyttehjælp efter bistandslovens § 47.</p>\r\n<p>Det påhvilede derfor ikke A kommune at refundere den hjælp, der ydedes familien efter den 1. august 1993.</p>\r\n<p>Begrundelsen for afgørelsen var, at A kommune ikke skønnedes at have givet tilsagnet om indfrielse af indskudslånet i den hensigt atflytte familien til en bolig, der var beliggende uden for kommune grænsen.</p>\r\n<p>Ankestyrelsen lagde herved vægt på, at flytningen til den 3-værelseslejlighed i februar måned 1993 var nødvendig på grund af tvangsauk tion af det lejede hus, som familien på daværende tidspunkt beboede, og at A kommune ikke var i stand til at anvise en passende bolig, sammenholdt med at hustruen skulle føde i midten af februar måned 1993.</p>\r\n<p>Ankestyrelsen lagde desuden vægt på, at A kommune i overensstemmelse med sædvanlig fremgangsmåde i bistandslovens § 47, stk. 2, ansøgte B kommune om samtykke til flytningen, så snart det stod klart, at familien havde fundet en passende bolig der.</p>\r\n<p>Ankestyrelsen tiltrådte med denne begrundelse nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950926525"
        },
        {
            "displayName": "Entydig dokumentidentifikation",
            "displayValue": "BS009846"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9265"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/02/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21537-93"
        },
        {
            "displayName": "Stikord",
            "displayValue": "O-15-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}