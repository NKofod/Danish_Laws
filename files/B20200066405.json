{
    "id": 214626,
    "title": "Bekendtgørelse om beviskrav til førere af visse motordrevne fritidsfartøjer med en skroglængde under 15 meter (speedbådsførerbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 664 af 20/05/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om beviskrav til førere af visse motordrevne fritidsfartøjer med en skroglængde under 15 meter (speedbådsførerbekendtgørelsen)</p>\r\n<p class=\"Indledning2\">I medfør af § 10 a, § 18, stk. 2, og § 27, stk. 3, i lov om skibes besætning, jf. lovbekendtgørelse nr. 74 af 17. januar 2014, fastsættes:</p>\r\n<p class=\"Paragraf\" id=\"id8e1c0507-eb2c-4cb0-9fcf-3000d33530fc\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1. </span> Bekendtgørelsen finder anvendelse for personer, der fører planende fritidsfartøjer med en skroglængde under 15 meter og med en skroglængde og fremdrivningseffekt som anført i bilaget til bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"ide6363aa8-c6d4-4665-aad7-39de624bc0a2\">Stk. 2.</span> Bekendtgørelsen finder tilsvarende anvendelse for personer, der fører planende fritidsfartøjer med en skroglængde under 4 meter og med en fremdrivningseffekt på 19 kW eller derover med undtagelse af fartøjer, der er nævnt i vandscooterbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"id256af4d4-df2d-4920-b9ec-90faacc64e04\">Stk. 3.</span> Ved personer der fører fritidsfartøjer, jf. stk. 1 og 2, forstås den person, der til enhver tid manøvrerer fartøjet.</p>\r\n<p class=\"Stk2\">\r\n   <span class=\"StkNr\" id=\"idecacddea-b7a4-41df-a9e4-0e115d21708f\">Stk. 4.</span> Fartøjets længde i meter er skroglængden overalt målt i henhold til bekendtgørelse om fritidsfartøjer og personlige fartøjer efter den relevante harmoniserede standard. Eksterne ror, eksterne drev og påhængsmotorer, badeplatforme, bovspryd, fenderlister og lignende måles ikke med.</p>\r\n<p class=\"Stk2\">\r\n   <span class=\"StkNr\" id=\"id2bbc2b2d-6b1b-49ef-b4ad-31806f6db257\">Stk. 5.</span> Ved planende fritidsfartøjer forstås et fartøj uden egentlig køl med ren V-formet bund eller med flad bund i den agterste tredjedel, eller fartøjer, der er bygget på en sådan måde, at skroget ved en vis hastighed løftes delvist ud af vandet.</p>\r\n<p class=\"Stk2\">\r\n   <span class=\"StkNr\" id=\"id0d2bb8d3-33de-4fae-9072-29c202e9b1a8\">Stk. 6.</span> I tvivlstilfælde træffer Søfartsstyrelsen afgørelse om, hvorvidt et fartøj er omfattet af denne bekendtgørelse.</p>\r\n<p class=\"Paragraf\" id=\"id31fc2807-1bdb-4487-b207-11ca8181da5c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fartøjer som nævnt i § 1, må kun føres af personer,</p>\r\n<p class=\"Liste1\">\r\n   <span class=\"Liste1Nr\" id=\"id67f3798c-3091-4135-a0f1-4fac508e4a01\">1)</span> der er fyldt 16 år og</p>\r\n<p class=\"Liste1\">\r\n   <span class=\"Liste1Nr\" id=\"id3cc629c4-fbd6-4a6c-8314-1e6bf09873bb\">2)</span> har speedbådsbevis i henhold til gældende bekendtgørelse om prøver og beviser for fritidssejlere m.v.</p>\r\n<p class=\"Stk2\">\r\n   <span class=\"StkNr\" id=\"id9bb3d92f-4123-401a-917a-3a962028940f\">Stk. 2.</span> Fartøjer som nævnt i § 1, der ejes af sejlklubber og foreninger, må dog lejlighedsvist føres af personer tilknyttet klubben eller foreningen, uagtet stk. 1, når de anvendes i forbindelse med organiseret sejladstræning eller kapsejlads og forudsat, at § 4, stk. 1, nr. 2, er opfyldt.</p>\r\n<p class=\"Paragraf\" id=\"id5fdfe326-1fc2-45b9-8e0b-a95802daefb7\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Føreren skal under sejladsen have det i § 2, stk. 1, nr. 2, krævede bevis hos sig og på forlangende vise det til politiet eller Søfartsstyrelsen.</p>\r\n<p class=\"Paragraf\" id=\"ida125fcfe-9e14-4c75-a90d-e357075f6763\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En person kan, som led i deres forberedelse til prøven efter gældende bekendtgørelse om prøver og beviser for fritidssejlere m.v., føre et fartøj som nævnt i § 1 til øvelsessejlads, forudsat at</p>\r\n<p class=\"Liste1\">\r\n   <span class=\"Liste1Nr\" id=\"id48a093e5-e33f-4cee-9730-666871f9c43e\">1)</span> vedkommende kan dokumentere, at en godkendt udbyder har påtaget sig at afholde prøve til opnåelse af speedbådsvis for den pågældende inden for 30 dage, og på forlangende vise dette til Søfartsstyrelsen eller politiet, og</p>\r\n<p class=\"Liste1\">\r\n   <span class=\"Liste1Nr\" id=\"idd59624ee-9ef7-4aff-b829-660876a17d4f\">2)</span> sejladsen sker under direkte opsyn og instruktion af en myndig person om bord, som har bevis til at føre fartøjet i overensstemmelse med denne bekendtgørelse, og som er ansvarlig for at sejladsen sker sikkerhedsmæssigt forsvarligt.</p>\r\n<p class=\"Stk2\">\r\n   <span class=\"StkNr\" id=\"id89d7cc1c-37e6-4e2c-b78d-f6703e83edb6\">Stk. 2.</span> Anvendelse af bestemmelserne i stk. 1 sker i henhold til sølovens gældende regler om erstatningsansvar.</p>\r\n<p class=\"Paragraf\" id=\"idd1429a65-b71e-4b03-b0c9-25ba7747f106\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommuner, regioner eller andre myndigheder, der har bemyndigelse til at fastsætte regulativer for åer, søer, vandløb og lignende beskyttede farvande, kan efter ansøgning til Søfartsstyrelsen få tilladelse til, at sejlads med de i § 1 nævnte fritidsfartøjer i de områder, som hører under myndighedens ansvar, bliver fritaget helt eller delvist for bekendtgørelsens bestemmelser.</p>\r\n<p class=\"Paragraf\" id=\"id141fda8b-c9cc-4edb-a1fa-357fc12be292\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Overtrædelse af § 2 og § 3 straffes med bøde.</p>\r\n<p class=\"Paragraf\" id=\"idbb02c677-32f9-4acb-b8e2-00bfffdcac59\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 27. maj 2020.</p>\r\n<p class=\"Stk2\">\r\n   <span class=\"StkNr\" id=\"id608c46fd-8d53-49f1-a065-0bd49dae9331\">Stk. 2.</span> Bekendtgørelse nr. 554 af 28. april 2020 om beviskrav til førere af visse motordrevne fritidsfartøjer med en skroglængde under 15 meter (speedbådsførerbekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 20. maj 2020</p><p class=\"Sign1\" align=\"center\">Rasmus Høy Thomsen</p><p class=\"Sign2\" align=\"right\">/ Peter Mikael Ostenfeld</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Speedbådsførerbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2020"
        },
        {
            "displayName": "Accession",
            "displayValue": "B20200066405"
        },
        {
            "displayName": "Entydig dokumentidentifikation",
            "displayValue": "CQ001273"
        },
        {
            "displayName": "Dato for førstegangsindlæggelse",
            "displayValue": "26/05/2020"
        },
        {
            "displayName": "Dato for indlæggelse",
            "displayValue": "26/05/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "664"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "20/05/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Søfartsstyrelsen, j.nr. 2019002181"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}