{
    "id": 34430,
    "title": "Kontanthjælp - uddannelseshjælp - udmåling - forsøg med faste ydelser (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19279 af 29/08/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved udmåling af hjælp efter reglerne i socialministeriets  \r\n\r\n bekendtgørelse nr. 484 af 24. september 1984 om forsøg med faste ydelser  \r\n\r\n efter bistandsloven var der ikke hjemmel til udmåle hjælp til særskilte  \r\n\r\n løbende ydelser såsom skolepenge til barns skolegang. </I> </P>  \r\n\r\n<P> <I>Et dokumenteret højere hidtidigt leveniveau fandtes ikke at kunne få  \r\n\r\n indflydelse ved beregningen af ansøgerens hjælp i henhold til  \r\n\r\n forsøgsreglerne, da hjælpen efter forsøgsreglerne udmåles efter faste regler,  \r\n\r\n og da ansøgerens behov var udmålt korrekt efter disse regler. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - uddannelseshjælp - udmåling -  \r\n\r\n forsøg med faste ydelser (* 1) (* 4) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der havde et mindreårigt barn, modtog hjælp efter  \r\n\r\n bistandslovens § 42, stk. 1, til uddannelse. Før 1. oktober 1984 udgjorde den  \r\n\r\n udmålte hjælp gennemsnitlig 4.755 kr. månedlig. Heri var medregnet skolepenge  \r\n\r\n samt betaling af fritidsordning for barnets skolegang i en privat skole. </P>  \r\n\r\n<P>Fra 1. oktober 1984 deltog ansøgerens bopælskommune i medfør af  \r\n\r\n bistandslovens § 138 a i socialministeriets forsøg med faste ydelser efter  \r\n\r\n bistandsloven. Ifølge forsøgsreglerne udgjorde ansøgerens udmålte behov 4.574  \r\n\r\n kr. månedlig. Heri var ikke medregnet udgifter til skolepenge samt  \r\n\r\n fritidsordning for barnet. Ansøgerens hidtidige leveniveau var opgjort til  \r\n\r\n 6.200 kr. månedlig. </P>  \r\n\r\n<P>Socialforvaltningen gav afslag på hjælp til betaling af skolepenge og  \r\n\r\n fritidsordning efter bistandlovens § 46, stk. 2, under hensyn til, at der  \r\n\r\n ikke fandtes grundlag for at meddele henstilling om barnets skolegang efter  \r\n\r\n bistandslovens § 33, stk. 1, nr. 1. </P>  \r\n\r\n<P>Over for amtsankenævnet anførte ansøgeren, at udgiften til skolepenge og  \r\n\r\n fritidsordning burde indgå som en helt almindelig fast udgift i beregningen  \r\n\r\n af ansøgerens hjælp efter bistandslovens § 42. Ansøgeren anførte endvidere,  \r\n\r\n at det hidtidige leveniveau var fastsat ud fra en almindelig pædagogløn, mens  \r\n\r\n ansøgeren i sit tidligere erhverv havde været stedfortræder på 2. løntrin  \r\n\r\n svarende til en bruttoløn på 11.537 kr. månedlig. Ansøgeren mente derfor, at  \r\n\r\n den udbetalte hjælp var ca. 400 - 500 kr. for lav. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet stadfæstede socialforvaltningens udmåling af hjælp under  \r\n\r\n henvisning til, at der ikke efter forsøgsreglerne er mulighed for at udmåle  \r\n\r\n hjælp til faste udgifter i samme omfang som før forsøgsreglernes  \r\n\r\n ikrafttræden, idet de faste udgifter er indeholdt i grundydelsen. Nævnet har  \r\n\r\n begrundet tiltrædelsen af socialforvaltningens afslag på at yde hjælp efter  \r\n\r\n bistandslovens § 46, stk. 2, med, at betingelserne efter bistandslovens § 33,  \r\n\r\n stk. 1, nr. 1, ikke var tilstede. </P>  \r\n\r\n<P>Nævnet fandt ikke grundlag for at tilsidesætte socialforvaltningens  \r\n\r\n afgørelse vedrørende fastsættelse af ansøgerens hidtidige leveniveau. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. Efter anken modtog ankestyrelsen en  \r\n\r\n skoleerklæring vedrørende barnet. Ansøgeren oplyste endvidere, at hjælp efter  \r\n\r\n bistandslovens § 42 ville ophøre i juni 1986, og at hun ingen mulighed havde  \r\n\r\n for selv at betale de omhandlede skolepenge m.v. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 138 a. </P>  \r\n\r\n<P>Socialministeriets bekendtgørelse nr. 484 af 24. september 1984 om forsøg  \r\n\r\n med faste ydelser efter bistandsloven, pkt. 1-5. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Nævnets afgørelse om afslag på hjælp til ansøgerens barns skolegang  \r\n\r\n tiltrædes, under hensyn til at der ikke efter reglerne om forsøg med faste  \r\n\r\n ydelser efter bistandsloven er hjemmel til at udmåle hjælp til særskilte  \r\n\r\n løbende ydelser såsom skolepenge. </P>  \r\n\r\n<P>Ankestyrelsen finder ikke, at et dokumenteret højere hidtidigt leveniveau  \r\n\r\n vil kunne få indflydelse ved beregningen af ansøgerens hjælp i henhold til  \r\n\r\n forsøgsreglerne, da hjælpen efter disse regler udmåles efter faste regler, og  \r\n\r\n da ansøgerens behov er udmålt korrekt. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1991.",
        "(* 3) Dagældende retsforskrift: Bekendtgørelse nr. 484 af 24. september 1984 om forsøg med faste ydelser efter bistandsloven, punkt 1-5.",
        "(* 2) Dagældende retsforskrift: Bistandsloven § 138a.",
        "(* 1) Offentliggjort af Socialstyrelsen i SM O-082-86 08/12/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861927925"
        },
        {
            "displayName": "Entydig dokumentidentifikation",
            "displayValue": "CA002358"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19279"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "29/08/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20817-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}