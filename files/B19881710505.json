{
    "id": 50537,
    "title": "Bestemmelser om fragtbefordring med luftfartøjer ",
    "documentTypeId": "60",
    "isSagsforlobPeriodValid": false,
    "shortName": "BEK nr 17105 af 10/05/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om fragtbefordring med luftfartøjer  \r\n\r\n</H1>  \r\n\r\n<P></P>  \r\n\r\n<P>I medfør af § 82 i lov om luftfart, jf. lovbekendtgørelse nr. 408 af 11.  \r\n\r\n september 1985, fastsætter Statens Luftfartsvæsen herved efter bemyndigelse  \r\n\r\n fra Trafikministeriet, herunder i bekendtgørelse nr. 171 af 28. april 1985  \r\n\r\n vedrørende driftsforskrifter for luftfart med danske luftfartøjer, følgende:  \r\n\r\n</P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 Ministeriet for Offentlige Arbejders bekendtgørelse nr. 98 af 17.  \r\n\r\n marts 1977 om transport af eksplosive stoffer, krigsmateriel og  \r\n\r\n krigsammunition m.v. med civile luftfartøjer. </P>  \r\n\r\n<P>1.2 BL 5-21, Transport af andet farligt gods end eksplosive stoffer,  \r\n\r\n krigsmateriel og krigsammunition, seneste udgave, for tiden 2. udgave af 1.  \r\n\r\n november 1984. </P>  \r\n\r\n<P>1.3 IATA Live Animals Regulations (IATA LAR), seneste udgave, for tiden  \r\n\r\n 14. udgave af 1. maj 1987. </P>  \r\n\r\n<P>Anm.: Dokumentet kan købes i engelsk udgave ved henvendelse til Statens  \r\n\r\n Luftfartsvæsen, Luftfartsinformationstjenesten, Ellebjergvej 50, 2450  \r\n\r\n København SV. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>FLYVEMASKINE (Aeroplane). Et kraftdrevet luftfartøj, som er tungere end  \r\n\r\n luft, og som under flyvning hovedsagelig bæres oppe af aerodynamiske  \r\n\r\n reaktioner på flader, der forbliver faste, så længe flyvebetingelserne ikke  \r\n\r\n ændres. </P>  \r\n\r\n<P>Helikopter (Helicopter). Et luftfartøj, der er tungere end luft, og som  \r\n\r\n under flyvning bæres oppe ved luftens virkning på en eller flere motordrevne  \r\n\r\n rotorer, der drejer sig om i hovedsagen lodrette akser. </P>  \r\n\r\n<P>Luftfartøj (Aircraft). En indretning, der bæres oppe i atmosfæren ved  \r\n\r\n luftens påvirkning, bortset fra indretninger, der bæres oppe alene ved  \r\n\r\n direkte luftpåvirkning på jordens overflade. </P>  \r\n\r\n<P>Luftfartøjschef (Pilot-in-Command). Den pilot, der er ansvarlig for  \r\n\r\n luftfartøjets føring og sikkerhed i flyvetiden. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>3.1 Denne BL fastsætter bestemmelser for befordring af gods, bagage, dog  \r\n\r\n undtaget håndbagage, og ballast, i det følgende kaldet gods, med danske  \r\n\r\n luftfartøjer. </P>  \r\n\r\n<P>3.2 Et luftfartøj betragtes som dansk, når det er dansk registreret eller  \r\n\r\n anvendes til erhvervsmæssig flyvning i henhold til en dansk driftstilladelse.  \r\n\r\n</P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Luftfartøjschefen skal sikre, at gods anbringes og surres således, at  \r\n\r\n det ikke ved forskydning kan ændre luftfartøjets tyngdepunkt eller forårsage  \r\n\r\n skade på besætning, passagerer eller dele af luftfartøjet. </P>  \r\n\r\n<P>4.2 Luftfartøjets ejer og/eller bruger skal sikre, at der for  \r\n\r\n flyvemaskiner med en maksimalt tilladt startmasse (MTOM) på over 5.700 kg og  \r\n\r\n for helikoptere med en MTOM på over 2.700 kg findes instruktion for  \r\n\r\n anbringelse af gods i lastrum og i passagerkabine. Af instruktionen skal det  \r\n\r\n fremgå, at bestemmelser om maksimal vægt og maksimal gulvbelastning skal  \r\n\r\n overholdes, og det skal angives, hvilke typer net og surringsanordninger der  \r\n\r\n skal anvendes. Instruktionen skal indeholde brugsanvisning for anvendelse af  \r\n\r\n net og surringsanordninger. Brudstyrken for de faste og de løse dele, der  \r\n\r\n indgår i det udstyr, som bruges til surring af gods, såsom beslag, kroge,  \r\n\r\n liner, net og lignende, skal fremgå af instruktionen. </P>  \r\n\r\n<P CLASS=PUNKT> <B>5.</B> Gods i lastrum </P>  \r\n\r\n<P>5.1 Luftfartøjets ejer og/eller bruger skal sikre, at lastrummene er  \r\n\r\n mærkede og har det udstyr, der er nævnt i pkt. 5.2 til pkt. 5.4. </P>  \r\n\r\n<P>5.2 Hvert lastrum skal have et let synligt skilt, som angiver  \r\n\r\n lastningsbegrænsningerne. </P>  \r\n\r\n<P>5.3 I flyvemaskine med en MTOM på over 5.700 kg og i helikopter med en  \r\n\r\n MTOM på over 2.700 kg skal udstyr, som bruges til surring af gods, såsom  \r\n\r\n beslag, kroge, liner, net og lignende, være således dimensioneret, at det kan  \r\n\r\n modstå de belastninger, som luftfartøjet er certificeret til. </P>  \r\n\r\n<P>5.3.1 Hvis der ikke foreligger en belastningscertificering, skal udstyret  \r\n\r\n opfylde nedenstående krav: </P>  \r\n\r\n<UL CLASS=PLAIN-LIST>  \r\n\r\n<LI>a) For lastrum, der har en sådan beliggenhed, at gods, hvis det ikke var  \r\n\r\n surret, ville kunne tilføje besætning eller passagerer skade, når  \r\n\r\n luftfartøjet udsættes for acceleration eller retardation:  \r\n\r\n<PRE>  \r\n\r\n Kraftretning                     Brudstyrke  \r\n\r\n                 Flyvemaskine  \r\n\r\n Fremad                     9   gange godsets vægt  \r\n\r\n Opad                       2   gange godsets vægt  \r\n\r\n Bagud og til siderne       1,5 gange godsets vægt  \r\n\r\n                  Helikopter  \r\n\r\n Fremad                     4   gange godsets vægt  \r\n\r\n Opad                       1,5 gange godsets vægt  \r\n\r\n Bagud og til siderne       2   gange godsets vægt  \r\n\r\n b) For lastrum, der har en sådan beliggenhed, at den risiko, der er  \r\n\r\n    nævnt under a), ikke foreligger:  \r\n\r\n Kraftretning                     Brudstyrke  \r\n\r\n Samtlige under             1,5 gange godsets vægt  \r\n\r\n</PRE>  \r\n\r\n</LI>  \r\n\r\n<LI>a) nævnte </LI>  \r\n\r\n</UL>  \r\n\r\n<P>5.3.2 For gods i lastrum, der er nævnt i pkt. 5.3.1 b), kan luftfartøjets  \r\n\r\n ejer og/eller bruger fastsætte en kollivægt, under hvilken surring ikke er  \r\n\r\n nødvendig. </P>  \r\n\r\n<P>5.4 For andre luftfartøjer end dem, der er nævnt i pkt. 5.3, skal udstyr,  \r\n\r\n der bruges til surring af gods, have en sådan styrke, at medført gods ikke  \r\n\r\n frembyder fare for besætningens eller passagerernes sikkerhed. </P>  \r\n\r\n<P CLASS=PUNKT> <B>6.</B> Gods i passagerkabiner </P>  \r\n\r\n<P>6.1 Luftfartøjschefen skal sikre, at gods af den i pkt. 6.2 nævnte art  \r\n\r\n ikke medtages i passagerkabiner, og at gods i passagerkabiner anbringes som  \r\n\r\n angivet nedenfor i pkt. 6.3 til pkt. 6.7. </P>  \r\n\r\n<P>6.2 Gods, som i sig selv eller ved sin placering kan udgøre en fare for de  \r\n\r\n ombordværende, må ikke befordres i passagerkabinen. </P>  \r\n\r\n<P>6.3 Godset skal anbringes foran eller ved siden af den/de passager(er),  \r\n\r\n der sidder længst fremme i passagerkabinen. </P>  \r\n\r\n<P>6.3.1 Dog kan gods, der er pakket i specielle beholdere beregnet til  \r\n\r\n fastspænding i passagerstole eller stoleskinner, placeres vilkårligt i  \r\n\r\n passagerkabinen. </P>  \r\n\r\n<P>6.3.2 Endvidere kan gods i flyvemaskiner med en MTOM på 5.700 kg eller  \r\n\r\n derunder og i helikoptere med en MTOM på 2.700 kg eller derunder anbringes  \r\n\r\n bag passagerer, medmindre dette er forbudt i henhold til den flyvehåndbog,  \r\n\r\n der er gældende for luftfartøjet. </P>  \r\n\r\n<P>6.4 Ved placering af godset skal luftfartøjschefen sikre, at adgangen til  \r\n\r\n nødudgange, nødudstyr og forbindelsesgange i passagerkabine eller cockpit  \r\n\r\n ikke blokeres, og at informationsskilte ikke skjules, medmindre der anvendes  \r\n\r\n erstatningsskilte eller anden fremgangsmåde for information godkendt af  \r\n\r\n Statens Luftfartsvæsen. </P>  \r\n\r\n<P>6.4.1 Hvis der ikke medføres passagerer, afgør luftfartøjschefen, i  \r\n\r\n hvilken udstrækning nødudgange, nødudstyr, forbindelsesgange og skilte i  \r\n\r\n passagerkabinen må være blokeret eller skjult af gods. </P>  \r\n\r\n<P>6.5 Vægten af gods inklusive emballage, som anbringes i et passagersæde,  \r\n\r\n må ikke overstige 80 kg. </P>  \r\n\r\n<P>6.6 Godset skal anbringes i beholdere eller indpakninger eller være dækket  \r\n\r\n med presenning. Beholdere, indpakninger og presenning skal være mindst lige  \r\n\r\n så modstandsdygtige over for brand som indtrækket og den øvrige indretning i  \r\n\r\n passagerkabinen. Godset skal være emballeret således, at det er lugtfrit, og  \r\n\r\n væsker skal være emballeret således, at lækage forhindres. </P>  \r\n\r\n<P>6.7 Beholdere til fastspænding i stoleskinner skal enten være certificeret  \r\n\r\n i henhold til den oprindelige typecertificering eller godkendt i henhold til  \r\n\r\n supplerende dansk eller udenlandsk typecertifikat. </P>  \r\n\r\n<P>6.8 Luftfartøjets ejer og/eller bruger skal sikre, at det udstyr, som  \r\n\r\n anvendes til surring af gods, opfylder de krav til brudstyrke, der er nævnt i  \r\n\r\n pkt. 5.3.1 a) og pkt. 5.4. </P>  \r\n\r\n<P CLASS=PUNKT> <B>7.</B> Befordring af gods af særlig art </P>  \r\n\r\n<P>7.1 Eksplosive stoffer, krigsmateriel og krigsammunition m.v. skal tillige  \r\n\r\n befordres i overensstemmelse med reglerne i Ministeriet for Offentlige  \r\n\r\n Arbejders bekendtgørelse nr. 98 af 17. marts 1977. </P>  \r\n\r\n<P>7.2 Andet farligt gods end eksplosive stoffer, krigsmateriel og  \r\n\r\n krigsammunition skal tillige befordres i overensstemmelse med bestemmelserne  \r\n\r\n i BL 5-21. </P>  \r\n\r\n<P>7.3 Levende dyr skal tillige befordres i overensstemmelse med reglerne i  \r\n\r\n IATA Live Animals Regulations (IATA LAR). </P>  \r\n\r\n<P CLASS=PUNKT> <B>8.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>9.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>10.</B> Straf </P>  \r\n\r\n<P>10.1 Overtrædelse af bestemmelserne i afsnit 4, afsnit 5, afsnit 6 eller  \r\n\r\n afsnit 7 i denne BL straffes i medfør af luftfartslovens § 149, stk. 8, med  \r\n\r\n bøde, hæfte eller fængsel i indtil 2 år. </P>  \r\n\r\n<P>10.2 Er overtrædelsen begået af et aktieselskab, andelsselskab eller  \r\n\r\n lignende, kan der efter luftfartslovens § 149, stk. 13, pålægges selskabet  \r\n\r\n som sådant bødeansvar. </P>  \r\n\r\n<P CLASS=PUNKT> <B>11.</B> Ikrafttræden </P>  \r\n\r\n<P>11.1 Denne BL træder i kraft den 1. oktober 1988. </P>  \r\n\r\n<P>11.2 Samtidig ophæves BL 5-7, 3. udgave af 1. december 1963. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 10. maj 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>V. K. H. Eggers </P>  \r\n\r\n<P CLASS=MINISTER ALIGN=RIGHT>/ Chr. Mørup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-7, 4. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19881710505"
        },
        {
            "displayName": "Entydig dokumentidentifikation",
            "displayValue": "CM009360"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17105"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/05/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 171 af 28/04/1985"
        },
        {
            "displayName": "Ressortministeriets journalnummer",
            "displayValue": "14-4/5-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}