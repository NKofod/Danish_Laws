{
    "id": 127255,
    "title": "Bekendtgørelse om overvågning af fiskerfartøjer via satellit",
    "documentTypeId": "60",
    "isSagsforlobPeriodValid": true,
    "shortName": "BEK nr 902 af 28/09/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\r\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om overvågning af fiskerfartøjer via satellit</p>\r\n      <p class=\"Indledning2\">I medfør af § 10, stk. 1 og 2, § 124, stk. 1, § 127 og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Definitioner og anvendelsesområder</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> I denne bekendtgørelse forstås ved:</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Fartøjsovervågningssystem (FOS): Fiskeridirektoratets samlede system til modtagelse og behandling af et fartøjs positionsmeldinger.</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> Fartøjsovervågningsenhed (FOE): Det elektroniske udstyr om bord på et fiskerfartøj, dvs. strømforsyning, transceiver og antenne, som sender meldinger til FOS.</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> Fartøjsmoniteringscenter (FMC): Fiskeridirektoratets moniteringscenter.</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num4\">4)</span> DNID og Member No: Entydig identifikation af fartøjets FOE, som er installeret i FOE.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> FOE skal transmittere:</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Korrekte positionsmeddelelser med følgende indhold: Fartøjets identitet, position, kurs og fart samt tidspunkt for måling heraf.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> De statuskoder, som FOE-systemet automatisk genererer ved afbrydelser af normal transmission.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen gælder for danske indregistrerede fiskerfartøjer, der har en længde overalt på over 15 m.</p>\r\n      <p class=\"ParagrafGruppeOverskrift\"><span id=\"Kap0_X2\">Drift af FOE</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Fartøjer, som er omfattet af § 2, må ikke forlade havn og påbegynde en fangstrejse uden, at Fiskeridirektoratet har fået underretning om DNID og Member No.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Hvis en FOE udgår, fordi fartøjsejeren udskifter eksisterende FOE, eller fordi fartøjet udgår som registreret fiskerfartøj, skal fartøjsejeren forinden underrette Fiskeridirektoratet om DNID og Member No. for den FOE, som udgår.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> FOE skal transmittere de positionsmeddelelser, der er nævnt i § 1, stk. 2, til FOS mindst 1 gang i timen.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Udover fartøjets egen DNID og Member No., jf. § 3, stk. 1, transmitterer Fiskeridirektoratet sin DNID og Member No. til fartøjets FOE med henblik på, at Fiskeridirektoratet til enhver tid kan indhente aktuelle positionsmeddelelser fra fartøjet.</p>\r\n      <p class=\"ParagrafGruppeOverskrift\"><span id=\"Kap0_X3\">Tekniske fejl eller funktionssvigt</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Det er forbudt at påbegynde eller deltage i enhver form for fiskeri, herunder parfiskeri, fælles fiskeri samt omladning, hvis fartøjets FOE ikke virker. Fra det tidspunkt, hvor fartøjsføreren eller dennes repræsentant konstaterer eller underrettes om, at FOE ikke virker, skal den pågældende påse følgende:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Fiskeriet straks indstilles.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Alle redskaber straks tages om bord.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> Fartøjet sejles i havn med henblik på reparation af FOE.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num4\">4)</span> Fiskeridirektoratet underrettes straks om, at FOE ikke virker, jf. bilag 1.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Uanset stk. 1 kan Fiskeridirektoratet tillade, at den fangstrejse, som er i gang, kan afsluttes, inden fartøjet sejles i havn, hvis dette ikke vurderes at indebære en kontrolmæssig risiko.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Fra det i stk. 1 nævnte tidspunkt og til ankomst i havn skal fartøjsføreren afgive positionsmeddelelser med samme tidsinterval som angivet i § 4, stk. 1. Meddelelserne skal afgives som angivet i bilag 1.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Afgivelsen af positionsmeddelelser, jf. stk. 3 skal fortsætte, indtil Fiskeridirektoratet har givet klarmelding til fartøjsføreren om, at FOE fungerer igen.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fartøjsføreren skal sikre, at der om bord på fartøjet lyttes til de internationale nød- og kaldefrekvenser, (VHF, mellembølge, digitalt selektivt kald) samt på satellitbaserede kommunikationsmidler fra kyst til fartøj, hvis fartøjet er udrustet hermed, således at Fiskeridirektoratet kan underrette fartøjsføreren om fejl i FOE, som Fiskeridirektoratet har konstateret på baggrund af udeblevne eller mangelfulde positionsmeldinger.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Fartøjsejeren eller fartøjsføreren skal forudgående underrette Fiskeridirektoratet om oplægning af fartøjet eller værftsophold, hvis denne aktivitet indebærer afbrydelse af positionstransmissionerne fra fartøjets FOE. Underretning skal ske ved afsendelse af en meddelelse til Fiskeridirektoratet i overensstemmelse med bilag 1 forud for afbrydelsen af positionstransmissionen.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ved genoptagelse af normal aktivitet skal fartøjsejeren, før den sidst afsendte position forlades, sende en positionsmeddelelse, jf. bilag 1, med angivelse af, at fartøjet er tilbage i normal aktivitet. En fartøjsfører har pligt til at sikre sig, at fartøjet ikke er meldt passiv, når en fangstrejse påbegyndes.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> En fartøjsejer kan efter underretning af Fiskeridirektoratet få tilladelse til i nærmere angivne havne, at sende med en mindre hyppig frekvens end angivet i § 4, stk. 1.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Det er en betingelse for den i stk. 1 nævnte tilladelse, at fartøjsejeren forinden dokumenterer over for Fiskeridirektoratet, at der er en funktion i FOE, der afgrænser havneområdet geografisk.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvis vilkårene i tilladelsen ikke overholdes, kan Fiskeridirektoratet tilbagekalde tilladelsen.</p>\r\n      <p class=\"ParagrafGruppeOverskrift\"><span id=\"Kap0_X4\">Afholdelse af udgifter</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Alle udgifter til indkøb, installation, transmission, reparation og drift afholdes af fartøjsejeren. Indtil 1. januar 2010 afholder Fiskeridirektoratet dog transmissionsudgifter for positionsmeddelelser, der bliver afsendt til Fiskeridirektoratet via FOE.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Fiskeridirektoratet afholder udgifter til transmission i medfør af § 4, stk. 2.</p>\r\n      <p class=\"ParagrafGruppeOverskrift\"><span id=\"Kap0_X5\">Straffebestemmelser</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10. </span> Med bøde straffes den, der overtræder eller forsøger at overtræde § 1, stk. 2, § 3, § 4, stk. 1, § 5, stk.1, 3 og 4, og §§ 6 og 7.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\"><span id=\"Kap0_X6\">Ikrafttræden</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. oktober 2009.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Bekendtgørelse nr. 636 af 1. august 2002 om overvågning af fiskefartøjer via satellit ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Fiskeridirektoratet, den 28. september 2009</P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Gert Thostrup</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Afgivelse af meddelelser ved funktionssvigt (§ 5) og oplægning af fartøj (§ 7)</p>\r\n      <p class=\"Tekstoverskrift\"><span class=\"Bold\">Melding ved funktionssvigt (§ 5)</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ved funktionssvigt, jf. § 5, skal fartøjsføreren sende positionsmeddelelse til Fiskeridirektoratet på den måde og med det indhold, der er angivet i punkt 2.</p>\r\n        <p class=\"Tekst2\">\r\n          <div>Fiskeridirektoratet kontaktes på:</div>\r\n        </p>\r\n        <p class=\"Tekst2\">\r\n          <div>Telefon: 72 18 56 09</div>\r\n        </p>\r\n        <p class=\"Tekst2\">\r\n          <div>E-mail: SAT@FD.DK</div>\r\n        </p>\r\n        <p class=\"Tekst2\">\r\n          <div>Fax: 33 45 58 94</div>\r\n        </p>\r\n      </p>\r\n      <p class=\"Indledning2\">Hvis der sejles uden for Danmarks eksklusive økonomiske zone, skal meddelelsen i EF-farvande tillige sendes til Fartøjsmoniteringscentret i kyststaten. Hvis der sejles i tredjelandsfarvand, hvor der er indgået aftale om satellitovervågning af fiskerfartøjer mellem De Europæiske Fællesskaber og det pågældende land, skal fartøjsføreren desuden sende positionsmeddelelsen til det pågældende tredjelands Fartøjsmoniteringscenter. Meddelelsen sendes ved brug af telex, telefax eller radio via en kystradiostation, der i Fællesskabets retsforskrifter er godkendt til modtagelse af sådanne meddelelser.</p>\r\n      <p class=\"Indledning2\">Fiskeridirektoratet oplyser på forespørgsel adresser på kystradiostationer til kyststaternes Fartøjsmoniteringscenter i EF-farvand og i de tredjelande, hvor der er indgået aftale om satellitovervågning af fiskerfartøjer mellem De Europæiske Fællesskaber og det pågældende land. Oplysningerne er desuden tilgængelige på Fiskeridirektoratets hjemmeside www.fd.fvm.dk.</p>\r\n      <p>\r\n        <p class=\"Liste1\"><span class=\"Liste1Nr\" id=\"\"></span> </p>\r\n        <p class=\"Liste1\"><span class=\"Liste1Nr\" id=\"\">2)</span> Positionsmeldinger skal sendes ved e-mail eller fax.</p>\r\n        <p class=\"Liste1\"><span class=\"Liste1Nr\" id=\"\">3)</span> Indhold af positionsmelding:</p>\r\n        <p class=\"Liste2\"><span class=\"Liste2Nr\" id=\"\">a)</span> Fartøjets havnekendingsnummer og radiokaldesignal.</p>\r\n        <p class=\"Liste2\"><span class=\"Liste2Nr\" id=\"\">b)</span> Position: Breddegrad (grader og minutter), fx 56°37’ N, Længdegrad (grader og minutter), fx 012°12’ Ø.</p>\r\n        <p class=\"Liste2\"><span class=\"Liste2Nr\" id=\"\">c)</span> Kurs.</p>\r\n        <p class=\"Liste2\"><span class=\"Liste2Nr\" id=\"\">d)</span> Fart (knob).</p>\r\n        <p class=\"Liste2\"><span class=\"Liste2Nr\" id=\"\">e)</span> ICES/NAFO underområde.</p>\r\n        <p class=\"Liste2\"><span class=\"Liste2Nr\" id=\"\">f)</span> Dato og klokkeslæt (UTC) for positionen (på afsendelsestidspunktet).</p>\r\n        <p class=\"Liste2\"><span class=\"Liste2Nr\" id=\"\">g)</span> Kyststat (hvis uden for dansk farvand).</p>\r\n      </p>\r\n      <p class=\"Tekstoverskrift\"><span class=\"Bold\">Oplægning af fartøj (§ 7)</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\"></span> </p>\r\n        <p class=\"Liste1\"><span class=\"Liste1Nr\" id=\"\">4)</span> Ved afbrydelse af positionstransmission, jf. § 7, stk. 1, tilføjes følgende til positionsmeldingerne som beskrevet i punkt 2 og 3:</p>\r\n        <p class=\"Liste2\"><span class=\"Liste2Nr\" id=\"\">a)</span> Passiv fra startdato til slutdato, fx passiv 24102009 til 28102009.</p>\r\n        <p class=\"Liste2\"><span class=\"Liste2Nr\" id=\"\">b)</span> Årsag, fx værftsophold.</p>\r\n      </p>\r\n      <p class=\"Indledning2\">Ved genoptagelse af normal drift efter afbrydelse af positionsmeldingerne, jf. § 7, stk. 2, tilføjes følgende: Aktiv, startdato og tidspunkt.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/09/2009"
        },
        {
            "displayName": "Accession",
            "displayValue": "B20090090205"
        },
        {
            "displayName": "Entydig dokumentidentifikation",
            "displayValue": "AH003442"
        },
        {
            "displayName": "Dato for førstegangsindlæggelse",
            "displayValue": "29/09/2009"
        },
        {
            "displayName": "Dato for indlæggelse",
            "displayValue": "29/09/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "902"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/09/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fiskeridirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fiskeridirektoratet, j.nr. 2009-03964"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}