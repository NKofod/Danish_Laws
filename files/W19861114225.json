{
    "id": 35924,
    "title": "Registerindsigt ",
    "documentTypeId": "240",
    "isSagsforlobPeriodValid": false,
    "shortName": "KEN nr 11142 af 18/11/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Statsskattedirektoratets ekspeditionstid i forbindelse med  \r\n\r\n anmodning om registerindsigt ikke var i overensstemmelse med lovens  \r\n\r\n bestemmelser herom, idet oplysningerne blev tilsendt den registrerede over en  \r\n\r\n periode på seks måneder, ligesom man udtalte, at den registeransvarlige  \r\n\r\n myndighed ikke kan stille krav om, at den, der begærer registerindsigt, på  \r\n\r\n forhånd kan identificere de registre, vedkommende ønsker indsigt i. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registerindsigt </H1>  \r\n\r\n<P></P>  \r\n\r\n<P>Ved en inspektion i Statsskattedirektoratet behandledes bl.a.  \r\n\r\n direktoratets procedure for imødekommelse af anmodninger om registerindsigt,  \r\n\r\n herunder anvendelse  \r\n\r\n af Statsskattedirektoratets centrale registerindsigtssystem, der har til  \r\n\r\n formål at lette direktoratets administration af anmodninger om  \r\n\r\n registerindsigt. </P>  \r\n\r\n<P>I forbindelse med inspektionen anmodede en af Registertilsynets  \r\n\r\n medarbejdere om registerindsigt i de af Statsskattedirektoratet førte  \r\n\r\n skatteregistre. Anmodningen er efterfølgende efterkommet ved, at meddelelse  \r\n\r\n om de registrerede oplysninger er tilsendt den registrerede i perioden 20.  \r\n\r\n januar 1986 - 31. juli 1986. </P>  \r\n\r\n<P>Registertilsynet udtalte i den anledning over for Statsskattedirektoratet  \r\n\r\n med henvisning til lov om offentlige myndigheders registre § 13, stk. 1, og  \r\n\r\n forarbejderne til bestemmelsen, at &#187; Statsskattedirektoratets  \r\n\r\n ekspeditionstid i forbindelse med anmodningen om registerindsigt ikke har  \r\n\r\n været i overensstemmelse med lovens bestemmelser herom&#171;. </P>  \r\n\r\n<P>Under inspektionen fik Registertilsynet udleveret Statsskattedirektoratets  \r\n\r\n blanket D666, hvorpå det ved afkrydsning skal markeres, hvilke registre der  \r\n\r\n ønskes registerindsigt i. Det viste sig, at blanketten ikke indeholder en  \r\n\r\n komplet fortegnelse over de registre, Statsskattedirektoratet fører. </P>  \r\n\r\n<P>Registertilsynet udtalte i den forbindelse bl.a., at &#187;det af  \r\n\r\n Registertilsynets vejledning af 23. juli 1980 om registerindsigt, pkt. 2.1.,  \r\n\r\n fremgår, at den registeransvarlige myndighed ikke kan stille krav om, at den,  \r\n\r\n der begærer registerindsigt, på forhånd kan identificere de registre,  \r\n\r\n vedkommende ønsker indsigt i. Det følger af det almindelige  \r\n\r\n forvaltningsretlige princip om myndigheders vejledningspligt over for  \r\n\r\n borgere, at den registeransvarlige myndighed bør vejlede den registrerede om,  \r\n\r\n i hvilke registre vedkommende kan være optaget&#171;. </P>  \r\n\r\n<P>Registertilsynet konkluderede på den baggrund, at  \r\n\r\n &#187; Statsskattedirektoratet ikke har givet den fornødne vejledning om,  \r\n\r\n hvilke registre Statsskattedirektoratet fører. Den ovenfor nævnte vejledning  \r\n\r\n om, hvilke registre Statsskattedirektoratet fører, bør efter  \r\n\r\n Registertilsynets opfattelse også omfatte registre, for hvilke der ifølge  \r\n\r\n registerforskrifterne ikke er registerindsigt, med oplysning herom&#171;.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1986 s. 36-37. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19861114225"
        },
        {
            "displayName": "Entydig dokumentidentifikation",
            "displayValue": "CA003859"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11142"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "18/11/1986"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1985-2560-19"
        },
        {
            "displayName": "Stikord",
            "displayValue": "EGEN-ACCES"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}