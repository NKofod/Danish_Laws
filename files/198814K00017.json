{
    "id": 107606,
    "title": "1988 BTL 17   BETÆNKNING OVER FORSLAG TIL LOV OM ÆNDRING AF LOV OM TIPNING OG LOV OM   ELITEIDRÆTTENS FREMME (INDFØRELSE AF ET LOTTOSPIL)    NR L 17 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 17 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om tipning og lov om  \r\n\r\n eliteidrættens fremme (Indførelse af et lottospil) <BR>  \r\n\r\n Nr L 17 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19881202 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren og kulturministeren, som </P>  \r\n\r\n<P>disse har besvaret skriftligt. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Dansk Amatør Teater Samvirke, </P>  \r\n\r\n<P>Dansk Travsports Centralforbund, </P>  \r\n\r\n<P>Dansk Ungdoms Fællesråd, </P>  \r\n\r\n<P>Børneteatersammenslutningen, </P>  \r\n\r\n<P>Folkevirke, </P>  \r\n\r\n<P>Foreningen for Folkehøjskoler, </P>  \r\n\r\n<P>Mellemfolkeligt Samvirke, </P>  \r\n\r\n<P>Kræftens Bekæmpelse, </P>  \r\n\r\n<P>Miljøorganisationen NOAH, </P>  \r\n\r\n<P>Sammenslutningen af Danske Travheste- ejerforeninger og </P>  \r\n\r\n<P>Vanførefonden. </P>  \r\n\r\n<P>Skatteministerens kommentarer til en af disse henvendelser er optrykt som  \r\n\r\n bilag til denne betænkning. </P>  \r\n\r\n<P>Der er af skatteministeren og af to mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres og Det Radikale Venstres medlemmer af  \r\n\r\n udvalget) lovforlaget til <I>vedtagelse</I> med de af skatteministeren  \r\n\r\n stillede ændringsforslag. </P>  \r\n\r\n<P>Flertallet understreger, at hvis forudsætningerne for omsætnings- og  \r\n\r\n overskudsudviklingen klart ændres, kan fordelingen medtages i drøftelserne  \r\n\r\n ved revisionen i folketingsåret 1992-93. Til den tid kender man  \r\n\r\n omsætningstallene og har et reelt grundlag for drøftelserne. </P>  \r\n\r\n<P>Flertallet henstiller til finansministeren, at han ved fordeling af  \r\n\r\n midlerne under § 6 B også tilgodeser Vanførefonden, som var den organisation,  \r\n\r\n der først af alle indførte lottospillet for at skaffe midler til sit  \r\n\r\n humanitære arbejde. </P>  \r\n\r\n<P>Et <I>mindretal inden for dette flertal</I> (Socialdemokratiets medlemmer  \r\n\r\n af udvalget) henstiller til kulturministeren, </P>  \r\n\r\n<P>- at han ud af sine midler i vidt omfang tilgodeser andre kulturelle  \r\n\r\n aktiviteter end idrætsformål, som ved denne lov i øvrigt er fint tilgodeset,  \r\n\r\n og </P>  \r\n\r\n<P>- at han igen lader oplysningsforbundene indgå i fordelingen af  \r\n\r\n Kulturministeriets andel af lotto- og tipsmidlerne. </P>  \r\n\r\n<P>Indtil 1983 var tilskuddene til oplysningsforbundene på finansloven. I  \r\n\r\n 1984 og 1985 modtog forbundene tilskud fra tipsmidlerne. </P>  \r\n\r\n<P>Den forventede højere omsætning vil give ministeren flere midler til  \r\n\r\n fordeling, således at muligheden igen vil være til stede for tilskud til  \r\n\r\n oplysningsforbundene. </P>  \r\n\r\n<P>Socialdemokratiet forventer, at Team Danmark og Dansk Idræts Forbund inden  \r\n\r\n sommeren 1989 ud af deres tildelte tipsmidler anvender beløb til udarbejdelse  \r\n\r\n af en handlingsplan, der viser, at danske idrætsorganisationer og sportsfolk  \r\n\r\n ved selvjustits kan forhindre ethvert forbrug af dopingmidler. </P>  \r\n\r\n<P>Socialdemokratiet fastholder i øvrigt, at penge, der via lottoloven ydes  \r\n\r\n til breddeidrætsformål, på ingen måde må kanaliseres over til eliteidræt.  \r\n\r\n</P>  \r\n\r\n<P>Socialdemokratiet glæder sig over, at denne lov giver bedre vilkår for  \r\n\r\n vore mange tusinde frivillige foreninger og deres tusindvis af dygtige  \r\n\r\n ledere. Vi glæder os også over, at vi er i stand til at yde store beløb til  \r\n\r\n de mange humanitære organisationer. Ændringsforslagene vil gøre det muligt at  \r\n\r\n tilføre mange penge til ungdommens friluftsliv og til et utal af kulturelle  \r\n\r\n formål. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforlaget til <I>vedtagelse</I> med de af mindretallet stillede  \r\n\r\n ændringsforslag. Mindretallet vil redegøre for sin stiling til de øvrige  \r\n\r\n ændringsforslag ved lovforslagets 2. behandling. Mindretallet stiller sig i  \r\n\r\n øvrigt ganske uforstående over for, at Folketingets øvrige partier ikke har  \r\n\r\n ønsket at medvirke til en diskussion om fordelingen af de kommende  \r\n\r\n lottopenge. </P>  \r\n\r\n<P>Socialistisk Folkeparti har aldrig anset det for en naturlov, at  \r\n\r\n fordelingen af næsten alle indtægterne fra indførelsen af et nyt statsligt  \r\n\r\n tallotteri skulle være indbygget i selve lovteksten. Dette anser SF for en  \r\n\r\n usædvanlig fremgangsmåde, som i hvert fald ikke er almindeligt forekommende.  \r\n\r\n</P>  \r\n\r\n<P>SF har set fordelingen af lottopengene som en enestående chance for at  \r\n\r\n give det danske kulturliv, herunder naturligvis også idrætten, et højst  \r\n\r\n tiltrængt løft midt i denne nedskæringstid. </P>  \r\n\r\n<P>SF mener stadig, at de små forbedringer, som er fremkommet under  \r\n\r\n udvalgsbehandlingen, er utilstrækkelige, og SF vil gerne udtrykke den  \r\n\r\n mistanke, at baggrunden for de øvrige partiers afvisning af at ville  \r\n\r\n diskutere fordelingen af lottopengene er en angst for at lægge sig ud med de  \r\n\r\n magtfulde idrætsorganisationer. </P>  \r\n\r\n<P>SF finder det endelig ganske grotesk, at lottopengenes fordeling til  \r\n\r\n idrætten ikke indeholder nogen garanti for, at disse penge bliver brugt til  \r\n\r\n aktiviteter blandt aktive idrætsudøvere. </P>  \r\n\r\n<P>Der er heller ingen garanti for, at de stadig flere uorganiserede  \r\n\r\n idrætsfolk bliver tilgodeset. </P>  \r\n\r\n<P>Endelig vil SF anbefale, at den indbyggede revisionsbestemmelse i loven  \r\n\r\n bliver gjort parallel med vedtagelsen af lov om folkeoplysning. Derved vil  \r\n\r\n der blive frigivet økonomiske midler, som med fornuft vil kunne finansiere  \r\n\r\n dele af denne lov. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af Socialistisk  \r\n\r\n Folkeparti stillede ændringsforslag. </P>  \r\n\r\n<P>Mindretallet udtaler, at grunden til, at nærværende lovforslag overhovedet  \r\n\r\n er nødvendigt, er, at lovgivningsmagten ikke for længst har ophævet de  \r\n\r\n pietistisk begrundede hasardforbud fra 1700-tallet. </P>  \r\n\r\n<P>Stod det til Fremskridtspartiet, ville der ske en øjeblikkelig total  \r\n\r\n ophævelse af den lovgivning sammen med de titusinder af andre skadelige  \r\n\r\n lovparagraffer, som Folketingets flertal stadig holder i kraft. </P>  \r\n\r\n<P>Skulle man alene give en lottolov, ville den bedst kunne udformes i tre -  \r\n\r\n og kun tre - ord: &#187;Lotto er tilladt&#171;. </P>  \r\n\r\n<P>En af Danmarks store ulykker er nemlig, at lovgivningsmagten har afskåret  \r\n\r\n tusindvis af menneskelige handlingsmuligheder ud fra den selvgode  \r\n\r\n fejlvurdering, at lovgiverne bedst skulle vide, hvad de enkelte skal og må.  \r\n\r\n Hver gang en af disse spændetrøjer løsnes, bliver det bedre for danskerne.  \r\n\r\n Det foreliggende lovforslag rummer derfor det gode, at det ophæver forbudet  \r\n\r\n mod lottospil. Derfor er det et fremskridt, også selv om der kun lindes en  \r\n\r\n smule. Der er lang vej til en rimelig grad af personlig frihed for den  \r\n\r\n enkelte, og lovforslaget er unødig restriktivt på et væld af punkter, men som  \r\n\r\n altid stemmer Fremskridtspartiet ja til alt, hvad der repræsenterer et  \r\n\r\n fremskridt, uanset hvor lille, magert og beskedent det så end er. Derfor  \r\n\r\n indstiller partiet lovforslaget til vedtagelse. </P>  \r\n\r\n<P>Når staten kommer til at drive lottovirksomhed, bør et eventuelt oveskud  \r\n\r\n indgå i samme fælles prioriteringsrækkefølge, som er gældende for  \r\n\r\n statsindtægterne i al almindelighed, jf. nærmere Fremskridtspartiets  \r\n\r\n antichatolkasseindstilling under behandling af lovforslag nr. L 192 af 14.  \r\n\r\n marts 1979 (Momsfonden) og lovforslag nr. L 216 af 8. maj 1979 (Helsefonden)  \r\n\r\n med henvisninger. </P>  \r\n\r\n<P>I konsekvens af det anførte vil Fremskridtspartiet stemme for de af  \r\n\r\n Socialistisk Folkeparti stillede ændringsforslag om deling af lovforslaget.  \r\n\r\n</P>  \r\n\r\n<P>Derimod stemmer Fremskridtspartiet imod de gamle partiers og  \r\n\r\n Centrum-Demokraternes ændringsforslag om at nedprioritere dansk idræt og om  \r\n\r\n at lovfæste adgangen for Dansk Ungdoms Fællesråd til at uddele statsmidler.  \r\n\r\n</P>  \r\n\r\n<P>Et <I>tredje mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. Mindretallet vil redegøre for sin stilling til de  \r\n\r\n øvrige ændringsforslag ved lovforslagets 2. behandling. </P>  \r\n\r\n<P>Et <I>fjerde mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> og vil redegøre for sin  \r\n\r\n stilling til ændringsforslagene ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>a </P>  \r\n\r\n<P>Ændringsforslag om deling af lovforslaget </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (FP): </P>  \r\n\r\n<P>1) Lovforslaget deles i to lovforslag med følgende titler og indhold: </P>  \r\n\r\n<P>A. &#187;Forslag til lov om ændring af lov om tipning. (Indførelse af et  \r\n\r\n lottospil)&#187;, omfattende § 1, indledningen, nr. 1-5 og nr. 13 og 14, samt  \r\n\r\n § 3, stk. 1. </P>  \r\n\r\n<P>B. &#187;Forslag til lov om ændring af lov om tipning og lov om  \r\n\r\n eliteidrættens fremme. (Ændret fordelingsnøgle som følge af indførelsen af et  \r\n\r\n lottospil)&#187;, omfattende § 1, indledningen, nr. 1, 6-12 og 15, samt § 2  \r\n\r\n og § 3. </P>  \r\n\r\n<P>b </P>  \r\n\r\n<P>Ændringsforslag til det under B nævnte lovforslag. </P>  \r\n\r\n<P>Til § 3 </P>  \r\n\r\n<P>2) I <I>stk. 2</I> udgår &#187;nr. 2,&#187;. </P>  \r\n\r\n<P>c </P>  \r\n\r\n<P>Ændringsforslag til det udelte lovforslag. </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (CD): </P>  \r\n\r\n<P>3) Det under <I>nr. 7</I> foreslåede <I>§ 6 A, stk. 3,</I> affattes  \r\n\r\n således: </P>  \r\n\r\n<P>&#187; <I>Stk. 3.</I> De dele af den maksimale ydelse, der ikke overføres  \r\n\r\n til Team Danmark og Danmarks Olympiske Komite, overføres til specielt  \r\n\r\n idrætslige formål, herunder dopingkontrol og dopingforskning.&#171; </P>  \r\n\r\n<P>Af <I>skatteministeren,</I> tiltrådt af et <I>flertal</I> (S, KF, V og  \r\n\r\n RV): </P>  \r\n\r\n<P>4) Det under <I>nr. 7</I> foreslåede <I>§ 6 A, stk. 3,</I> affattes  \r\n\r\n således: </P>  \r\n\r\n<P>&#187; <I>Stk. 3.</I> De dele af den maksimale ydelse, der ikke overføres  \r\n\r\n til Team Danmark og Danmarks Olympiske Komite, overføres til  \r\n\r\n kulturministerens midler til formål af alment kulturel karakter.&#171; </P>  \r\n\r\n<P>5) Efter nr. 12 indsættes som nye numre: </P>  \r\n\r\n<P>&#187;01. <I>§ 7, stk. 7,</I> affattes således: </P>  \r\n\r\n<P>&#187; <I>Stk. 7.</I> For det beløb, der efter stk. 1 skal anvendes til  \r\n\r\n støtte af andre ungdomsformål, fordeler Dansk Ungdoms Fællesråd støtten efter  \r\n\r\n retningslinier godkendt af kulturministeren. Den del af beløbet, der ønskes  \r\n\r\n tildelt Dansk Ungdoms Fællesråd selv, forelægges forinden kulturministeren  \r\n\r\n til godkendelse.&#171; </P>  \r\n\r\n<P>02. I <I>§ 7, stk. 8,</I> ændres &#187;stk. 4-7&#171; til: &#187;stk.  \r\n\r\n 4-6&#171;.' </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ved deling af lovforslaget opnås, at Folketinget hurtigt kan give den  \r\n\r\n fornødne hjemmel til indførelse af et lottospil, således at det  \r\n\r\n administrative arbejde kan gennemføres med henblik på en igangsætning af  \r\n\r\n lottospillet pr. 1. oktober 1989. Da forslagsstillerne finder, at der stadig  \r\n\r\n er problemer med fordelingen af midlerne fra den samlede pulje fra tips og  \r\n\r\n lotto, kan dette spørgsmål danne grundlag for fornyede overvejelser i  \r\n\r\n udvalget. </P>  \r\n\r\n<P>Til nr. 2 </P>  \r\n\r\n<P>Ændringen er redaktionel. </P>  \r\n\r\n<P>Til nr. 3 </P>  \r\n\r\n<P>Det forudsættes, at de beløb, som årligt fastsættes af Kulturministeriet,  \r\n\r\n udgør ca. 47 mio. kr. til Team Danmark og ca. 2 mio. kr. til Danmarks  \r\n\r\n Olympiske Komite. </P>  \r\n\r\n<P>Disse beløb reguleres årligt som finanslovsbevillingerne. Med dette  \r\n\r\n forslag ønsker Centrum-Demokraterne at tilkendegive, at det fulde beløb  \r\n\r\n tilføres idrætten. </P>  \r\n\r\n<P>Centrum-Demokraterne ønsker, at der fra den specielle pulje årligt  \r\n\r\n afsættes midler til dopingkontrol og dopingforskning på en sum af minimum  \r\n\r\n 500.000 kr. </P>  \r\n\r\n<P>Dopingproblemet er ikke kun et dansk problem, men et fælles problem  \r\n\r\n landene imellem. Derfor må der også bruges midler til international  \r\n\r\n dopingkontrol og dopingforskningsarbejde. </P>  \r\n\r\n<P>Til nr. 4 </P>  \r\n\r\n<P>Det forudsættes, at de beløb, som årligt fastsættes af kulturministeren,  \r\n\r\n maksimalt udgør ca. 47 mio. kr. til Team Danmark og ca. 2 mio. kr. til  \r\n\r\n Danmarks Olympiske Komite. Disse beløb reguleres årligt på samme måde som  \r\n\r\n regulering af finanslovsbevillinger. </P>  \r\n\r\n<P>Regeringen ønsker med dette ændringsforslag i øvrigt at skabe mulighed for  \r\n\r\n en øget indsats på det alment kulturelle område. </P>  \r\n\r\n<P>Til nr. 5 </P>  \r\n\r\n<P>I henhold til gældende § 7, stk. 7, &#187;træffer undervisningsministeren  \r\n\r\n efter forslag fra Dansk Ungdoms Fællesråd og med godkendelse af Folketingets  \r\n\r\n Finansudvalg afgørelse om størrelsen af det beløb, der i det enkelte år  \r\n\r\n anvendes, og om dette beløbs fordeling&#171;. </P>  \r\n\r\n<P>Sagsområdet er ved kongelig resolution af 3. juni 1988 overført til  \r\n\r\n kulturministeren. </P>  \r\n\r\n<P>Retningslinier for fordelingen er fastsat af Dansk Ungdoms Fællesråd (DUF)  \r\n\r\n og godkendt af ministeren. </P>  \r\n\r\n<P>Når meddelelse om tipstjenestens overskud foreligger, udarbejder DUF på  \r\n\r\n grundlag af de indsendte ansøgninger forslag til fordeling af beløbet (senest  \r\n\r\n ca. 42 mio. kr.). Fordelingen skal godkendes af DUF's styrelse, som består af  \r\n\r\n formand, næstformand og 13 bestyrelsesmedlemmer, stort set valgt af de  \r\n\r\n støtteberettigede organisationer. </P>  \r\n\r\n<P>Fremgangsmåden er herefter, at DUF sender indstilling til minsteriet, der  \r\n\r\n forelægger den for Finansudvalget. </P>  \r\n\r\n<P>DUF's indstillingsforslag har gennem de forløbne år praktisk taget ikke  \r\n\r\n givet anledning til ændringer, idet ministeriet som altovervejende hovedregel  \r\n\r\n godkender indstillingen og videresender forslaget til Finansudvalget. Blandt  \r\n\r\n andet som følge heraf har Finansudvalget tidligere godkendt en ordning,  \r\n\r\n hvorefter udbetaling til de enkelte organisationer sker umiddelbart efter, at  \r\n\r\n DUF's indstilling er modtaget i ministeriet, således at der til  \r\n\r\n organisationer, der tidligere har modtaget tipsstøtte, udbetales 80 pct. af  \r\n\r\n det ansøgte beløb og til organisationer, der ikke tidligere har modtaget  \r\n\r\n støtte, 50 pct. af det ansøgte beløb. De resterende beløb udbetales først,  \r\n\r\n efter at Finansudvalget har tiltrådt indstillingen. </P>  \r\n\r\n<P>DUF har foreslået sagsgangen forenklet, således at det samlede tipsbeløb,  \r\n\r\n så snart dette er fastslået, straks udbetales direkte til DUF, hvorefter  \r\n\r\n fællesrådet selv fordeler beløbet til de enkelte ansøgerorganisationer i  \r\n\r\n overensstemmelse med de gældende retningslinier. En ændring af disse  \r\n\r\n retningslinier skal fortsat godkendes af ministeriet, ligesom DUF fortsat  \r\n\r\n skal følge den ligeledes af minsteriet godkendte revisorinstruks samt anvende  \r\n\r\n advokat- og arkitektbistand. Endvidere skal DUF efter det foreslåede system  \r\n\r\n indsende fyldestgørende oversigter over fordelingen, således at ministeriet  \r\n\r\n har mulighed for at vurdere, hvordan retningslinierne virker, ligesom det er  \r\n\r\n en forudsætning, at ministeriet får adgang til ved stikprøver at kontrollere,  \r\n\r\n om fordelingen er sket i overensstemmelse med de godkendte retningslinier.  \r\n\r\n</P>  \r\n\r\n<P>For de beløb, som DUF ønskes tildelt til sin egen administration, husleje  \r\n\r\n m.v., ønskes dog fortsat forudgående godkendelse fra ministeriet samt  \r\n\r\n efterfølgende regnskab herfor indsendt. Dette vil fremgå af de godkendte  \r\n\r\n retningslinier. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Skatteministerens kommentarer til en af henvendelserne til udvalget.  \r\n\r\n Kræftens Bekæmpelse har i brev af 25. november 1988 (L 17 - bilag 34)  \r\n\r\n protesteret mod den foreslåede affattelse af tipslovens § 10, stk. 5. </P>  \r\n\r\n<P>Kræftens Bekæmpelse mener, at Tipstjenesten herefter kan markedsføre nye  \r\n\r\n lotterispil i tilknytning til tips- og lottospillene, der vil betyde en  \r\n\r\n væsentlig trussel for de humanitære organisationers postomdelte landslotteri.  \r\n\r\n Til sammenligning anføres bl.a. det vesttyske &#187;Spiel 77&#171; med en  \r\n\r\n angivet omsætning på ca. 4 mia. kr. </P>  \r\n\r\n<P>Bestemmelsen i tipslovens § 10, stk. 5, er først og fremmest et værn mod,  \r\n\r\n at andre end bevillingshaveren anvender tipskuponen, specielt den løbende  \r\n\r\n nummerering, i forbindelse med præmiekonkurrencer og lignende. Dette værn  \r\n\r\n foreslås udvidet til også at omfatte lottokuponer. </P>  \r\n\r\n<P>Derudover foreslås det, at Tipstjenesten kan foretage præmiekonkurrencer  \r\n\r\n og lignende ved anvendelse af tips- og lottokuponer. Baggrunden herfor er som  \r\n\r\n nævnt i bemærkningerne til lovforslaget, at afholdelse af mindre  \r\n\r\n præmiekonkurrencer kan være et fornuftigt led i markedsføringen af  \r\n\r\n lottospillet. </P>  \r\n\r\n<P>De præmiekonkurrencer, der påtænkes foretaget i Tipstjenesten, vil blive  \r\n\r\n betalt over markedsføringsbudgettet. Denne form for markedsføring vil kun  \r\n\r\n blive anvendt nogle få gange om året. </P>  \r\n\r\n<P>Når der henses til den forholdsvis begrænsede præmiesum og det begrænsede  \r\n\r\n antal bortlodninger, der påtænkes efter den foreslåede ændring af § 10, stk.  \r\n\r\n 5, mener jeg ikke, at der er grundlag for at imødekomme den anførte kritik.  \r\n\r\n Bestemmelsen sigter således ikke mod indførelse af et nyt spil som forudsat  \r\n\r\n af Kræftens Bekæmpelse. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Dansk Forfatterforening, </P>  \r\n\r\n<P>Dansk Kunstnerråd, </P>  \r\n\r\n<P>Det Danske Jazzcenter, </P>  \r\n\r\n<P>Foreningen af Bildende Kunstnere, </P>  \r\n\r\n<P>Foreningen af Huse i Danmark, Plantagehuset, Thisted, </P>  \r\n\r\n<P>Repræsentantskabet for Statens Musikråd og </P>  \r\n\r\n<P>Ældre Sagen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget ved dettes 3. behandling. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00017"
        },
        {
            "displayName": "Entydig dokumentidentifikation",
            "displayValue": "CL003953"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}