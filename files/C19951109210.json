{
    "id": 80753,
    "title": "Vedrørende § 19 i lov om forældremyndighed og samvær. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11092 af 08/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende § 19 i lov om forældremyndighed og  \r\n\r\n samvær. </H1>  \r\n\r\n<P></P>  \r\n\r\n<P>Ved lov nr. 387 af 14. juni 1995 om forældremyndighed og samvær, som  \r\n\r\n træder i kraft den 1. januar 1996, er der i § 19 indført en bestemmelse om,  \r\n\r\n at den af forældrene, som ikke har del i forældremyndigheden, har ret til at  \r\n\r\n blive orienteret om sit barns forhold fra skoler, børneinstitutioner samt  \r\n\r\n social- og sundhedsvæsenet. </P>  \r\n\r\n<P>Lovens § 19 hr følgende ordlyd: </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>&#187;§ 19. </B> Den af forældrene, som ikke har  \r\n\r\n forældremyndigheden, har ret til efter anmodning at få orientering om barnets  \r\n\r\n forhold fra skoler, børneinstitutioner samt social- og sundhedsvæsenet.  \r\n\r\n Myndigheden eller institutionen kan nægte at give oplysninger, hvis det er  \r\n\r\n til skade for barnet. Der må ikke gives fortrolige oplysninger om  \r\n\r\n forældremyndighedsindehaverens forhold. </P>  \r\n\r\n<P CLASS=STK> <I>Stk. 2. </I> Statsamtet kan i særlige tilfælde efter  \r\n\r\n anmodning fra indehaveren af forældremyndigheden eller en af de i stk. 1  \r\n\r\n nævnte institutioner fratage den af forældrene, der ikke har  \r\n\r\n forældremyndigheden, adgangen til at få orientering efter stk. 1. En  \r\n\r\n afgørelse efter 1. pkt. har virkning fra det tidspunkt, hvor institutionen  \r\n\r\n modtager meddelelse om afgørelsen.&#171; </P>  \r\n\r\n<P> <B> Afgivelse af oplysninger.</B>  </P>  \r\n\r\n<P>Bestemmelsen vedrører myndigheders og institutioners pligt til at give  \r\n\r\n oplysninger til forældre, der ikke har del i forældremyndigheden. Den, der  \r\n\r\n har forældremyndigheden kan ikke gøre indsigelser og meddelelse af  \r\n\r\n oplysninger krænker ikke tavshedspligten. </P>  \r\n\r\n<P>Bestemmelsen vedrører ikke aktindsigt og giver således ikke adgang til at  \r\n\r\n få dokumenter udleveret om barnets forhold i videre omfang, end dette følger  \r\n\r\n af offentlighedsloven. Pligten til at give oplysninger er således en pligt  \r\n\r\n til at give en orientering, typisk i form af mundtlige oplysninger. </P>  \r\n\r\n<P>Bestemmelsen giver heller ikke ret til en mere aktiv kontakt med den  \r\n\r\n pågældende myndighed eller institution, f.eks. i form af ret til at deltage i  \r\n\r\n forældremøder eller konsultationer, selvom den pågældende blot ønsker at være  \r\n\r\n tilstede, ligesom den heller ikke medfører adgang til at repræsentere barnet.  \r\n\r\n En orientering i medfør af § 19 kan ligeledes ikke danne grundlag for  \r\n\r\n anmodninger eller krav til myndigheden eller institutionen om forhold  \r\n\r\n vedrørende barnet, idet den pågældende af forældrene ikke har ret til at  \r\n\r\n træffe bestemmelse om barnets forhold. </P>  \r\n\r\n<P> <B> Hvilke forældre.</B>  </P>  \r\n\r\n<P>Adgangen til at få orientering tilkommer den af forældrene, der ikke har  \r\n\r\n forældremyndigheden. Det er uden betydning om den pågældende har en  \r\n\r\n samværsresolution. </P>  \r\n\r\n<P> <B> Hvilke myndigheder og institutioner.</B>  </P>  \r\n\r\n<P>De institutioner og myndigheder, der er omfattet af bestemmelsen, er  \r\n\r\n skoler, børneinstitutioner (dagtilbud) samt social- og sundhedsvæsenet. </P>  \r\n\r\n<P>Bestemmelsen omfatter således såvel private institutioner, der ikke er  \r\n\r\n omfattet af forvaltningsloven og offentlighedsloven, som myndigheder og  \r\n\r\n institutioner, der er en del af den offentlige forvaltning og dermed omfattet  \r\n\r\n af forvaltningsloven og offentlighedsloven. </P>  \r\n\r\n<P>Skoler er i denne sammenhæng alle uddannelsesinstitutioner, der giver  \r\n\r\n undervisning. Bestemmelsen omfatter således både folkeskoler og privatskoler,  \r\n\r\n der giver undervisning på folkeskoleniveau. </P>  \r\n\r\n<P>Endvidere vil f.eks. gymnasier, handelsskoler og andre ungdomsuddannelser  \r\n\r\n være omfattet af reglen. </P>  \r\n\r\n<P>Ved børneinstitutioner er ifølge forarbejderne til bestemmelsen tænkt på  \r\n\r\n f.eks. vuggestuer, børnehaver, fritidshjem, uanset om disse er private eller  \r\n\r\n må anses for at være en del af den offentlige forvaltning, og kommunal  \r\n\r\n dagpleje. </P>  \r\n\r\n<P> <B> Afgivelse efter anmodning.</B>  </P>  \r\n\r\n<P>En myndighed har alene pligt til at videregive oplysninger om barnet, hvis  \r\n\r\n der foreligger en individuel og konkret anmodning om oplysninger fra den af  \r\n\r\n forældrene, der ikke har del i forældremyndigheden. Der skal således ikke ske  \r\n\r\n løbende orientering, og en stående anmodning om generelt at blive orienteret  \r\n\r\n skal ikke imødekommes. </P>  \r\n\r\n<P> <B> Hvilke oplysninger.</B>  </P>  \r\n\r\n<P>Oplysningerne, som skolen skal give kan tænkes at vedrøre barnets  \r\n\r\n standpunkt, faglige udvikling, trivsel og problemer. På tilsvarende måde skal  \r\n\r\n børneinstitutioner give orientering om barnets trivsel, udvikling eller  \r\n\r\n lignende. De sociale myndigheder vil kunne orientere om bl.a. eventuelle  \r\n\r\n sociale hjælpeforanstaltninger, der er iværksat i forhold til barnet, og  \r\n\r\n hospitaler vil kunne give oplysninger om barnets helbredstilstand og om, hvad  \r\n\r\n der måtte være årsagen til en indlæggelse, herunder hvad der er hændt ved en  \r\n\r\n ulykke, hvis dette er baggrunden for indlæggelsen. </P>  \r\n\r\n<P>Såfremt indehaveren af forældremyndigheden som følge af  \r\n\r\n tavshedspligtsregler er afskåret fra at få oplysninger om barnet, vil den  \r\n\r\n anden af forældrene heller ikke kunne få sådanne oplysninger. Afgrænsningen  \r\n\r\n af adgangen til oplysninger bliver således den samme for begge forældre. </P>  \r\n\r\n<P>Af lovens § 19, stk. 1, 3. pkt., fremgår det, at der ikke må gives  \r\n\r\n fortrolige oplysninger om indehaveren af forældremyndigheden, selvom dette  \r\n\r\n umiddelbart kunne forekomme naturligt i forbindelse med orienteringen om  \r\n\r\n barnets situation. Dette gælder, f.eks. oplysninger om  \r\n\r\n forældremyndighedsindehaverens fysiske eller psykiske situation. Har  \r\n\r\n indehaveren af forældremyndigheden - og dermed barnet - beskyttet adresse, må  \r\n\r\n denne ikke udleveres til den anden af forældrene. </P>  \r\n\r\n<P> <B> Nægte at give oplysninger.</B>  </P>  \r\n\r\n<P>Af lovens § 19, stk. 1, 2. pkt., fremgår det, at myndigheden eller  \r\n\r\n institutionen kan nægte at give oplysninger, hvis det er til skade for  \r\n\r\n barnet. En nægtelse af at give oplysninger kan påklages efter de almindelige  \r\n\r\n regler om klageadgang, der gælder for vedkommende institution eller  \r\n\r\n myndighed. Er der ikke regler om klageadgang over institutionen eller  \r\n\r\n myndigheden, kan klage ikke finde sted. </P>  \r\n\r\n<P> <B> Fratage adgangen til orientering.</B>  </P>  \r\n\r\n<P>Efter lovens § 19, stk. 2, kan statsamtet i særlige tilfælde efter  \r\n\r\n anmodning fra institutionen eller indehaveren af forældremyndigheden fratage  \r\n\r\n den af forældrene, der ikke har del i forældremyndigheden, adgangen til at få  \r\n\r\n orientering om barnet. Der tænkes hovedsageligt på tilfælde, hvor den  \r\n\r\n pågældende benytter adgangen til at få orientering i et sådant omfang, at  \r\n\r\n dette får karakter af en urimelig belastning for myndigheden eller  \r\n\r\n institutionen. Det kan f.eks. være tilfældet, hvis den pågældende gentagne  \r\n\r\n gange - måske næsten dagligt - retter henvendelse til myndigheden eller  \r\n\r\n institutionen om mindre vigtige spørgsmål vedrørende barnet. Der kan ved  \r\n\r\n afgørelsen om at fratage retten til orientering bl.a. tages hensyn til, om  \r\n\r\n der er tale om en lille skole eller børneinstitution med begrænsede  \r\n\r\n ressourcer til at imødekomme gentagne anmodninger om orientering om barnet.  \r\n\r\n</P>  \r\n\r\n<P>Man skal anmode om, at berørte myndigheder og institutioner orienteres om  \r\n\r\n denne vejledning. </P>  \r\n\r\n<P>Med venlig hilsen </P>  \r\n\r\n<P>Jesper Vorstrup Rasmussen </P>  \r\n\r\n<P>Jonna Waage </P>  \r\n\r\n<P> GENPART TIL:: </P>  \r\n\r\n<P>Samtlige statsamter, herunder Københavns Overpræsidium. </P>  \r\n\r\n<P>Til orientering. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951109210"
        },
        {
            "displayName": "Entydig dokumentidentifikation",
            "displayValue": "CM039987"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11092"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "08/12/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "1995-4018-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}