{
    "id": 106136,
    "title": "1986 BSF 22   FORSLAG TIL FOLKETINGSBESLUTNING OM UDVIDELSE AF ARBEJDSLØSES RET TIL   UDDANNELSE I ARBEJDSLØSHEDSPERIODEN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 22",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 22 </P>  \r\n\r\n<P></P>  \r\n\r\n<P>Forslag til folketingsbeslutning om udvidelse af arbejdsløses ret til  \r\n\r\n uddannelse i arbejdsløshedsperioden </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Tinning (VS) </P>  \r\n\r\n<P></P>  \r\n\r\n<P>den 29. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag med henblik </P>  \r\n\r\n<P>på ikrafttræden den 1. marts 1987, der sikrer alle forsikrede </P>  \r\n\r\n<P>arbejdsløse ret til at uddanne sig/ modtage undervisning inden for </P>  \r\n\r\n<P>alle dele af uddannelsessystemet, samtidig med at dagpengeretten </P>  \r\n\r\n<P>bevares fuldt ud. </P>  \r\n\r\n<P>Følgende retningslinjer lægges til grund: </P>  \r\n\r\n<P>1. Retten til at uddanne sig træder i kraft ved </P>  \r\n\r\n<P>arbejdsløshedsperiodens start. Som arbejdsløs har man ret til op </P>  \r\n\r\n<P>til 3 års sammenhængende uddannelse, hvor man ikke behøver at tage </P>  \r\n\r\n<P>anvist arbejde. Efter 3 års perioden står man igen til rådighed </P>  \r\n\r\n<P>for arbejdsmarkedet og kan anvises arbejde efter de almindelige </P>  \r\n\r\n<P>regler. </P>  \r\n\r\n<P>2. § 62 a i lov om arbejdsformidling og arbejdsløshedsforsikring m.v. </P>  \r\n\r\n<P>udvides til at omfatte også SU-berettigede uddannelser, således </P>  \r\n\r\n<P>at arbejdsløse i øvrigt får ret til at deltage i undervisning med </P>  \r\n\r\n<P>bevarelse af dagpengeretten i både aften- og dagtimerne. </P>  \r\n\r\n<P>3. Deltagelse i undervisning regnes for &#187;død periode&#171;, dvs. </P>  \r\n\r\n<P>dagpengeretten forlænges med den periode, uddannelsesforløbet </P>  \r\n\r\n<P>varer. </P>  \r\n\r\n<P>4. Retten til flere arbejdstilbud genindføres, og den forlængede </P>  \r\n\r\n<P>dagpengeret (nedsatte dagpenge) ophæves. </P>  \r\n\r\n<P>5. De midler, der er afsat til uddannelsestilbudsordningen, skal </P>  \r\n\r\n<P>fortsat anvendes til uddannelsesformål. Derudover skal der </P>  \r\n\r\n<P>afsættes midler til at dække de uddannelsesbehov, de arbejdsløse </P>  \r\n\r\n<P>har. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Forslagets formål er at få fjernet lovbestemmelserne om </P>  \r\n\r\n<P>uddannelsestilbud og om forlænget dagpengeret fra lov om </P>  \r\n\r\n<P>arbejdstilbud til ledige og arbejdsløshedsforsikringsloven og </P>  \r\n\r\n<P>sikre arbejdsløse under og over 25 år ens vilkår. VS vil erstatte </P>  \r\n\r\n<P>det såkaldte dagpengeforlig med et reelt tilbud om uddannelse til </P>  \r\n\r\n<P>arbejdsløse. </P>  \r\n\r\n<P>VS så i virkeligheden helst, at 26 ugers reglen blev fjernet. I dag </P>  \r\n\r\n<P>er masser af mennesker beskæftiget med at tælle timer, dage, uger </P>  \r\n\r\n<P>og måneder af hensyn til 26 ugers reglens overholdelse. Det er en </P>  \r\n\r\n<P>ganske uproduktiv og tåbelig beskæftigelse - kort og godt </P>  \r\n\r\n<P>ressourcespild. Man kan undre sig over, at arbejdsministeren ikke </P>  \r\n\r\n<P>selv er kommet med sådan et forslag, for regeringen værdsætter jo </P>  \r\n\r\n<P>begreber som regelforenkling, fjernelse af unødvendig </P>  \r\n\r\n<P>administration og privat virkelyst og initiativ. 26 ugers reglen </P>  \r\n\r\n<P>er overflødig både i tider med høj og lav arbejdsløshed. Når der </P>  \r\n\r\n<P>er arbejde at tilbyde de arbejdsløse, sikrer rådighedsbegrebet, at </P>  \r\n\r\n<P>arbejdsløse ikke kan vælge arbejdsløshed frem for arbejde. I </P>  \r\n\r\n<P>perioder med stor arbejdsløshed er det fuldstændig tåbeligt at </P>  \r\n\r\n<P>tvinge folk til hhv. arbejds- eller uddannelsestilbud. Det øger jo </P>  \r\n\r\n<P>ikke i sig selv beskæftigelsen. Men VS har valgt at fremsætte et </P>  \r\n\r\n<P>mindre vidtgående forslag, som skal fjerne de negative virkninger </P>  \r\n\r\n<P>af dagpengeforliget og bevare det positive: retten til uddannelse. </P>  \r\n\r\n<P>Da lovforslagene om ændring af loven om arbejdstilbud til ledige </P>  \r\n\r\n<P>(uddannelsestilbud) og arbejdsløshedsforsikringsloven (forlænget </P>  \r\n\r\n<P>dagpengeret) blev debatteret i Folketinget, sagde VS, SF og </P>  \r\n\r\n<P>Socialdemokratiet, at dette forslag ville sende masser af </P>  \r\n\r\n<P>arbejdsløse på nedsatte dagpenge. Forligspartierne bedyrede, at </P>  \r\n\r\n<P>det sandelig ikke var hensigten, men at der var tale om en </P>  \r\n\r\n<P>enestående uddannelsesreform. I dag ved vi, at oppositionen havde </P>  \r\n\r\n<P>ret: reformen er blevet en fiasko, der ødelægger tilværelsen for </P>  \r\n\r\n<P>de mennesker, den går ud over. Der er ingen grund til at vente med </P>  \r\n\r\n<P>at revidere loven, til mange menesker er endt på nedsatte </P>  \r\n\r\n<P>dagpenge. Den manglende søgning til uddannelsestilbudsordningen </P>  \r\n\r\n<P>kan konstateres allerede nu, og konsekvenserne kan kun blive flere </P>  \r\n\r\n<P>på nedsatte dagpenge, hvis der ikke gribes ind nu. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>ad 1 </P>  \r\n\r\n<P>Det skal være muligt for den arbejdsløse at starte uddannelsen på det </P>  \r\n\r\n<P>tidspunkt, der passer vedkommende bedst. Som loven er indrettet </P>  \r\n\r\n<P>nu, skal uddannelsen udskydes til efter første arbejdstilbud, og </P>  \r\n\r\n<P>på det tidspunkt i arbejdsløshedsforløbet har mange arbejdsløse </P>  \r\n\r\n<P>mistet selvtilliden og lysten til at gå i gang med noget nyt. </P>  \r\n\r\n<P>Uddannelse skal ikke være tvang, men en mulighed, man kan vælge. I </P>  \r\n\r\n<P>dag er uddannelsestilbuddet den sidste station inden de nedsatte </P>  \r\n\r\n<P>dagpenge. Hvis uddannelsen ikke giver resultater i form af </P>  \r\n\r\n<P>arbejde, så kommer straffen: nedsatte dagpenge. På den måde har </P>  \r\n\r\n<P>man skabt de dårligst tænkelige betingelser for, at arbejdsløse </P>  \r\n\r\n<P>skal få et vellykket uddannelsesforløb. </P>  \r\n\r\n<P>Med forslaget om, at uddannelsen kan påbegyndes når som helst i en </P>  \r\n\r\n<P>ledighedsperiode, kombineret med, at sanktionsbestemmelsen </P>  \r\n\r\n<P>(nedsatte dagpenge) fjernes, vil vi bidrage til, at arbejdsløse </P>  \r\n\r\n<P>kan leve et langt mere kreativt og trygt liv end nu. </P>  \r\n\r\n<P>Vi mener, det er nødvendigt at sikre arbejdsløse tre års mulighed for </P>  \r\n\r\n<P>uddannelse, fordi mange uddannelser varer længere end de to år, </P>  \r\n\r\n<P>man kan uddanne sig ifølge den gældende lov, og fordi det er </P>  \r\n\r\n<P>vigtigt at have den nødvendige ro til at komme i gang med at </P>  \r\n\r\n<P>uddanne sig. Specielt er det nødvendigt for mennesker, der har </P>  \r\n\r\n<P>været uden for uddannelsessystemet i mange år. </P>  \r\n\r\n<P>Det er vigtigt, at både AF og fagforeningerne indgår med opsøgende </P>  \r\n\r\n<P>virksomhed og vejledning om udannelsesmulighederne i forhold til </P>  \r\n\r\n<P>målgruppen. </P>  \r\n\r\n<P>Efter tre års perioden står den arbejdsløse igen til rådighed for </P>  \r\n\r\n<P>arbejdsmarkedet og er således forpligtet til at tage anvist </P>  \r\n\r\n<P>arbejde. </P>  \r\n\r\n<P>ad 2 </P>  \r\n\r\n<P>Det er allerede i dag muligt at deltage i visse former for </P>  \r\n\r\n<P>undervisning med bevarelse af fulde dagpengerettigheder, også </P>  \r\n\r\n<P>inden første arbejdstilbud. Disse muligheder ønsker vi udvidet til </P>  \r\n\r\n<P>at omfatte alle former for uddannelse, dvs. at restriktionerne </P>  \r\n\r\n<P>vedrørende undervisning i dagtimerne skal ophæves, og ligeledes </P>  \r\n\r\n<P>skal begrænsningerne på deltagelse i HF-undervisning ophæves, </P>  \r\n\r\n<P>således at man kan deltage i mere end 20 timers undervisning </P>  \r\n\r\n<P>ugentlig. </P>  \r\n\r\n<P>Den arbejdsløse står til rådighed for arbejdsmarkedet og kan anvises </P>  \r\n\r\n<P>arbejde i denne situation. </P>  \r\n\r\n<P>ad 3 </P>  \r\n\r\n<P>Det må være op til den enkelte arbejdsløse at beslutte sig for, </P>  \r\n\r\n<P>hvornår et uddannelsesforløb skal starte. Dette kan sikres ved, at </P>  \r\n\r\n<P>uddannelse opfattes som død periode. Den arbejdsløse vil til </P>  \r\n\r\n<P>enhver tid inden første arbejdstilbud kunne påbegynde et </P>  \r\n\r\n<P>uddannelsesforløb og fortsætte i tre år. Ventetider til </P>  \r\n\r\n<P>uddannelser vil således blive et mindre problem, </P>  \r\n\r\n<P>optagelsestidspunkter vil ligeledes betyde mindre, og den </P>  \r\n\r\n<P>arbejdsløse vil få bedre tid til at finde ud af, hvilken </P>  \r\n\r\n<P>uddannelse der passer hende. Det er i øvrigt de samme regler, der </P>  \r\n\r\n<P>gælder for specialarbejderuddannelserne allerede. </P>  \r\n\r\n<P>ad 4 </P>  \r\n\r\n<P>Så længe 26 ugers reglen eksisterer, er det nødvendigt at bevare </P>  \r\n\r\n<P>retten til at komme i arbejdstilbud, således at arbejdsløse ikke </P>  \r\n\r\n<P>risikerer at ryge ud af arbejdsmarkedet. Men ordningen skal også </P>  \r\n\r\n<P>bevares, fordi det at komme i arbejdstilbud giver muligheden for </P>  \r\n\r\n<P>at få erfaringer med at være på en arbejdsplads. Arbejdsløse, der </P>  \r\n\r\n<P>har været under uddannelse i mange år, vil ofte have mere brug for </P>  \r\n\r\n<P>arbejdspladserfaringer end yderligere uddannelse. Samtidig giver </P>  \r\n\r\n<P>arbejdstilbuddet også mulighed for at tjene lidt flere penge, end </P>  \r\n\r\n<P>man får på understøttelse. Vi skal heller ikke se bort fra, at en </P>  \r\n\r\n<P>del arbejdsløse foretrækker et arbejdstilbud frem for et tilbud om </P>  \r\n\r\n<P>uddannelse. Det kan skyldes negative erfaringer med </P>  \r\n\r\n<P>uddannelsessystemet, manglende tilskyndelse til efteruddannelse og </P>  \r\n\r\n<P>den skarpe arbejdsdeling mellem håndens og åndens arbejde. En </P>  \r\n\r\n<P>undersøgelse af virkningen af lovbestemmelserne om </P>  \r\n\r\n<P>uddannelsestilbud foretaget i tre amter bekræfter, at der er denne </P>  \r\n\r\n<P>manglende tro på og lyst til at gå i gang med en uddannelse, og </P>  \r\n\r\n<P>kun 6 pct. af målgruppen for uddannelsestilbudsordningen har sagt </P>  \r\n\r\n<P>ja (jf. notat fra Arbejdsministeriet af 14. juli 1986). Når </P>  \r\n\r\n<P>ordningen i den grad er blevet en fiasko, skyldes det selvfølgelig </P>  \r\n\r\n<P>også, at der har været stor mangel på relevante uddannelsestilbud. </P>  \r\n\r\n<P>Løsningen på dette problem er at iværksætte uddannelser, der er </P>  \r\n\r\n<P>tilpasset målgruppen. Men selv nok så megen uddannelse fjerner </P>  \r\n\r\n<P>ikke arbejdsløsheden. Derfor er det vigtigt, at der igen bliver </P>  \r\n\r\n<P>mulighed for at få flere arbejdstilbud. Det skal sikre, at </P>  \r\n\r\n<P>uddannelse ikke bliver en tvang, men et valg, og forhindre, at man </P>  \r\n\r\n<P>mister dagpengeretten, hvis uddannelse ikke fører til arbejde. </P>  \r\n\r\n<P>Samtidig med at retten til flere arbejdstilbud genindføres, er det </P>  \r\n\r\n<P>vigtigt at fjerne det misbrug af arbejdstilbudsordningen, der har </P>  \r\n\r\n<P>fundet sted fra arbejdsgiverside. Stillinger omfattet af ordningen </P>  \r\n\r\n<P>skal være ekstraordinære, dvs. reelt udvide antallet af ansatte på </P>  \r\n\r\n<P>en arbejdsplads. </P>  \r\n\r\n<P>ad 5 </P>  \r\n\r\n<P>Samfundsøkonomisk er det en dårlig investering at have flere hundrede </P>  \r\n\r\n<P>tusinde arbejdsløse gående uden at kvalificere sig eller </P>  \r\n\r\n<P>producere. Vi mener, det er fornuftigt at investere i uddannelse, </P>  \r\n\r\n<P>og derfor må det sikres, at de midler, der er afsat til </P>  \r\n\r\n<P>uddannelsestilbudsordningen, bliver inden for uddannelsessystemet. </P>  \r\n\r\n<P>Derudover er det nødvendigt at øge bevillingerne til det ordinære </P>  \r\n\r\n<P>uddannelsessystem, således at den udvidede ret til uddannelse for </P>  \r\n\r\n<P>arbejdsløse også bliver en mulighed i praksis. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00022"
        },
        {
            "displayName": "Entydig dokumentidentifikation",
            "displayValue": "CL004960"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}