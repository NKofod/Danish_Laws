{
    "id": 113335,
    "title": "1987 LSF 201   FORSLAG TIL LOV OM AFGIFT PÅ ERHVERVSMÆSSIG OMSÆTNING AF BILDENDE KUNST  ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 201",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 201 </P>  \r\n\r\n<P></P>  \r\n\r\n<P>Forslag til Lov om afgift på erhvervsmæssig omsætning af bildende kunst  \r\n\r\n</P>  \r\n\r\n<P></P>  \r\n\r\n<P>Fremsat af Bernhard Baunsgaard (RV) Lone Dybkjær (RV) Marianne Jelved (RV)  \r\n\r\n Ole Vig Jensen (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Ved al erhvervsmæssig omsætning af bildende kunst af dansk </P>  \r\n\r\n<P>eller fremmed oprindelse skal køberen i tillæg til købesummen betale </P>  \r\n\r\n<P>en afgift på 5 pct. af denne. </P>  \r\n\r\n<P>Stk. 2. Kunstneres salg af egne kunstværker medfører ikke pligt til </P>  \r\n\r\n<P>at svare afgift. </P>  \r\n\r\n<P>Stk. 3. For museers køb af bildende kunst finder tilsvarende regler </P>  \r\n\r\n<P>anvendelse, som gælder for merværdiafgift, jf. de regler, der er </P>  \r\n\r\n<P>fastsat i henhold til § 39 b i lov om almindelig omsætningsafgift </P>  \r\n\r\n<P>(merværdiafgift) . </P>  \r\n\r\n<P>§ 2. Ved bildende kunst forstås i denne lov: </P>  \r\n\r\n<P>1) malerier, herunder originale kunstværker udført i oliefarver, </P>  \r\n\r\n<P>tempera, akvarel, gouache, pastel og ethvert andet teknisk </P>  \r\n\r\n<P>materiale, herunder tekstiler, </P>  \r\n\r\n<P>2) skulpturer, herunder kunstværker i original, afstøbninger eller </P>  \r\n\r\n<P>kopier i bronze, gips, terrakotta, ler og ethvert andet </P>  \r\n\r\n<P>støbemateriale, endvidere originale kunstværker eller kopier i </P>  \r\n\r\n<P>sten, marmor, træ og ethvert andet materiale, </P>  \r\n\r\n<P>3) tegnekunst, herunder håndtegninger i blyant, blæk, tusch, kridt, </P>  \r\n\r\n<P>kul og ethvert andet materiale, endvidere alle former for grafik, </P>  \r\n\r\n<P>litografier, kobbertryk, ætsninger og raderinger, træsnit og </P>  \r\n\r\n<P>grafik i ethvert andet materiale og uanset fremstillingsmetoden. </P>  \r\n\r\n<P>§ 3. Skatteministeren nedsætter et nævn bestående af 5 medlemmer, </P>  \r\n\r\n<P>der skal repræsentere såvel kunstnere som auktionsledere og </P>  \r\n\r\n<P>kunsthandlere. Nævnets formand, der skal opfylde betingelserne </P>  \r\n\r\n<P>for at blive beskikket som dommer, udpeges af skatteministeren. </P>  \r\n\r\n<P>Stk. 2. Nævnet træffer den endelige administrative afgørelse af </P>  \r\n\r\n<P>spørgsmålet om omfanget af afgiftspligten og den afgiftspligtige </P>  \r\n\r\n<P>værdi samt af øvrige tvivlsspørgsmål, der måtte opstå i </P>  \r\n\r\n<P>forbindelse med administrationen af denne lov. </P>  \r\n\r\n<P>Stk. 3. Nævnets forretningsorden fastsættes af skatteministeren. </P>  \r\n\r\n<P>§ 4. Indbetaling af afgiften sker sammen med indbetaling af </P>  \r\n\r\n<P>almindelig omsætningsafgift (merværdiafgift) ved handel, og det </P>  \r\n\r\n<P>indkomne beløb overføres hvert år pr. 31. december til Kultur- og </P>  \r\n\r\n<P>Kommunikationsministeriet. Med hensyn til reglerne for opkrævning </P>  \r\n\r\n<P>af afgiften og retsvirkninger i øvrigt gælder der tilsvarende </P>  \r\n\r\n<P>regler som for merværdiafgift, dog opkræves afgiften også ved </P>  \r\n\r\n<P>udlændinges køb af kunstværker omfattet af loven. </P>  \r\n\r\n<P>Stk. 2. Skatteministeren bemyndiges til at fastsætte nærmere regler </P>  \r\n\r\n<P>om opgørelse, regnskabsførelse, angivelse samt andre forskrifter, </P>  \r\n\r\n<P>som anses nødvendige af kontrolmæssige grunde. </P>  \r\n\r\n<P>Stk. 3. Ved omsætning af bildende kunst, som er afgiftspligtig efter </P>  \r\n\r\n<P>§§ 1 og 2, påhviler det sælgeren at give oplysning om købers </P>  \r\n\r\n<P>identitet samt andre oplysninger, der er nødvendige for </P>  \r\n\r\n<P>dokumentation af en kunstners krav på et afgiftsbeløb. </P>  \r\n\r\n<P>§ 5. Af den samlede afgiftssum udbetales forlods det beløb, der </P>  \r\n\r\n<P>stilles krav om efter reglerne i § 25 a i lov om ophavsretten til </P>  \r\n\r\n<P>litterære og kunstneriske værker. Fordelingen heraf til de </P>  \r\n\r\n<P>enkelte kunstnere varetages af en af kultur- og </P>  \r\n\r\n<P>kommunikationsministeren godkendt organisation. </P>  \r\n\r\n<P>Stk. 2. Det afgiftsbeløb, der ikke udbetales i henhold til stk. 1, </P>  \r\n\r\n<P>anvendes efter kultur- og kommunikationsministerens bestemmelse </P>  \r\n\r\n<P>dels til støtte for unge kunstnere, dels til danske museers køb </P>  \r\n\r\n<P>af dansk nutidskunst. </P>  \r\n\r\n<P>Stk. 3. I skatteåret 1989 kan der endvidere anvendes indtil </P>  \r\n\r\n<P>halvdelen af provenuet ud over 10 mio. kr. til hel eller delvis </P>  \r\n\r\n<P>dækning af en foreløbig udstillingsafgift. </P>  \r\n\r\n<P>§ 6. Med bøde straffes den, som forsætligt eller groft uagtsomt </P>  \r\n\r\n<P>undlader at indbetale afgiften som foreskrevet i denne lov. </P>  \r\n\r\n<P>§ 7. Forslag til revision af loven fremsættes for Folketinget senest </P>  \r\n\r\n<P>i folketingsåret 1992-93. </P>  \r\n\r\n<P>§ 8. Loven træder i kraft den 1. oktober 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Ved dette lovforslag, der er en næsten uændret genfremsættelse af et </P>  \r\n\r\n<P>i folketingsåret 1986-87 (1. samling) fremsat forslag (se </P>  \r\n\r\n<P>Folketingstidende 1986-87 (1. samling), forhandlingerne sp. 7061, </P>  \r\n\r\n<P>9176 og 12910 samt tillæg A sp. 4159 og tillæg B sp. 2485), </P>  \r\n\r\n<P>foreslås indført en afgift på al offentlig omsætning af bildende </P>  \r\n\r\n<P>kunst bortset fra enkelte undtagelser. </P>  \r\n\r\n<P>Baggrunden herfor er et ønske om at styrke den bildende kunst ved at </P>  \r\n\r\n<P>skaffe flere penge både til arbejdslegater og til danske museers </P>  \r\n\r\n<P>opkøb af nutidskunst. </P>  \r\n\r\n<P>Det har ikke været muligt at få oplyst fra Departementet for Told- </P>  \r\n\r\n<P>og Forbrugsafgifter, hvor stor omsætningen af bildende kunst er. </P>  \r\n\r\n<P>Det kan imidlertid oplyses, at afgiftsprovenuet i Norge, der har </P>  \r\n\r\n<P>en tilsvarende lov, i 1986 var knap 6 mio. kr. Forslagsstillerne </P>  \r\n\r\n<P>antager, at omsætningen i Danmark er større end i Norge. </P>  \r\n\r\n<P>Departementet for Told- og Forbrugsafgifter har oplyst, at der </P>  \r\n\r\n<P>ved opkrævning af denne afgift vil blive ekstra omkostninger på </P>  \r\n\r\n<P>ca. 0,6 mio. kr. </P>  \r\n\r\n<P>Bemærkninger til de enkelte paragraffer </P>  \r\n\r\n<P>Ad § 1 </P>  \r\n\r\n<P>Den i stk. 2 nævnte undtagelse svarer stort set til momslovens § 3, </P>  \r\n\r\n<P>stk. 5. Dog er f.eks. billedvævninger ikke omfattet af momslovens </P>  \r\n\r\n<P>undtagelsesbestemmelse. </P>  \r\n\r\n<P>For så vidt angår de i stk. 3 nævnte regler findes de p.t. i </P>  \r\n\r\n<P>bekendtgørelse nr. 306 af 8. juni 1984 om tilbagebetaling af </P>  \r\n\r\n<P>merværdiafgift til museer. </P>  \r\n\r\n<P>Ad § 2 </P>  \r\n\r\n<P>Definitionen af bildende kunst svarer til den norske ordning. Dog </P>  \r\n\r\n<P>har Norge ikke medtaget tekstiler. </P>  \r\n\r\n<P>Ad § 3 </P>  \r\n\r\n<P>Da lovforslagets definition af kunstværker kan give anledning til </P>  \r\n\r\n<P>tvivlsspørgsmål for så vidt angår afgrænsninger af </P>  \r\n\r\n<P>afgiftspligtige salg, og da der i øvrigt kan opstå </P>  \r\n\r\n<P>tvivlsspørgsmål vedrørende bl.a. den afgiftspligtige værdi m.m., </P>  \r\n\r\n<P>foreslås nedsat et nævn, der skal have den endelige </P>  \r\n\r\n<P>administrative afgørelse i sådanne sager. </P>  \r\n\r\n<P>Ad § 4 </P>  \r\n\r\n<P>Indbetalingen af afgiften skal ske sammen med momsindbetaling til </P>  \r\n\r\n<P>toldmyndighederne, således at reglerne for indbetalingen af </P>  \r\n\r\n<P>afgiften følger reglerne for momsindbetaling ved handel. </P>  \r\n\r\n<P>Ad § 5 </P>  \r\n\r\n<P>Den i stk. 1 omhandlede ophavsret kan gøres gældende efter reglerne </P>  \r\n\r\n<P>i den foreslåede § 25 a i lov om ophavsretten til litterære og </P>  \r\n\r\n<P>kunstneriske værker, der er indeholdt i det samtidig hermed </P>  \r\n\r\n<P>fremsatte lovforslag om ændring af denne lov, lovforslag nr. L </P>  \r\n\r\n<P>202. </P>  \r\n\r\n<P>Ifølge oplysninger er Copy-Dan i stand til at administrere </P>  \r\n\r\n<P>fordelingen af midlerne til de enkelte kunstnere, og Copy-Dan har </P>  \r\n\r\n<P>allerede opbygget et kunstnerkartotek. </P>  \r\n\r\n<P>Det i stk. 2 omhandlede beløb fordeles efter kultur- og </P>  \r\n\r\n<P>kommunikationsministerens bestemmelse. </P>  \r\n\r\n<P>Vedrørende det i stk. 3 afsatte beløb går forslagsstillerne ud fra, </P>  \r\n\r\n<P>at kultur- og kommunikationsministeren i folketingsåret 1989-90 </P>  \r\n\r\n<P>vil fremsætte et forslag om en statslig udstillingsafgift til </P>  \r\n\r\n<P>kunstnere med virkning fra 1. januar 1990. </P>  \r\n\r\n<P>Ad § 6 </P>  \r\n\r\n<P>Ved bestemmelsen skabes der bl.a. hjemmel til at afkræve sælger </P>  \r\n\r\n<P>oplysninger, som kan sikre, at den ophavsretlige del af provenuet </P>  \r\n\r\n<P>kan nå frem til de reelt berettigede. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00201"
        },
        {
            "displayName": "Entydig dokumentidentifikation",
            "displayValue": "CL004843"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "201"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}