{
    "id": 38490,
    "title": "Fosfatfrit vaskepulver. Miljøargumenter. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 51433 af 10/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med et forsøg i Vejle, hvor kommunen udleverede  \r\n\r\n fosfatfrit vaskepulver, indrykkede et supermarked en annonce, hvori det  \r\n\r\n blandt andet blev anført, at forfatfrit vaskepulver indeholder ikke-biologisk  \r\n\r\n nedbrydelige stoffer, hvis giftvirkning på længere sigt ikke er kendt,  \r\n\r\n ligesom det fosfatfrie vaskepulver gør tøjet gråt og stift og ødelægger  \r\n\r\n vaskemaskiner, fordi der dannes mere kalk på maskinens varmelegeme. Forelagt  \r\n\r\n annoncen udtalte Miljøstyrelsen, at man ikke kan karakterisere det ene  \r\n\r\n vaskepulver som mere miljøvenligt end det andet. På den baggrund og set i  \r\n\r\n lyset af den offentlige debat, der var gået forud for annoncens indrykning  \r\n\r\n fandt Ombudsmanden ikke at man i medfør af markedsføringsloven kunne  \r\n\r\n kritisere annoncens oplysning om, at fosfatfrit vaskepulver ikke er  \r\n\r\n miljøvenligt. </I> </P>  \r\n\r\n<P> <I>Ombudsmanden udtalte samtidig, at oplysningen om, at tøjet blev grå og  \r\n\r\n vaskemaskinen ødelagt var vildledende, idet en undersøgelse foretaget af  \r\n\r\n Statens Husholdningsråd, havde godtgjort, at der ikke på længere sigt var  \r\n\r\n forskel på vask med fosfatfrit og fosfatholdigt vaskepulver. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fosfatfrit vaskepulver. Miljøargumenter. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<B>3.4.1.</B> I TV-Syd blev der vist et reklamespot for salg af fosfatfrit  \r\n\r\n vaskepulver. Det pågældende reklamespot begyndte med billeder af vaskepulver  \r\n\r\n med fosfat, der blev hældt i et vandløb, hvorefter fiskene lå døde på bunden.  \r\n\r\n Dernæst vistes det fosfatfri vaskepulver, idet der nu svømmede fisk omkring i  \r\n\r\n vandet, samtidig med at det i reklameteksten blev anført, at naturen ikke har  \r\n\r\n godt af vaskepulver med fosfat.  \r\n\r\n<P>Uden at gå ind i den nærmere diskussion om brugen af fosfatholdigt og  \r\n\r\n fosfatfrit vaskepulver udtalte FO, at det pågældende reklamespot på grund af  \r\n\r\n dets udformning var i strid med markedsføringslovens § 2, stk. 2, hvorefter  \r\n\r\n den erhvervsdrivende ikke må anvende angivelser, der på grund af deres  \r\n\r\n<I>form, </I> eller fordi de angår uvedkommende forhold, er utilbørlige over  \r\n\r\n for andre erhvervsdrivende eller forbrugere. </P>  \r\n\r\n<P>Virksomheden tog FO's udtalelse til efterretning og ændrede den pågældende  \r\n\r\n reklame. </P>  \r\n\r\n<P> <B>3.4.2.</B> Efter at Vejle kommune i en forsøgsperiode på 6-8 uger  \r\n\r\n havde fået 97% af kommunens husstande til at anvende fosfatfrit vaskepulver,  \r\n\r\n hvilket reducerede spildevandets fosfatindhold med ca. 30%, indrykkede et  \r\n\r\n stort supermarked en annonce i dagspressen for salg af fosfatholdigt  \r\n\r\n vaskepulver. </P>  \r\n\r\n<P>Annoncen havde følgende overskrift: &#187;Ren besked om fosfat i  \r\n\r\n vaskepulver&#171;. </P>  \r\n\r\n<P>Endvidere blev annoncens brødtekst indledt med følgende: </P>  \r\n\r\n<P>&#187;Mange tror, at det fosfatfrie vaskepulver, der er på markedet nu, er  \r\n\r\n miljøvenligt. </P>  \r\n\r\n<P>Det passer ikke. Nyere undersøgelser har vist noget helt andet. Nemlig at  \r\n\r\n det stof, som man har erstattet fosfatet med, ikke er biologisk nedbrydeligt.  \r\n\r\n Og ingen kender giftvirkningen af det på langt sigt. </P>  \r\n\r\n<P>Dertil kommer, at det fosfatfrie vaskepulver gør tøjet gråt og stift.  \r\n\r\n Samtidig ødelægger det vaskemaskinen, fordi der dannes mere kalk på maskinens  \r\n\r\n varmelegemer&#171;. </P>  \r\n\r\n<P>Ved behandlingen af sagen bad FO Miljøstyrelsen om at fremkomme med  \r\n\r\n bemærkninger til annoncen. </P>  \r\n\r\n<P>I sit svar udtalte Miljøstyrelsen følgende: &#187;For det første må det  \r\n\r\n slås fast, at uanset hvilket vaskepulver eller vaskemiddel, der anvendes, vil  \r\n\r\n den efterfølgende udledning med spildevandet resultere i en forurening. Dette  \r\n\r\n skyldes, at vaskepulveret indeholder en lang række forskellige stoffer med  \r\n\r\n forskellige vasketekniske og miljømæssige egenskaber. Det mest omtalte af  \r\n\r\n disse stoffer har været fosfat. </P>  \r\n\r\n<P>Miljøstyrelsen er bekendt med, hvilke kemiske stoffer der erstatter fosfat  \r\n\r\n i det produkt, der blev uddelt til alle husstande i Vejle kommune. Det ene  \r\n\r\n stof er et mineralsk stof og er som følge heraf ikke biologisk nedbrydeligt.  \r\n\r\n Desuden indgår et organisk stof, som er biologisk svært nedbrydeligt. </P>  \r\n\r\n<P>Også de overfladeaktive stoffer, hvis funktion er at opløse fedt i vandet,  \r\n\r\n har miljøskadelige egenskaber. Dette gælder både i forbindelse med  \r\n\r\n nedbrydelighed og forbrug af ilt under nedbrydningsprocessen. </P>  \r\n\r\n<P>Der er således ikke tale om, at det ene produkt umiddelbart kan  \r\n\r\n karakteriseres som mere miljøvenligt end det andet. Dertil er oplysninger om  \r\n\r\n de indgående stoffer i dag for sparsomme.&#171; </P>  \r\n\r\n<P>På baggrund af denne udtalelse fra Miljøstyrelsen og set i lyset af den  \r\n\r\n offentlige debat, der fandt sted forud for indrykningen af den pågældende  \r\n\r\n annonce, fandt FO ikke anledning til i medfør af markedsføringslovens  \r\n\r\n bestemmelser at kritisere annoncens oplysning om, at fosfatfrit vaskepulver  \r\n\r\n ikke er miljøvenligt. </P>  \r\n\r\n<P>For så vidt angår annoncens påstand om, at det fosfatfrie vaskepulver gør  \r\n\r\n tøjet gråt og stift, henviste FO til Statens Husholdningsråds undersøgelse af  \r\n\r\n storvaskemidler med og uden fosfat. Undersøgelsen er offentliggjort i bladet  \r\n\r\n &#187;Råd og Resultater&#171;, nr. 3/1988. </P>  \r\n\r\n<P>Denne undersøgelse viste, at de fosfatfrie vaskemidler kunne vaske lige så  \r\n\r\n rent som de fosfatholdige under forudsætning af, at der anvendes korrekt  \r\n\r\n dosering. På flere pakninger var der dog angivet en for lav dosering. </P>  \r\n\r\n<P>En underdosering af såvel fosfatfrit som fosfatholdigt vaskemiddel kan  \r\n\r\n medføre, at tøjet bliver gråligt og stift. Gråningen kan dels skyldes kalk  \r\n\r\n dels genudfældning af snavset, og det sidste har ikke nødvendigvis noget med  \r\n\r\n doseringen at gøre. </P>  \r\n\r\n<P>Endvidere har Statens Husholdningsråd anført følgende om tøjets  \r\n\r\n kalkindhold: &#187;Hvis der er for lidt fosfat eller andet kalkbindende stof  \r\n\r\n i vaskevandet, vil noget af kalken danne uopløselige kalkforbindelser, der  \r\n\r\n sætter sig i tøjet og gør det gråt og stift (kalksæbe). For lidt kalkbindende  \r\n\r\n stof i vaskevandet kan skyldes vaskemidlets sammensætning, eller at der  \r\n\r\n bruges for lidt vaskemiddel. De fosfatfrie vaskemidler afsatte ikke ret meget  \r\n\r\n kalk i tøjet - de lå på linie med de bedste fosfatholdige efter 25 vaske.  \r\n\r\n Indholdet af kalk steg gennemsnitligt stærkere for de fosfatfrie end de  \r\n\r\n fosfatholdige efter de første 10 vaske, men efter 25 vaske lå indholdet af  \r\n\r\n kalk i tøjet stadig på et lavere niveau end for de fosfatholdige.&#171; </P>  \r\n\r\n<P>For så vidt angår tøjgråning har Statens Husholdningsråd udtalt følgende  \r\n\r\n om undersøgelsen: &#187;I nogle tilfælde kan tøjet blive gråt i vask, fordi  \r\n\r\n snavset genudfældes i tøjet. Der var forskelle mellem vaskemidlerne, men der  \r\n\r\n var ikke forskel på, om der var vasket med fosfatfrit eller fosfatholdigt.  \r\n\r\n Der var gode og dårlige i begge grupper. Gråning er kun undersøgt ved 90  \r\n\r\n grader C&#171;. </P>  \r\n\r\n<P>På baggrund af denne undersøgelse fra Statens Husholdningsråd var FO af  \r\n\r\n den opfattelse, at annoncens oplysning om, at fosfatfrit vaskepulver gør  \r\n\r\n tøjet gråt og stift, var vildledende og i strid med § 2, stk. 1 i  \r\n\r\n markedsføringsloven. </P>  \r\n\r\n<P>Endelig bemærkede FO, at Statens Husholdningsråd ikke havde undersøgt  \r\n\r\n vaskemidlernes indvirkning på vaskemaskinen. Da der fra annoncørens side ikke  \r\n\r\n var fremlagt dokumentation for, at fosfatfrit vaskepulver ødelægger  \r\n\r\n vaskemaskinen, fandt FO ligeledes denne del af annoncen vildledende og i  \r\n\r\n strid med § 2, stk. 1 i markedsføringsloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerstyrelsens Juridiske Årbog 1989, side 24,  \r\n\r\n nr. 3.4.2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19885143358"
        },
        {
            "displayName": "Entydig dokumentidentifikation",
            "displayValue": "CA006425"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "51433"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/05/1988"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "87-4217-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}