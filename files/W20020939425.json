{
    "id": 1413,
    "title": "Kendelse fra Pressenævnet i sag nr. 60/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9394 af 14/08/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klager klagede over, at bladet offentliggjorde en artikel om hendes  \r\n\r\n afd&oslash;de s&oslash;n, da det var aftalt, at familien skulle godkende  \r\n\r\n artiklen. Klager klagede endvidere over, at journalisten havde oplyst, at han  \r\n\r\n kom fra et andet dagblad.</P>  \r\n\r\n<P>Pressen&aelig;vnet lagde til grund, at der var indg&aring;et en aftale om,  \r\n\r\n at familien skulle have artiklen til gennemsyn og endelig godkendelse forud  \r\n\r\n for offentligg&oslash;relsen. </P>  \r\n\r\n<P>N&aelig;vnet fandt, at familien ikke havde godkendt den endelige artikel,  \r\n\r\n inden denne blev sendt i trykken.<BR>  \r\n\r\n N&aelig;vnet fandt herefter, at bladet havde handlet i strid med god  \r\n\r\n presseskik, og n&aelig;vnet udtalte sin kritik. Da der var modstridende  \r\n\r\n oplysninger med hensyn til, hvorledes journalisten havde pr&aelig;senteret  \r\n\r\n sig for klager, fandt n&aelig;vnet ikke p&aring; dette grundlag at kunne  \r\n\r\n afg&oslash;re, om journalisten   og dermed bladet   havde handlet i strid med  \r\n\r\n god presseskik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 60/2002</P>  \r\n\r\n</FONT>  \r\n\r\n<P ALIGN=\"JUSTIFY\">En kvinde [K] har ved advokat  Simon  Eilrich klaget til  \r\n\r\n Pressen&aelig;vnet over en artikel bragt i Ude og Hjemme den 15. maj 2002,  \r\n\r\n idet hun mener, at god presseskik er tilsidesat. </P>  \r\n\r\n<P ALIGN=\"JUSTIFY\">Af artiklen med overskriften &quot; <B>[K]s s&oslash;n  \r\n\r\n d&oslash;de p&aring; Skive Kaserne: [A] BLEV SVIGTET</B>&quot;<B> </B>fremgik  \r\n\r\n f&oslash;lgende:</P>  \r\n\r\n<P ALIGN=\"JUSTIFY\">&quot;Vi forst&aring;r ikke, at det kan lade sig  \r\n\r\n g&oslash;re, at en ung mand ligger d&oslash;d p&aring; sit v&aelig;relse i to  \r\n\r\n d&oslash;gn, uden at nogen fatter mistanke om, at der er noget galt? Det er  \r\n\r\n frustrerende at t&aelig;nke p&aring;, at [A] kunne have v&aelig;ret i live i  \r\n\r\n dag, hvis nogen havde grebet ind.</P>  \r\n\r\n<P ALIGN=\"JUSTIFY\">[K], 45, ryster opgivende p&aring; hovedet. Sammen med sin  \r\n\r\n samlever, [C], 53, og sin s&oslash;n, [B], 26, sidder de i hjemmet i Herning  \r\n\r\n og fors&oslash;ger at forst&aring; den grusomme besked, de fik sent om  \r\n\r\n aftenen den 28. april. </P>  \r\n\r\n<P ALIGN=\"JUSTIFY\">[K]s s&oslash;n og [B] lillebror, [A] p&aring; 19, var  \r\n\r\n tidligere s&oslash;ndag aften blevet fundet d&oslash;d under bruseren i sit  \r\n\r\n badev&aelig;relse p&aring; Skive Kaserne.</P>  \r\n\r\n<P ALIGN=\"JUSTIFY\">[A] var tilbageholdt p&aring; kasernen som straf for at  \r\n\r\n have sovet p&aring; en vagt, og if&oslash;lge kasernens egne regler skulle  \r\n\r\n han henvende sig i hovedvagten fire gange i d&oslash;gnet. Til trods for at  \r\n\r\n han udeblev otte gange og sidst m&oslash;dte op fredag aften kl. 22.00,  \r\n\r\n reagerede ingen.</P>  \r\n\r\n<B><P ALIGN=\"JUSTIFY\">Obersten p&aring; tv</P>  \r\n\r\n</B>  \r\n\r\n<P ALIGN=\"JUSTIFY\">Det har nu f&aring;et familien til at anklage kasernen for  \r\n\r\n ligegyldighed og for at have tilsidesat deres egne procedurer, der siger, at  \r\n\r\n hvis en soldat ikke melder sig i vagten p&aring; de aftalte tidspunkter, skal  \r\n\r\n man fors&oslash;ge at finde ham. Kasernen reagerede heller ikke p&aring; en  \r\n\r\n bekymret telefonopringning fra [K].</P>  \r\n\r\n<P ALIGN=\"JUSTIFY\">- Jeg talte med [A] sidste gang fredag aften p&aring; hans  \r\n\r\n mobil. Han sad og hyggede sig med nogle kammerater over et spil kort og var  \r\n\r\n som s&aelig;dvanlig i godt hum&oslash;r. Hele l&oslash;rdagen og indtil  \r\n\r\n s&oslash;ndag eftermiddag ringede jeg utallige gange til ham, men han svarede  \r\n\r\n ikke. Da jeg ringede til vagten s&oslash;ndag eftermiddag og sagde, at der  \r\n\r\n m&aring;tte v&aelig;re noget galt, slog de det bare hen. De sagde, at han nok  \r\n\r\n havde forladt kasernen. De kunne da i det mindste have unders&oslash;gt, om  \r\n\r\n han var p&aring; sit v&aelig;relse, siger [K], der f&oslash;ler, at hun efter  \r\n\r\n sin s&oslash;ns d&oslash;d kun har oplevet ligegyldighed fra kasernens side  \r\n\r\n og er blevet groft vildledt, n&aring;r hun ringede til kasernens chef, oberst  \r\n\r\n  Jens  Christian  Lund.</P>  \r\n\r\n<P ALIGN=\"JUSTIFY\">- Det var umuligt at f&aring; et klart svar. Hver gang jeg  \r\n\r\n talte med ham, fik jeg forskellige forklaringer p&aring;, hvad der var sket.  \r\n\r\n Det var meget frustrerende, fort&aelig;ller [K].</P>  \r\n\r\n<P ALIGN=\"JUSTIFY\">To dage efter det tragiske d&oslash;dsfald fik familien  \r\n\r\n endnu et chok, da de s&aring; obersten tr&aelig;de frem p&aring; tv.</P>  \r\n\r\n<P ALIGN=\"JUSTIFY\">- Nu vidste han pludselig alt om, hvad der var  \r\n\r\n foreg&aring;et. Det er forkasteligt og s&aring;rer os meget, at han ikke  \r\n\r\n kontaktede os f&oslash;rst. I stedet fik vi smidt i hovedet, at [A] var  \r\n\r\n d&oslash;d, fordi han i kedsomhed havde spist for mange piller. Men han  \r\n\r\n udtaler sig mod bedre vidende. P&aring; det tidspunkt var [A] endnu ikke  \r\n\r\n blevet obduceret. Unders&oslash;gelserne er f&oslash;rst f&aelig;rdige om et  \r\n\r\n par m&aring;neder, har vi f&aring;et at vide. I &oslash;jeblikket er min  \r\n\r\n s&oslash;n den eneste, der ved, hvad der er sket. Og han er jo ikke i stand  \r\n\r\n til at forsvare sig, siger [K].</P>  \r\n\r\n<P ALIGN=\"JUSTIFY\">Familien er dybt s&aring;rede over, at man har taget  \r\n\r\n s&aring; afslappet p&aring;, at [A] ikke meldte sig i vagten.</P>  \r\n\r\n<P ALIGN=\"JUSTIFY\">Det havde taget den tid, det tager at l&aring;se hans  \r\n\r\n d&oslash;r op, at tjekke om der var sket noget, siger [K], der midt i  \r\n\r\n familiens store sorg er taknemlig for den store medf&oslash;lelse, de har  \r\n\r\n m&oslash;dt fra alle sider.</P>  \r\n\r\n<B><P ALIGN=\"JUSTIFY\">Et smukt brev</P>  \r\n\r\n</B>  \r\n\r\n<P ALIGN=\"JUSTIFY\">De fleste af [A]s mange kammerater fra kasernen har  \r\n\r\n v&aelig;ret forbi og kondoleret. Og til begravelsen den 3. maj i Fredens  \r\n\r\n Kirke i Herning var n&aelig;sten 200 mennesker m&oslash;dt op for at tage  \r\n\r\n afsked med den unge soldat. Flere har skrevet medf&oslash;lende breve til  \r\n\r\n Et af dem er fra en af hans soldaterkammerater.</P>  \r\n\r\n<P ALIGN=\"JUSTIFY\">Han skriver, at jeg kan v&aelig;re stolt over at have en  \r\n\r\n s&oslash;n som [A]. Han var en god soldat og en enest&aring;ende kammerat.  \r\n\r\n Det varmer helt ind i hjertet, siger [K].</P>  \r\n\r\n<P ALIGN=\"JUSTIFY\">Familien har nu besluttet at alliere sig med en advokat,  \r\n\r\n der kan hj&aelig;lpe dem med at udrede tr&aring;dene om den tragiske  \r\n\r\n h&aelig;ndelse og m&aring;ske f&aring; placeret et ansvar for den mangelfulde  \r\n\r\n kontrol med soldater, der har f&aring;et disiplin&aelig;rstraffe.</P>  \r\n\r\n<P ALIGN=\"JUSTIFY\">- Vi &oslash;nsker, at Skive Kaserne tager deres  \r\n\r\n procedurer og direktiver op til overvejelse. Vi har altid v&aelig;ret en  \r\n\r\n st&aelig;rk familie, men det her kan vi ikke klare selv. Vi ved godt, at vi  \r\n\r\n ikke f&aring;r [A] tilbage, men det er vigtigt for os, at reglerne bliver  \r\n\r\n strammet op, s&aring; andre familier ikke skal igennem det, vi i  \r\n\r\n &oslash;jeblikket gennemg&aring;r. Det skylder vi [A]. Han var en dejlig  \r\n\r\n dreng med livet foran sig. Det g&oslash;r s&aring; ondt at t&aelig;nke  \r\n\r\n p&aring;, at vi aldrig mere skal se ham. Han var altid s&aring; glad,  \r\n\r\n n&aring;r han kom ind ad d&oslash;ren og r&aring;bte: &quot;Hej, mor&quot;.  \r\n\r\n S&aring;dan var vi vant til at se [A], og s&aring;dan vil vi altid huske ham,  \r\n\r\n siger [K].&quot;</P>  \r\n\r\n<P ALIGN=\"JUSTIFY\">Artiklen var ledsaget af en r&aelig;kke billeder af blandt  \r\n\r\n andet afd&oslash;de og dennes familie, ligesom artiklen indeholdt en rubrik,  \r\n\r\n hvor oberst  Jens  Kristian  Lund kom til orde i forhold familiens  \r\n\r\n anklager.</P>  \r\n\r\n<P ALIGN=\"JUSTIFY\">Klageren har indledningsvis anf&oslash;rt, at klagen skal  \r\n\r\n betragtes som en klage over den adf&aelig;rd, der er udvist af artiklens  \r\n\r\n forfatter/indklagede i forbindelse med den p&aring;g&aelig;ldende  \r\n\r\n artikel.</P>  \r\n\r\n<P ALIGN=\"JUSTIFY\">Klageren har n&aelig;rmere oplyst, at journalisten  \r\n\r\n ops&oslash;gte hende p&aring; hendes privatadresse den 5. maj 2002 om  \r\n\r\n eftermiddagen. Han pr&aelig;senterede sig som freelance-journalist fra  \r\n\r\n Herning Folkeblad og oplyste, at bladet havde bedt ham skrive en artikel om  \r\n\r\n s&oslash;nnens d&oslash;d. Klager var p&aring; det tidspunkt fortsat meget  \r\n\r\n chokeret over s&oslash;nnens d&oslash;d og r&aring;bte til sin samlever, at  \r\n\r\n der var en journalist fra Herning Folkeblad ved d&oslash;ren, som gerne ville  \r\n\r\n tale med dem. Samleveren var s&aring;ledes vidne til, at  \r\n\r\n freelancejournalisten pr&aelig;senterede sig som udsendt af Herning  \r\n\r\n Folkeblad. Der foregik herefter en samtale mellem journalisten, klager og  \r\n\r\n klagers samlever. Der var enighed om at gennemf&oslash;re interviewet, men  \r\n\r\n klager &oslash;nskede, at hendes s&oslash;n var til stede, hvorfor det blev  \r\n\r\n aftalt at gennemf&oslash;re interviewet p&aring; et senere tidspunkt. Det  \r\n\r\n blev videre aftalt, at klager ville f&aring; mulighed for at genneml&aelig;se  \r\n\r\n artiklen, f&oslash;r denne ville blive sendt til &quot;avisen&quot;, og at  \r\n\r\n hun ville kunne tilrette eller helt tilbagekalde artiklen. Journalisten kom  \r\n\r\n igen senere samme aften med en fotograf, og et l&aelig;ngerevarende interview  \r\n\r\n blev gennemf&oslash;rt. </P>  \r\n\r\n<P ALIGN=\"JUSTIFY\">Klageren har videre oplyst, at hun ikke fandt, at  \r\n\r\n journalistens adf&aelig;rd var i overensstemmelse med, hvad hun havde  \r\n\r\n forventet af en journalist fra Herning Folkeblad, og kontaktede derfor avisen  \r\n\r\n den f&oslash;lgende formiddag. En medarbejder ved avisen oplyste, at  \r\n\r\n journalisten ikke arbejdede d&eacute;r, men fandt ud af, at han ofte  \r\n\r\n arbejdede for indklagede. Journalisten kom tilbage med et udkast til en  \r\n\r\n artikel samme aften. Der opstod en ordveksling mellem parterne som  \r\n\r\n f&oslash;lge af, at han ikke havde pr&aelig;senteret sig korrekt. Det  \r\n\r\n resulterede i, at journalisten tilb&oslash;d at destruere det f&oslash;rste  \r\n\r\n artikeludkast og lave en &quot;ny&quot; artikel, der var i fuld  \r\n\r\n overensstemmelse med klagers &oslash;nsker og intentioner. Det var hensigten,  \r\n\r\n at denne &quot;nye&quot; artikel skulle sendes til familiens gennemgang og  \r\n\r\n korrektur samt endelig godkendelse. Journalisten gjorde samtidig  \r\n\r\n opm&aelig;rksom p&aring;, at han &oslash;nskede at overholde en intern  \r\n\r\n deadline den 13. maj 2002. </P>  \r\n\r\n<P ALIGN=\"JUSTIFY\">Klageren har endelig oplyst, at familien modtog et  \r\n\r\n artikeludkast onsdag den 8. maj 2002. Familien kunne p&aring; ingen  \r\n\r\n m&aring;de godkende indholdet af artiklen, hvorfor klager s&oslash;ndag den  \r\n\r\n 12. maj 2002 meddelte journalisten, at hun ikke &oslash;nskede artiklen trykt  \r\n\r\n   alt sammen i henhold til forudg&aring;ende aftale. Under en  \r\n\r\n efterf&oslash;lgende telefonsamtale den 13. maj 2002 meddelte journalisten  \r\n\r\n imidlertid, at artiklen ved en fejltagelse var blevet afsendt til indklagede  \r\n\r\n og ville optr&aelig;de i bladets udgave onsdag den 15. maj 2002, hvilket  \r\n\r\n viste sig at holde stik. Ved efterf&oslash;lgende henvendelse har klager  \r\n\r\n erfaret, at artiklen allerede blev indleveret af journalisten onsdag den 8.  \r\n\r\n maj 2002 og afsendt til trykkeriet. </P>  \r\n\r\n<P ALIGN=\"JUSTIFY\">Klageren har anf&oslash;rt, at journalistens undladelse af  \r\n\r\n at have pr&aelig;senteret sig som udsendt af indklagede og hans  \r\n\r\n efterf&oslash;lgende undladelse af at korrigere &quot;de interviewede&quot; i  \r\n\r\n deres &aring;benbare vildfarelse af, at han kom fra dagbladet Herning  \r\n\r\n Folkeblad, er i strid med god presseskik.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at bladet har handlet i  \r\n\r\n strid med god presseskik, idet den p&aring;g&aelig;ldende journalist ikke  \r\n\r\n overholdte/respekterede den mellem ham og de interviewede forud  \r\n\r\n indg&aring;ede aftale om, at de interviewede havde ret til at se og eventuelt  \r\n\r\n rette eller tilbagekalde artiklen. Da artiklen allerede blev indleveret til  \r\n\r\n indklagede den 8. maj 2002 og afsendt til trykkeriet, m&aring; den logiske  \r\n\r\n konsekvens v&aelig;re, at journalisten aldrig har haft til hensigt at  \r\n\r\n overholde aftalen med klager, for s&aring; vidt ang&aring;r hendes mulighed  \r\n\r\n for at rette og eventuelt tilbagekalde artiklen, idet hun fik den fremsendt  \r\n\r\n langt senere end bladets egentlige deadline.</P>  \r\n\r\n<P ALIGN=\"JUSTIFY\">Klageren har som bilag til klagen bl.a. fremlagt et brev  \r\n\r\n fra journalisten dateret den 13. maj 2002. Af brevet fremg&aring;r bl.a.:</P>  \r\n\r\n<P ALIGN=\"JUSTIFY\">&quot;  </P>  \r\n\r\n<P ALIGN=\"JUSTIFY\">Beklageligvis er der sket en fejl fra min side. N&aring;r  \r\n\r\n jeg har interviewet en familie med henblik p&aring; en artikel, sender jeg  \r\n\r\n altid et manuskript til redaktionen i K&oslash;benhavn, s&aring; de kan  \r\n\r\n v&aelig;lge de billeder ud, der passer til teksten. Det har jeg ogs&aring;  \r\n\r\n gjort i dette tilf&aelig;lde med det resultat, at artiklen er blevet trykt.  \r\n\r\n Det vil sige, at artiklen er i Ude og Hjemme nu p&aring; onsdag den 15.  \r\n\r\n maj.</P>  \r\n\r\n<P ALIGN=\"JUSTIFY\">Jeg beklager dybt, at det er sket, inden I har n&aring;et  \r\n\r\n at godkende den. Men efter den snak [K] og jeg havde i telefonen  \r\n\r\n s&oslash;ndag aften, forstod jeg, at hun billigede indholdet, og at der ikke  \r\n\r\n var faktuelle fejl.&quot;</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at hun og hendes  \r\n\r\n s&oslash;n   afd&oslash;des bror   ikke lagde m&aelig;rke til, hvorfra  \r\n\r\n fotografen kom, idet de naturligvis ikke havde nogen indvendinger imod  \r\n\r\n hvilken assistance, journalisten valgte at bruge, n&aring;r han var p&aring;  \r\n\r\n arbejde.</P>  \r\n\r\n<P ALIGN=\"JUSTIFY\">Bladet har anf&oslash;rt, at journalisten har afvist, at  \r\n\r\n han nogensinde skulle have udgivet sig for andet, end det han er, nemlig en  \r\n\r\n freelancejournalist, der i denne sag var p&aring; opgave for Ude og Hjemme.  \r\n\r\n S&aring;fremt journalisten under sit f&oslash;rste bes&oslash;g hos familien  \r\n\r\n ikke har pr&aelig;ciseret, at han kom fra Ude og Hjemme, bekr&aelig;fter  \r\n\r\n familien selv, at den   i hvert fald under det andet bes&oslash;g, da fotos  \r\n\r\n og interview blev lavet   var klar over det.</P>  \r\n\r\n<P ALIGN=\"JUSTIFY\">Bladet har oplyst, at klager onsdag den 8. maj 2002 fik et  \r\n\r\n artikeludkast udleveret. Efter at have l&aelig;st det, blev hun et par timer  \r\n\r\n senere kontaktet telefonisk og sagde da god for artiklen. Det var helt  \r\n\r\n naturligt, at det var hende, der godkendte artiklen, da det alene er hende,  \r\n\r\n der udtaler sig i den. Da artiklen telefonisk var godkendt, ringede  \r\n\r\n journalisten til artikelredakt&oslash;ren og forklarede, at klager havde sagt  \r\n\r\n god for artiklen, hvorefter den blev sendt til trykkeriet samme dag.</P>  \r\n\r\n<P ALIGN=\"JUSTIFY\">Bladet har i samme forbindelse anf&oslash;rt, at familien  \r\n\r\n har ret i, at n&aring;r en journalist har lovet at sende en artikel til  \r\n\r\n godkendelse hos tre personer i tre eksemplarer, kan man ikke n&oslash;jes med  \r\n\r\n en telefonisk godkendelse fra den ene   i dette tilf&aelig;lde talsmanden.  \r\n\r\n Dette er blevet indsk&aelig;rpet over for den p&aring;g&aelig;ldende  \r\n\r\n journalist.</P>  \r\n\r\n<P ALIGN=\"JUSTIFY\">Bladet har fremlagt erkl&aelig;ringer fra journalisten bag  \r\n\r\n artiklen og den fotograf, der tog de ledsagende billeder. Fotografen har  \r\n\r\n bl.a. anf&oslash;rt, at det efter hans opfattelse m&aring; have st&aring;et  \r\n\r\n familien klart, at han repr&aelig;senterede Ude og Hjemme, og har i den  \r\n\r\n forbindelse henvist til, at klager skulle have udtalt, at &quot;det var  \r\n\r\n hendes blad&quot;, ligesom familien skulle have udtrykt sin utilfredshed med  \r\n\r\n Herning Folkeblads d&aelig;kning af s&oslash;nnens d&oslash;d. Af  \r\n\r\n journalistens erkl&aelig;ring fremg&aring;r, at det p&aring; intet tidspunkt  \r\n\r\n blev talt om en ret for klager eller dennes s&oslash;n til at tilbagekalde  \r\n\r\n artiklen. Den eneste betingelse var, at den skulle til genneml&aelig;sning og  \r\n\r\n godkendelse, inden den blev bragt.</P>  \r\n\r\n<P ALIGN=\"JUSTIFY\">Bladet har i det hele afvist at have handlet i strid med  \r\n\r\n god presseskik i forbindelse med den indklagede artikel.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Tage Clausen  \r\n\r\n og Kirsten Dyregaard.</P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet finder anledning til indledningsvis at  \r\n\r\n bem&aelig;rke, at et medie er ansvarlig for al redaktionel tekst, der  \r\n\r\n offentligg&oslash;res i mediet, herunder artikler skrevet af  \r\n\r\n freelance-journalister.</P>  \r\n\r\n<P ALIGN=\"JUSTIFY\">Der foreligger for n&aelig;vnet modstridende oplysninger  \r\n\r\n om, hvorvidt journalisten ved sin henvendelse til klager og hendes familie  \r\n\r\n p&aring; beh&oslash;rig vis gjorde dem opm&aelig;rksom p&aring;, at han  \r\n\r\n repr&aelig;senterede Ude og Hjemme. N&aelig;vnet kan p&aring; dette grundlag  \r\n\r\n ikke afg&oslash;re, om journalisten ved sin adf&aelig;rd   og dermed bladet  \r\n\r\n har handlet i strid med god presseskik.</P>  \r\n\r\n<P ALIGN=\"JUSTIFY\">Ud fra sagens oplysninger l&aelig;gger n&aelig;vnet til  \r\n\r\n grund, at der blev indg&aring;et en aftale om, at familien skulle have  \r\n\r\n artiklen til gennemsyn og endelig godkendelse forud for  \r\n\r\n offentligg&oslash;relsen. N&aelig;vnet finder endvidere at kunne l&aelig;gge  \r\n\r\n til grund, at familien ikke havde godkendt den endelige artikel, inden denne  \r\n\r\n blev sendt i trykken. N&aelig;vnet henviser i den forbindelse til  \r\n\r\n journalistens brev af 13. maj 2002 til familien, hvori han beklager det  \r\n\r\n passerede.</P>  \r\n\r\n<P ALIGN=\"JUSTIFY\">N&aelig;vnet finder herefter - uanset, om &aring;rsagen  \r\n\r\n til den manglende godkendelse beror p&aring; en fejlekspedition, og uanset at  \r\n\r\n der i &oslash;vrigt ikke er p&aring;vist faktiske fejl i artiklen  , at  \r\n\r\n bladet har handlet i strid med god presseskik, og n&aelig;vnet udtaler sin  \r\n\r\n kritik. </P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af Ude  \r\n\r\n og Hjemme at offentligg&oslash;re f&oslash;lgende:</P>  \r\n\r\n<B><I><P ALIGN=\"CENTER\">&quot;Kendelse fra Pressen&aelig;vnet:</P>  \r\n\r\n</B>  \r\n\r\n<P ALIGN=\"JUSTIFY\">Den 15. maj 2002 bragte Ude og Hjemme en artikel om et  \r\n\r\n d&oslash;dsfald p&aring; Skive Kaserne. Artiklen var bygget op om et  \r\n\r\n interview med den afd&oslash;de soldats mor, [K].</P>  \r\n\r\n<P ALIGN=\"JUSTIFY\">[K] har efterf&oslash;lgende klaget til  \r\n\r\n Pressen&aelig;vnet, idet hun finder, at bladet har handlet i strid med god  \r\n\r\n presseskik. </P>  \r\n\r\n<P ALIGN=\"JUSTIFY\">Ud fra sagens oplysninger l&aelig;gger n&aelig;vnet til  \r\n\r\n grund, at der blev indg&aring;et en aftale om, at familien skulle have  \r\n\r\n artiklen til gennemsyn og endelig godkendelse forud for  \r\n\r\n offentligg&oslash;relsen. N&aelig;vnet finder endvidere at kunne l&aelig;gge  \r\n\r\n til grund, at familien ikke havde godkendt den endelige artikel, inden denne  \r\n\r\n blev sendt i trykken. N&aelig;vnet henviser i den forbindelse til  \r\n\r\n journalistens brev af 13. maj 2002 til familien, hvori han beklager det  \r\n\r\n passerede.</P>  \r\n\r\n<P ALIGN=\"JUSTIFY\">N&aelig;vnet finder herefter - uanset, om &aring;rsagen  \r\n\r\n til den manglende godkendelse beror p&aring; en fejlekspedition, og uanset at  \r\n\r\n der i &oslash;vrigt ikke er p&aring;vist faktiske fejl i artiklen  , at  \r\n\r\n bladet har handlet i strid med god presseskik, og n&aelig;vnet udtaler sin  \r\n\r\n kritik. </P>  \r\n\r\n<P ALIGN=\"CENTER\">K&oslash;benhavn den 14. august 2002.</P>  \r\n\r\n<P ALIGN=\"CENTER\">Axel Kierkegaard, Aage Lundgaard, Tage Clausen og Kirsten  \r\n\r\n Dyregaard.&quot;</P>  \r\n\r\n</I>  \r\n\r\n<P ALIGN=\"JUSTIFY\">Afsagt den 14. august 2002.</P>  \r\n\r\n<P ALIGN=\"JUSTIFY\"></P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2002"
        },
        {
            "displayName": "Accession",
            "displayValue": "W20020939425"
        },
        {
            "displayName": "Entydig dokumentidentifikation",
            "displayValue": "AA001902"
        },
        {
            "displayName": "Dato for indlæggelse",
            "displayValue": "22/08/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9394"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "14/08/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "60/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}