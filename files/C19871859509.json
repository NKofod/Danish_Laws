{
    "id": 62705,
    "title": "Statsskattedirektoratets cirkulære vedrørende sambeskatning af selskaber (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18595 af 04/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n sambeskatning af selskaber (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det tidligere gældende vilkår 2.11 er udgået som konsekvens af § 5 i  \r\n\r\n varelagerloven, vedtaget ved lov nr. 304 af 25. maj 1987. Endvidere er første  \r\n\r\n afsnit i anvisningen og vilkår 1.2 ændret i konsekvens af de ved lov nr. 146  \r\n\r\n af 25. marts 1987 og ved lov nr. 360 af 10. juni 1987 foretagne ændringer af  \r\n\r\n selskabsskattelovens § 31. Ændringen af vilkår 2.12 er alene af redaktionel  \r\n\r\n karakter. Disse ændringer har virkning fra og med skatteåret 1988/89. </P>  \r\n\r\n<P>Anvisningen har herefter fra og med skatteåret 1988/89 følgende ordlyd:  \r\n\r\n</P>  \r\n\r\n<P> Sambeskatning af selskaber: </P>  \r\n\r\n<P>I henhold til selskabsskattelovens § 31 kan det tillades, at to eller  \r\n\r\n flere aktieselskaber sambeskattes. Med aktieselskaber sidestilles  \r\n\r\n anpartsselskaber. Tilsvarende regler gælder for de i selskabsskattelovens §  \r\n\r\n 1, stk. 1, nr. 2, nævnte selskaber med begrænset ansvar, der uden at være  \r\n\r\n optaget i Aktieselskabs-Registret beskattes på samme måde som aktieselskaber.  \r\n\r\n Endvidere gælder reglerne for de i § 1, stk. 1, nr. 2 a, nævnte sparekasser,  \r\n\r\n Statsanstalten for Livsforsikring som nævnt i § 1, nr. 2 b, de i § 1, stk. 1,  \r\n\r\n nr. 3, nævnte brugsforeninger samt de i § 1, stk. 2, 1. punktum, nævnte  \r\n\r\n hovedforeninger. </P>  \r\n\r\n<P>Ansøgning om sambeskatning skal indsendes til det amtsskatteinspektorat,  \r\n\r\n hvorunder moderselskabet har hjemsted. For selskaber med hjemsted i København  \r\n\r\n og Frederiksberg kommuner indsendes ansøgningen dog til henholdsvis  \r\n\r\n direktoratet for Københavns skatte- og registerforvaltning og Frederiksberg  \r\n\r\n skattedirektorat. </P>  \r\n\r\n<P CLASS=PUNKT> <B>1.</B> Sambeskatning tillades kun, hvis følgende  \r\n\r\n betingelser er opfyldt: </P>  \r\n\r\n<P>1.1. Selskaberne skal have samme regnskabsår. </P>  \r\n\r\n<P>Sambeskatning tillades, uanset at selskabernes regnskabsår, ikke begynder  \r\n\r\n samtidigt, hvis blot de slutter samtidigt, og moderselskabet tillige har ejet  \r\n\r\n aktierne eller anparterne i datterselskabet i såvel hele moderselskabets  \r\n\r\n indkomstår som i hele datterselskabets indkomstår. </P>  \r\n\r\n<P>Ejer moderselskabet aktierne eller anparterne fra datterselskabets  \r\n\r\n stiftelse, tillades sambeskatning, hvis blot selskabernes regnskabsår slutter  \r\n\r\n samtidigt. Det samme gælder, hvis moderselskabet erhverver aktierne eller  \r\n\r\n anparterne i et selskab, som har været uden aktivitet fra dets stiftelse, når  \r\n\r\n bortses fra forrentning af indskudskapitalen. </P>  \r\n\r\n<P>Ejer moderselskabet aktierne eller anparterne indtil datterselskabets  \r\n\r\n likvidation, tillades sambeskatning, hvis blot selskabernes regnskabsår  \r\n\r\n begynder samtidigt. </P>  \r\n\r\n<P>1.2. Samlige aktier eller anparter i datterselskaberne skal ejes af  \r\n\r\n moderselskabet eller af et eller flere af de datterselskaber, der inddrages  \r\n\r\n under sambeskatningen, eller af disse selskaber i forening. </P>  \r\n\r\n<P>Er et eller flere af datterselskaberne hjemmehørende i udlandet, kan  \r\n\r\n tilladelse meddeles, såfremt de danske aktieselskaber, der inddrages under  \r\n\r\n sambeskatningen, enten selv eller sammen med Industrialiseringsfonden for  \r\n\r\n Udviklingslandene ejer hele den del af de udenlandske datterselskabers  \r\n\r\n aktiekapital, som efter lovgivningen i det pågældende land kan ejes af  \r\n\r\n selskaber her i landet. </P>  \r\n\r\n<P>Sambeskatning kan tillades, selv om et datterselskab udsteder  \r\n\r\n medarbejderaktier m.v., der er omfattet af § 7A i ligningsloven.  \r\n\r\n Sambeskatning kan dog kun tillades, når det ved udstedelsen af aktier er  \r\n\r\n betinget, at aktierne ved afståelse eller ved medarbejdernes død  \r\n\r\n tilbagesælges til selskabet, der i så fald er forpligtet til at erhverve  \r\n\r\n disse. </P>  \r\n\r\n<P>Ejerforholdet skal have bestået i hele moderselskabets indkomstår, bortset  \r\n\r\n fra tilfælde hvor moderselskabet ejer aktierne eller anparterne fra  \r\n\r\n datterselskabets stiftelse, eller hvor moderselskabet erhverver aktierne  \r\n\r\n eller anparterne i et selskab, som har været uden aktivitet fra dets  \r\n\r\n stiftelse, når bortses fra forrentning af indskudskapitalen, eller hvor  \r\n\r\n moderselskabet ejer aktierne eller anparterne indtil datterselskabets  \r\n\r\n likvidation. </P>  \r\n\r\n<P>1.3. Fornyet sambeskatning, efter at selskaberne selv har foranlediget en  \r\n\r\n tidligere sambeskatning ophævet, tillades kun under særlige omstændigheder.  \r\n\r\n</P>  \r\n\r\n<P>1.4. Ansøgning om sambeskatning fra et givet skatteår skal indgives senest  \r\n\r\n samtidig med indgivelse af rettidig selvangivelse for det pågældende  \r\n\r\n skatteår. </P>  \r\n\r\n<P CLASS=PUNKT> <B>2.</B> under sambeskatningen - og ved dennes ophør - er de  \r\n\r\n sambeskattede selskaber undergivet de til enhver tid gældende vilkår, der for  \r\n\r\n tiden er følgende: </P>  \r\n\r\n<P>2.1. Der skal hvert år i regnskab eller særligt bilag til selvangivelsen  \r\n\r\n afgives oplysning om moderselskabets aktiebesiddelse i datterselskabet. </P>  \r\n\r\n<P>2.2. For udbytte fra et af sambeskatningen omfattet datterselskab, der er  \r\n\r\n hjemmehørende i udlandet, gælder - såfremt udbyttet ikke er omfattet af  \r\n\r\n skattefritagelsen i selskabsskattelovens § 13, stk. 3 - følgende: </P>  \r\n\r\n<P>Udbyttet fradrages ved moderselskabets indkomstopgørelse i det omfang,  \r\n\r\n udbyttet kan indeholdes i datterselskabets skattepligtige indkomst - opgjort  \r\n\r\n efter danske regler - for det regnskabsår, for hvilket udbyttet er  \r\n\r\n deklareret. Kan udbyttefradrag herefter ikke foretages, indrømmes der  \r\n\r\n moderselskabet lempelse efter bestemmelserne i selskabsskattelovens § 17,  \r\n\r\n stk. 3, § 17 B, stk. 3, eller § 18, stk. 3, samt i henhold til  \r\n\r\n dobbeltbeskatningsoverenskomst eller efter ligningslovens § 33 vedrørende  \r\n\r\n betalt udbytteskat. For det første år under sambeskatningen indrømmes dog  \r\n\r\n ikke udbyttefradrag, men der indrømmes lempelse efter bestemmelserne i  \r\n\r\n selskabsskattelovens § 17, stk. 3, § 17 B, stk. 3, eller § 18, stk. 3. </P>  \r\n\r\n<P>2.3. Udbytte fra et her i landet hjemmehørende datterselskab, der er  \r\n\r\n omfattet af sambeskatningen, til en af de i selskabsskattelovens § 1, stk. 1,  \r\n\r\n nr. 2 a, nævnte sparekasser, en af de i § 1, stk. 1, nr. 3, nævnte  \r\n\r\n brugsforeninger eller en af de i § 1, stk. 2, 1. punktum, nævnte  \r\n\r\n hovedforeninger skal behandles i overensstemmelse med vilkår 2.2. Som følge  \r\n\r\n af, at der er knyttet skattegodtgørelse til et sådant udbytte, kan et efter  \r\n\r\n foranstående retningslinier beregnet udbyttefradrag dog ikke fradrages fuldt  \r\n\r\n ud ved sparekassens eller foreningens indkomstopgørelsen, men skal forinden  \r\n\r\n reduceres med et beløb, der beregnes således: </P>  \r\n\r\n<PRE>  \r\n\r\n  skattegodtgørelsen af hele udbyttet x 100  \r\n\r\n                      50  \r\n\r\n</PRE>  \r\n\r\n<P>2.4. Underskud. </P>  \r\n\r\n<P>2.4.1. Hvis der ved sambeskatningens begyndelse foreligger underskud fra  \r\n\r\n tidligere år i et af selskaberne, kan dette alene bringes til fradrag i  \r\n\r\n medfør af ligningslovens § 15 i overskud indtjent i det samme selskab.  \r\n\r\n Underskud i udenlandske datterselskaber fra tiden før sambeskatningens  \r\n\r\n indtræden kan ikke fradrages i overskud indtjent efter sambeskatningens  \r\n\r\n indtræden. </P>  \r\n\r\n<P>2.4.2. Udviser den skattepligtige indkomst for et af selskaberne  \r\n\r\n underskud, kan en til selskabets nettofinansieringsudgift svarende del af  \r\n\r\n underskuddet ikke bringes til fradrag i overskud, indtjent i de af  \r\n\r\n sambeskatningen i øvrigt omfattede selskaber, hvori det underskudsgivende  \r\n\r\n selskab direkte eller inddirekte ejer aktier. </P>  \r\n\r\n<P>Nettofinansieringsudgiften opgøres som summen af renteudgifter,  \r\n\r\n skattemæssige kurstab og valutakurstab samt løbende ydelser med fradrag af  \r\n\r\n summen af renteindtægter, skattepligtige kursgevinster og  \r\n\r\n valutakursgevinster. </P>  \r\n\r\n<P>Begrænsningen i adgangen til at fradrage underskud gælder dog højst den  \r\n\r\n del af underskuddet, som svarer til normal forrentning af anskaffelsessummen  \r\n\r\n for aktier i de af sambeskatningen omfattede selskaber, som er erhvervet  \r\n\r\n efter 31. december 1983. </P>  \r\n\r\n<P>Ved denne beregning nedsættes anskaffelsessummen med 1/7 hvert år, første  \r\n\r\n gang for det regnskabsår, der følger umiddelbart efter anskaffelsesåret, uden  \r\n\r\n hensyn til den faktiske afvikling af købesummen. Ved fastsættelsen af den  \r\n\r\n normale forrentning anvendes diskontoen ved begyndelsen af det  \r\n\r\n aktiebesiddende selskabs regnskabsår med tillæg af 4 procentpoint. </P>  \r\n\r\n<P>Underskud, der således ikke er benyttet, og som ej heller er modregnet i  \r\n\r\n overskud, indtjent i andre af sambeskatningen omfattede selskaber, kan alene  \r\n\r\n bringes til fradrag i medfør af ligningslovens § 15 i overskud - reduceret  \r\n\r\n med evt. underskud i samme år i andre selskaber under sambeskatningen og med  \r\n\r\n underskud efter vilkår 2.4.1. - indtjent i det samme selskab, og dernæst i  \r\n\r\n overskud, indtjent af andre selskaber under sambeskatningen, hvori det  \r\n\r\n underskudsgivende selskab ikke direkte eller indirekte ejer aktier. </P>  \r\n\r\n<P>2.5. Under sambeskatningen fordeles den på de sambeskattede selskaber  \r\n\r\n hvilende selskabsskat efter en af nedennævnte 3 fordelingsmetoder. </P>  \r\n\r\n<P>2.5.1. Netteskatten af sambeskatningsindkomsten fordeles forholdsmæssigt  \r\n\r\n på de her i landet hjemmehørende selskaber, hvis indkomst er positiv. </P>  \r\n\r\n<P>2.5.2. Nettoskatten sambeskatningsindkomsten fordeles forholdsmæssigt på  \r\n\r\n de her i landet hjemmehørende selskaber, hvis indkomst er positiv, men  \r\n\r\n herudover skal de her i landet hjemmehørende selskaber, som har opnået en  \r\n\r\n skattebesparelse som følge af overførsel af underskud fra andre af  \r\n\r\n sambeskatningen omfattede selskaber, der er hjemmehørende her i landet,  \r\n\r\n refundere disse andre selskaber et beløb svarende til den opnåede  \r\n\r\n skattebesparelse. Beløbet beregnes ved at gange nettoskatteprocenten med et  \r\n\r\n beløb svarende til det overførte underskud. Er sambeskatningsindkomsten 0  \r\n\r\n eller negativ, anvendes skatteprocenten 50. Beløbet skal ikke medregnes ved  \r\n\r\n underskudsselskabets indkomstopgørelse og kan ikke fradrages ved  \r\n\r\n overskudsselskabets indkomstopgørelse. </P>  \r\n\r\n<P>2.5.3. Nettoskatten af sambeskatningsindkomsten posteres i moderselskabet.  \r\n\r\n</P>  \r\n\r\n<P>Nettoskatten er skatten efter reduktion for lempelse efter  \r\n\r\n selskabsskattelovens § 17, stk. 2 og 3, § 17 B, stk. 2 og 3, og § 18, stk. 2  \r\n\r\n og 3, og ligningslovens § 33 eller efter dobbeltbeskatningsoverenskomster.  \r\n\r\n</P>  \r\n\r\n<P>Det er en forudsætning for anvendelse af den under 2.5.2. nævnte  \r\n\r\n fordelingsmetode, at der gives oplysning om beløb, som overføres mellem  \r\n\r\n selskaberne, enten i en note til selskabernes regnskaber eller i et særligt  \r\n\r\n bilag hertil. </P>  \r\n\r\n<P>Den een gang valgte metode kan kun ændres efter tilladelse fra  \r\n\r\n ligningsmyndigheden. </P>  \r\n\r\n<P>Uanset hvilken metode, der anvendes, fordeles underskud under  \r\n\r\n sambeskatning efter følgende retningslinier. </P>  \r\n\r\n<P>Er der underskud i et eller flere af de sambeskattede selskaber, fordeles  \r\n\r\n disse underskud forholdsmæssigt på de selskaber, som har overskud. Underskud,  \r\n\r\n der ikke kan indeholdes i de øvrige selskabers overskud for det pågældende  \r\n\r\n år, fordeles forholdsmæssigt mellem de underskudsgivende selskaber til  \r\n\r\n fradrag i de sambeskattede selskabers samlede indkomst for det efterfølgende  \r\n\r\n år. </P>  \r\n\r\n<P>Ubenyttede underskud fra tidligere år bringes fortrinsvis til fradrag i  \r\n\r\n overskud hos det selskab, der har haft underskuddet. Et herudover ubenyttet  \r\n\r\n underkud fra tidligere år fremføres forholdsmæssigt til fradrag i de af  \r\n\r\n sambeskatningen i øvrigt omfattede selskaber, som har overskud. </P>  \r\n\r\n<P>2.6. Investeringsfondshenlæggelse fradrages ved indkomstopgørelsen for det  \r\n\r\n selskab, på grundlag af hvis indkomst den er beregnet, og kan anvendes til  \r\n\r\n forlods afskrivning på aktiver, som er anskaffet af dette selskab eller af et  \r\n\r\n andet har i landet hjemmehørende selskab eller af et andet her i landet  \r\n\r\n hjemmehørende selskab, der er omfattet af sambeskatningen. Kun selskaber, der  \r\n\r\n er hjemmehørende her i landet, kan anvende reglerne om investeringsfond. </P>  \r\n\r\n<P>Anvender et selskab en investeringsfondshenlæggelse, som er foretaget af  \r\n\r\n et andet selskab, kan der samtidig uden beskatning overføres til førstnævnte  \r\n\r\n selskab et beløb, svarende til skatten af investeringsfondsoverførslen  \r\n\r\n udregnet efter koncernenes nettoskatteprocent for det indkomstår, hvori  \r\n\r\n investeringsfordsoverførslen finder sted. </P>  \r\n\r\n<P>2.7. Det påhviler et her i landet hjemmehørende moderselskab, der ønsker  \r\n\r\n et udenlandsk datterselskab inddraget under sambeskatning, at drage omsorg  \r\n\r\n for, at bogføringen m.v. vedrørende det udenlandske selskab tilrettelægges  \r\n\r\n således, at resultatopgørelse og balance kan danne grundlag for ligningen af  \r\n\r\n moderselskabet, og at regnskabsmateriale m.v. vedrørende det udenlandske  \r\n\r\n selskab opbevares i overensstemmelse med de her i landet gældende  \r\n\r\n bestemmelser. </P>  \r\n\r\n<P>Såfremt det udenlandske regnskab ikke er udarbejdet på en sådan måde, at  \r\n\r\n det kan danne grundlag for ligningen, påhviler det moderselskabet, at der  \r\n\r\n vedlægges selvangivelsen et særligt bilag, hvorpå resultatopgørelsen i det  \r\n\r\n udenlandske selskabs årsregnskab omformes til at udvise et resultat opgjort  \r\n\r\n efter dansk lovgivning. </P>  \r\n\r\n<P>Det regnskab, der vedlægges selvangivelsen, skal være affattet på dansk,  \r\n\r\n norsk, svensk, engelsk, tysk eller fransk. Ligningsmyndigheden er berettiget  \r\n\r\n til at kræve et regnskab oversat til dansk. </P>  \r\n\r\n<P>På begæring skal regnskabsmateriale, dokumenter m.v., som har betydning  \r\n\r\n for ligningen, indsendes til dansk skattemyndighed, ligesom der på begæring  \r\n\r\n skal meddeles oplysninger i øvrigt, som har betydning for ligningen. </P>  \r\n\r\n<P>Såfremt dette vilkår ikke opfyldes, kan tilladelse til sambeskatning med  \r\n\r\n det pågældende udenlandske datterselskab inddrages af bevillingsmyndigheden  \r\n\r\n som hovedregel med virkning for det følgende indkomstår. </P>  \r\n\r\n<P>2.8. Et i udenlandsk mønt ført regnskab omregnes på statustidspunktet til  \r\n\r\n kursen på dette tidspunkt eller til en gennemsnitskurs. Det er den  \r\n\r\n skattepligtige indkomst for det udenlandske selskab - opgjort efter danske  \r\n\r\n regler - der omregnes til danske kroner. </P>  \r\n\r\n<P>2.9. Reglerne i afskrivningslovens afsnit IV A om forskudsafskrivning kan  \r\n\r\n ikke anvendes på maskiner m.v. og bygninger, når leveringsaftale er truffet  \r\n\r\n af et udenlandsk datterselskab, ligesom reglerne i afskrivningslovens § 14  \r\n\r\n ikke kan anvendes på kontrakt om bygning af skibe, som et udenlandsk  \r\n\r\n datterselskab har indgået. </P>  \r\n\r\n<P>2.10 Ved etablering af sambeskatning med et udenlandsk datterselskab  \r\n\r\n fastsættes indgangsværdierne for afskrivningsberettigede aktiver m.v., som  \r\n\r\n det udenlandske datterselskab har erhvervet før sambeskatningens indtræden,  \r\n\r\n til de pågældende aktivers handelsværdi på tidspunktet for sambeskatningens  \r\n\r\n indtræden. For ejendomme skal handelsværdien omregnes til kontantværdi.  \r\n\r\n Ligningsmyndigheden er berettiget til at kræve handelsværdien dokumenteret.  \r\n\r\n</P>  \r\n\r\n<P>2.11. Ønskes sambeskatningen bragt til ophør, må selskaberne give  \r\n\r\n meddelelse herom til bevillingsmyndigheden senest samtidig med indgivelse af  \r\n\r\n rettidig selvangivelse for det skatteår, i hvilket særbeskatning ønskes  \r\n\r\n påbegyndt. </P>  \r\n\r\n<P>2.12. Ophører sambeskatningen ved datterselskabets likvidation, foretages  \r\n\r\n der ikke afsluttende ansættelse af datterselskabet, og datterselskabets  \r\n\r\n eventuelle underskud i den afsluttende regneskabsperiode kan således bringes  \r\n\r\n til fradrag efter de almindelige regler herom, herunder fremføres i medfør af  \r\n\r\n ligningslovens § 15. </P>  \r\n\r\n<P>Ved ophør af sambeskatning af andre årsager end ved likvidation af  \r\n\r\n datterselskabet kan fremførsel af underskud efter ligningslovens § 15 ikke  \r\n\r\n ske i det omfang underskuddene har været brugt til fradrag ved opgørelsen af  \r\n\r\n de sambeskattede selskabers skattepligtige indkomst, jfr. vilkår 2.5.3. </P>  \r\n\r\n<P>--------------- </P>  \r\n\r\n<P>Amtsskatteinspektoraterne, direktoratet for Københavns skatte- og  \r\n\r\n registerforvaltning og Frederiksberg skattedirektorat er af ligningsrådet  \r\n\r\n bemyndiget til at afgøre ansøgninger om sambeskatning af selskaber, jfr.  \r\n\r\n SD-cirkulære 1977-13. </P>  \r\n\r\n<P>Skatteansættelsen for de sambeskattede selskaber foretages i den kommune,  \r\n\r\n hvori moderselskabet har hjemsted. </P>  \r\n\r\n<P>Hans Westerberg </P>  \r\n\r\n<P>Birgit Kjeldsen </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 52-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871859509"
        },
        {
            "displayName": "Entydig dokumentidentifikation",
            "displayValue": "CM021716"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18595"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "04/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "340-2109-2956 Afdeling: Skattepligt m.v."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}