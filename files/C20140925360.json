{
    "id": 162967,
    "title": "Vejledning om godkendelse af akvakulturbrugs vandtilførsel i forbindelse med IPN og BKD sundhedsstatus som kategori I eller II",
    "documentTypeId": "180",
    "isSagsforlobPeriodValid": true,
    "shortName": "VEJ nr 9253 af 01/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om godkendelse af akvakulturbrugs vandtilførsel i forbindelse med IPN og BKD sundhedsstatus som kategori I eller II</p>\r\n<p class=\"Overskriftsnummer1\">Baggrund</p>\r\n<p>Formålet med registrering af akvakulturbrug som værende fri for IPN og BKD er at etablere besætninger med høj sundhedsstatus. Fastholdelse af den høje sundhedsstatus sikres gennem krav til høj biosikkerhed samt intensiv klinisk og laboratoriemæssig overvågning.</p>\r\n<p>Ifølge §§ 7 - 8 i bekendtgørelse om overvågning og registrering af Infektiøs pankreasnekrose (IPN) og Bakteriel nyresyge (BKD) er det en betingelse for at opnå sundhedsstatus som kategori II, at akvakulturbrug <span class=\"Italic Underline\">enten</span> alene får tilført smittefrit vand eller har en vandtilførsel, der er godkendt af Fødevarestyrelsen. Ifølge §§ 4 - 5 i samme bekendtgørelse kan akvakulturbrug anses som sygdomsfri og dermed opnå og opretholde sundhedsstatus som kategori I, når akvakulturbruget har opfyldt betingelserne om blandt andet vandtilførsel.</p>\r\n<p>Denne vejledning er rettet til akvakulturbrug, der enten har eller ønsker at opnå sundhedsstatus som kategori I eller II for IPN og/eller BKD.</p>\r\n<p class=\"Overskriftsnummer1\">Definition af smittefrit vand</p>\r\n<p>“Smittefrit vand” er defineret i bekendtgørelsen, som vand direkte fra boring eller væld samt vand, der ved behandling er gjort smittefrit.</p>\r\n<p>Der er på nuværende tidspunkt ikke godkendt metoder til at gøre vand smittefrit. Dette betyder, at smittefrit vand i praksis skal komme fra boring eller væld.</p>\r\n<p>Såfremt der ønskes metoder godkendt skal dokumentation sendes til Fødevarestyrelsen via www.fvst.dk.</p>\r\n<p class=\"Overskriftsnummer1\">Akvakulturbrug, der alene får tilført smittefrit vand</p>\r\n<p>Såfremt akvakulturbrug alene får tilført smittefrit vand, skal vandtilførslen ikke godkendes af Fødevarestyrelsen.</p>\r\n<p class=\"Overskriftsnummer1\">Godkendelse af vandtilførselen</p>\r\n<p>Såfremt akvakulturbrug ikke alene får tilført smittefrit vand, skal vandtilførslen godkendes af Fødevarestyrelsen.</p>\r\n<p class=\"BilagtekstListe\">Kriterier for godkendelse af vandtilførsel:</p>\r\n<p class=\"Liste1\">\r\n   <span class=\"Liste1Nr\">1)</span> Opgang af fisk:</p>\r\n<p class=\"Liste2\">\r\n   <span class=\"Liste2Nr\">a)</span> Akvakulturbrugs vandtilførsel vil kun kunne godkendes, hvis der ikke findes mulighed for opgang af vildtlevende fisk til den del af vandløbet, som bruges til vandforsyning til akvakulturbruget. Det vil sige i tilfælde, hvor der findes en naturlig eller kunstig spærring, der forhindre dette.</p>\r\n<p class=\"Liste2\">\r\n   <span class=\"Liste2Nr\">b)</span> Vandløb uden en naturlig eller kunstig spærring vil kunne godkendes som vandtilførsel til akvakulturbrug, såfremt hele det aktuelle vandløbssystem er en zone med sundhedsstatus som kategori I eller II for IPN og/eller BKD. Dette vil indebære, at akvakulturbruget ligger alene ved vandløbet, eller eventuelt andre akvakulturbrug har samme sundhedsstatus for IPN og/eller BKD.</p>\r\n<p class=\"Liste1\">\r\n   <span class=\"Liste1Nr\">2)</span> Op- og nedstrøms beliggende akvakulturbrugs sundhedsstatus med hensyn til IPN og/eller BKD:</p>\r\n<p class=\"Liste2\">\r\n   <span class=\"Liste2Nr\">a)</span> Akvakulturbrug opstrøms for et avlsakvakulturbrug må kun være avlsakvakulturbrug.</p>\r\n<p class=\"Liste2\">\r\n   <span class=\"Liste2Nr\">b)</span> Akvakulturbrug kan ikke have sundhedsstatus som kategori I, hvis der opstrøms beliggende findes akvakulturbrug med en anden sundhedsstatus end kategori I.</p>\r\n<p class=\"Liste2\">\r\n   <span class=\"Liste2Nr\">c)</span> Akvakulturbrug kan ikke have sundhedsstatus som kategori II, hvis der opstrøms beliggende findes akvakulturbrug med en anden sundhedsstatus end kategori I eller kategori II.</p>\r\n<p class=\"Liste2\">\r\n   <span class=\"Liste2Nr\">d)</span> Såfremt et helt vandløbssystem betragtes som en zone med sundhedsstatus som kategori I eller II, skal andre akvakulturbrug i akvakulturzonen have samme sundhedsstatus.</p>\r\n<p class=\"Liste1\">\r\n   <span class=\"Liste1Nr\">3)</span> Op- og nedstrøms beliggende lystfiskersøer og opskæringsvirksomheder:</p>\r\n<p class=\"Liste2\">\r\n   <span class=\"Liste2Nr\">a)</span> Der må ikke opstrøms for akvakulturbruget findes lystfiskersøer og opskæringsvirksomheder med afløb til vandløbet.</p>\r\n<p class=\"Liste2\">\r\n   <span class=\"Liste2Nr\">b)</span> Såfremt et helt vandløbssystem er en zone med sundhedsstatus som kategori I eller II for IPN og/eller BKD, må der ikke findes lystfiskersøer eller opskæringsvirksomheder med afløb til vandløbssystemet, medmindre der kun tilføres fisk med sundhedsstatus som kategori I.</p>\r\n<p class=\"Overskriftsnummer1\">Eksisterende godkendelser af akvakulturbrugs vandtilførsel</p>\r\n<p>Akvakulturbrug med en vandtilførsel, som er godkendt før den 1. august 2013, og som dermed er registreret med en IPN eller BKD sundhedsstatus som kategori I eller II, bibeholder deres sundhedsstatus.</p>\r\n<p>Sker der ændringer i vandtilførselen, som Fødevarestyrelsen vurdere vil kunne øge risikoen for tilførsel af smitte, skal vandtilførselen revurderes og godkendes efter ovenfornævnte kriterier.</p>\r\n<p class=\"Overskriftsnummer1\">Revurdering af godkendelse</p>\r\n<p>Såfremt der foretages ændringer af forhold, der har haft betydning for godkendelsen af et IPN og/eller BKD-frie akvakulturbrugs vandtilførsel, så skal den eksisterende godkendelse revurderes.</p>\r\n<p>For eksempel har ændringer af passagemuligheden for fisk, såsom fjernelse af kunstige eller naturlige barrierer, der forhindrer opgang af fisk, betydning for godkendelsen af avlsakvakulturbrugs vandtilførsel.</p>\r\n<p>Fjernelse af kunstige eller naturlige barrierer, der forhindre opgang af fisk, vil ifølge ovenstående som udgangspunkt medfører, at status som IPN eller BKD-frie akvakulturbrug ikke kan opretholdes. Disse akvakulturbrug vil dog kunne bibeholde deres IPN og BKD-frie sundhedsstatus, hvis vandforsyningen ændres, således at akvakulturbruget alene får tilført smittefrit vand eller hele vandsystemet kan godkendes som en samlet zone.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 1. maj 2014</p><p class=\"Sign1\" align=\"center\">P.V.V.<br /> John Larsen</p><p class=\"Sign2\" align=\"right\">/ Marianne Marer</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/05/2014"
        },
        {
            "displayName": "Accession",
            "displayValue": "C20140925360"
        },
        {
            "displayName": "Entydig dokumentidentifikation",
            "displayValue": "AH005216"
        },
        {
            "displayName": "Dato for førstegangsindlæggelse",
            "displayValue": "02/05/2014"
        },
        {
            "displayName": "Dato for indlæggelse",
            "displayValue": "02/05/2014"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9253"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "01/05/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Fødevarestyrelsen, j.nr. 2014-14-33-00016"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}