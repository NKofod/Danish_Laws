{
    "id": 201374,
    "title": "Pressenævnets kendelse i sag nr. 2018-80-0127",
    "documentTypeId": "240",
    "isSagsforlobPeriodValid": true,
    "shortName": "KEN nr 9340 af 11/05/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0127</p>\r\n<div class=\"Resume\">\r\n   <p class=\"TekstGenerel\">Pressenævnet afviser klage over tysk avis</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over en artikel bragt i Flensborg Avis. Selv om Flensborg Avis modtager mediestøtte fra det danske Kulturministerium, så foregår den redaktionelle virksomhed i Tyskland, og avisen hører derfor ikke under dansk lovgivning. Den danske medieansvarslov omfatter indenlandske medier. Derfor er Flensborg Avis ikke omfattet, og Pressenævnet har dermed ikke kompetence til at behandle klagen.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Københavnerskolen Sankt Petri graver i sin nationalsocialistiske fortid”</span>, som blev bragt i Flensborg Avis den 1. februar 2018, idet hun mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>[Klager] har til støtte for klagen blandt andet anført, at Flensborg Avis med artiklen <span class=\"Italic\">”Københavnerskolen Sankt Petri graver i sin nationalsocialistiske fortid” </span>har bragt ukorrekte, udokumenterede og krænkende oplysninger om hendes far, og at avisen ikke har foretaget selvstændig research i forbindelse med artiklen, der er baseret på en artikel fra Berlingske.</p>\r\n<p>\r\n</p>\r\n<p>[Klager] har endvidere anført, at Flensborg Avis er en dansk udgivelse, idet avisen har danske abonnenter, der modtager avisen, hvorfor Pressenævnet har kompetence til at behandle sagen.</p>\r\n<p>\r\n</p>\r\n<p>Flensborg Avis har ved mail af 2. maj 2018 til Pressenævnet oplyst, at Flensborg Avis AG er et tysk aktieselskab (AG) anført i det tyske handelsregister. Avisens hovedsæde med redaktion, administration og kommercielt trykkeri ligger i Flensborg. Derudover har avisen tre små lokalredaktioner, alle med adresser i Tyskland.</p>\r\n<p>\r\n</p>\r\n<p>Flensborg Avis er medlem af Danske Medier og modtager mediestøtte via Kulturministeriet i Danmark. Avisen er overvejende dansksproget og dækker også danske samfundsforhold i Danmark. Flensborg Avis har videre anført, at avisen rent principielt gerne ser, at Pressenævnet har eller fremadrettet får kompetence i forhold til dem.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Pressenævnets kompetence</span>\r\n</p>\r\n<p>Pressenævnet kan behandle klager over ”indenlandske” aviser, jf. medieansvarslovens § 1, nr. 1. Et skrift anses for indenlandsk, såfremt udgiverens virksomhed udøves her i landet, jf. medieansvarslovens § 2, stk. 2.</p>\r\n<p>\r\n</p>\r\n<p>Lovforslaget til medieansvarsloven § 2, stk. 2 (Folketingstidende 1990-1991, 2. samling, tillæg A side 3047) indeholder følgende bemærkninger om bestemmelsen:</p>\r\n<p>\r\n</p>\r\n<p>”I stk. 2 bestemmes, at et skrift skal anses for indenlandsk, såfremt udgiverens virksomhed udøves her i landet. Herved opretholdes presselovens forudsætning om, at det særlige ansvarssystem kun skal gælde for indenlandske skrifter, men samtidig opgives presselovens forældede sondring om, hvorvidt skriftet er trykt her i riget eller ej. Skrifter, der traditionelt må betragtes som »indenlandske«, trykkes eller mangfoldiggøres undertiden i udlandet eller måske medfører anvendelse af elektronik m.v., at »trykkelandet« vanskeligt lader sig bestemme. Presselovens kriterium foreslås derfor afløst af bestemmelsen i stk. 2. Det afgørende er herefter i hvilket land udgiveren, der kan være en enkeltperson, et selskab, en fond, en selvejende institution etc. udøver sin virksomhed. Et egentligt bopælskriterium er ikke anvendeligt, da et skrift i princippet kan udgives her i landet af en udgiver med domicil i udlandet. Afgørelsen af, om udgivervirksomheden udøves her i landet, må ske ud fra en helhedsvurdering, hvor trykkestedet bør indgå som et vejledende moment tillige med elementer som forretningsadresse, stiftelsessted, registreringssted og stedet, hvor den redaktionelle virksomhed udøves. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>[Klager] har klaget over en artikel bragt i Flensborg Avis.</p>\r\n<p>\r\n</p>\r\n<p>Pressenævnet bemærker, at det følger af medieansvarslovens § 1, nr. 1, at mediansvarsloven gælder for indenlandske skrifter. Ifølge lovens § 2, stk. 2, anses et skrift for indenlandsk, såfremt udgiverens virksomhed udøves her i landet.</p>\r\n<p>\r\n</p>\r\n<p>Af forarbejderne til lovens § 2, stk. 2 fremgår det, at det afgørende er, i hvilket land udgiveren udøver sin virksomhed. Afgørelsen heraf må ske ud fra en helhedsvurdering, hvor trykkestedet indgår som et vejledende moment sammen med elementer som forretningsadresse, stiftelsessted, registreringssted og stedet, hvor den redaktionelle virksomhed udøves.</p>\r\n<p>\r\n</p>\r\n<p>På baggrund af Flensborg Avis’ oplysninger lægges det til grund, at Flensborg Avis er et tysk selskab med forretningsadresse, stiftelsessted og registreringssted i Tyskland. Det lægges videre til grund, at den redaktionelle virksomhed udøves i Tyskland, og at trykkestedet ligeledes er beliggende i Tyskland.</p>\r\n<p>\r\n</p>\r\n<p>Flensborg Avis’ virksomhed må herefter anses for at blive udøvet i Tyskland, således at avisen ikke er omfattet af medieansvarsloven og dermed heller ikke af Pressenævnets kompetence. Klagen hører derfor ikke under nævnets kompetence, jf. medieansvarsloven § 1, nr. 1, jf. § 2, stk. 2.</p>\r\n<p>\r\n</p>\r\n<p>Klagen afvises i medfør af medieansvarslovens § 43, stk. 2, nr. 1.</p>\r\n<p>\r\n</p>\r\n<p>Afgjort den 11. maj 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/05/2018"
        },
        {
            "displayName": "Accession",
            "displayValue": "W20180934025"
        },
        {
            "displayName": "Entydig dokumentidentifikation",
            "displayValue": "AA010669"
        },
        {
            "displayName": "Dato for indlæggelse",
            "displayValue": "23/05/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9340"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "11/05/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0127"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}