{
    "id": 233803,
    "title": "Bekendtgørelse om forholdsmæssige kommunetal for 2023 til fordeling af personer omfattet af lov om midlertidig opholdstilladelse til personer, der er fordrevet fra Ukraine",
    "documentTypeId": "60",
    "isSagsforlobPeriodValid": true,
    "shortName": "BEK nr 1504 af 08/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forholdsmæssige kommunetal for 2023 til fordeling af personer omfattet af lov om midlertidig opholdstilladelse til personer, der er fordrevet fra Ukraine</p>\r\n<p class=\"Indledning2\">I medfør af § 30, stk. 6, i lov nr. 324 af 16. marts 2022 om midlertidig opholdstilladelse til personer, der er fordrevet fra Ukraine fastsættes:</p>\r\n<p class=\"Paragraf\" id=\"id91e361d3-235d-4318-b219-438d6a8509c6\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen gælder for fastsættelse af forholdsmæssige kommunetal til brug for fordeling af udlændinge, der meddeles opholdstilladelse efter lov om midlertidig opholdstilladelse til personer, der er fordrevet fra Ukraine.</p>\r\n<p class=\"Paragraf\" id=\"iddcce1ff8-9fe4-42a0-b111-018701e511be\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Udlændingestyrelsen fastsætter de forholdsmæssige kommunetal for 10.000 personer ad gangen, som meddeles opholdstilladelse efter lov om midlertidig opholdstilladelse til personer, der er fordrevet fra Ukraine, og som forventes fordelt i 2023.</p>\r\n<p class=\"Paragraf\" id=\"id44557fc8-dae7-4ed8-9474-e99e57f03c20\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Udlændingestyrelsen fastsætter de forholdsmæssige kommunetal på baggrund af opgørelsesmetoden i stk. 2-7.</p>\r\n<p class=\"Stk2\">\r\n   <span class=\"StkNr\" id=\"id2440235b-3fae-4af5-9f49-e3b493481fd4\">Stk. 2.</span> Ved beregningen af det forholdsmæssige kommunetal beregnes den enkelte kommunes fordelingsandel. Fordelingsandelen for den enkelte kommune opgøres som kommunens procentvise andel af den samlede befolkning i Danmark. Det forholdsmæssige kommunetal for den enkelte kommune beregnes som de således beregnede fordelingsandele ganget med det samlede antal personer, der skal fordeles, jf. § 2.</p>\r\n<p class=\"Stk2\">\r\n   <span class=\"StkNr\" id=\"idf4c3a104-7885-4af4-bee1-8c0667b933ca\">Stk. 3.</span> Befolkningen opgøres på grundlag af en af Danmarks Statistik foretaget opgørelse over befolkningen i de enkelte kommuner pr. 1. januar 2022.</p>\r\n<p class=\"Stk2\">\r\n   <span class=\"StkNr\" id=\"idc0f457b6-0ee9-4aa1-9046-4f8bc59cc937\">Stk. 4.</span> Ved opgørelserne efter stk. 3 medtages de personer, der henregnes til folketallet i den enkelte kommune.</p>\r\n<p class=\"Stk2\">\r\n   <span class=\"StkNr\" id=\"id63d0b44d-e73f-4107-b983-169832732aa1\">Stk. 5.</span> Når Udlændingestyrelsen udmelder en ny fordeling, jf. § 2, korrigeres det forholdsmæssige kommunetal for den enkelte kommune for forskellen mellem det faktiske antal visiterede personer til kommunen ved den tidligere fordeling og det tidligere udmeldte forholdsmæssige kommunetal, jf. dog stk. 6.</p>\r\n<p class=\"Stk2\">\r\n   <span class=\"StkNr\" id=\"id8ea659e9-ed80-43d7-9b12-a7bc9179922a\">Stk. 6.</span> Udlændingestyrelsen kan ved fastsættelsen af de forholdsmæssige kommunetal fravige beregningen, jf. stk. 2, under hensyn til særlige integrationsmæssige forhold i de enkelte kommuner.</p>\r\n<p class=\"Stk2\">\r\n   <span class=\"StkNr\" id=\"idbd8bebe9-c1d0-43c6-a268-2775ecc37c52\">Stk. 7.</span> Udlændingestyrelsen har uanset stk. 2 mulighed for at beslutte, at et antal personer, som meddeles opholdstilladelse efter lov om midlertidig opholdstilladelse til personer, der er fordrevet fra Ukraine, fordeles til en eller flere kommuner på baggrund af kommunens egne ønsker ud over den forholdsmæssige andel. Kommunen kan give meddelelse herom til Udlændingestyrelsen forud for styrelsens fastsættelse af de forholdsmæssige kommunetal, og fordelingen vil herefter ske forud for fastsættelsen af de forholdsmæssige kommunetal og blive udmeldt samtidig med udmeldelsen af de forholdsmæssige kommunetal. Kommunens ønsker skal udfærdiges skriftligt og underskrives på vegne af kommunalbestyrelsen. Forud for udmelding af en ny fordeling efter stk. 5, kan Udlændingestyrelsen korrigere for indkomne kommuneønsker inden de nye forholdsmæssige kommunetal fastsættes.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id6adbb931-d3e9-4838-89e6-f35da715ba7b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bekendtgørelsen træder i kraft den 1. januar 2023 og har virkning for fordeling i 2023.</p>\r\n<p class=\"Stk2\">\r\n   <span class=\"StkNr\" id=\"id7ed9aa75-2787-4724-8534-133b3933fd2c\">Stk. 2.</span> Bekendtgørelse nr. 509 af 26. april 2022 om forholdsmæssige kommunetal for 2022 til fordeling af personer omfattet af lov om midlertidig opholdstilladelse til personer, der er fordrevet fra Ukraine, ophæves.</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 8. december 2022</p><p class=\"Sign1\" align=\"center\">Kaare Dybvad Bek</p><p class=\"Sign2\" align=\"right\">/ Katrine Bang Nielsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2022"
        },
        {
            "displayName": "Accession",
            "displayValue": "B20220150405"
        },
        {
            "displayName": "Entydig dokumentidentifikation",
            "displayValue": "CS001382"
        },
        {
            "displayName": "Dato for førstegangsindlæggelse",
            "displayValue": "10/12/2022"
        },
        {
            "displayName": "Dato for indlæggelse",
            "displayValue": "10/12/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1504"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "08/12/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2022-3611"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}