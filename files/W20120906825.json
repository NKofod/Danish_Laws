{
    "id": 140055,
    "title": "Krav om kontrol af trykluftanlæg til brug for luftforsynet åndedrætsværn",
    "documentTypeId": "240",
    "isSagsforlobPeriodValid": true,
    "shortName": "KEN nr 9068 af 01/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Krav om kontrol af trykluftanlæg til brug for luftforsynet åndedrætsværn</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdstilsynet besigtigede en virksomheds trykluftanlæg til luftforsynet åndedrætsværn.</p>\r\n   <p class=\"TekstGenerel\">Virksomheden kunne ikke fremvise dokumentation for, at der var foretaget en helhedsvurdering af det samlede trykluftanlæg, samt målinger af kvaliteten i anlægget.</p>\r\n   <p class=\"TekstGenerel\">Anlægget stod opstillet i en kælder, hvor det havde luftindtag. Der var tydelige fugtaftegninger på loft og vægge, og der var enkelte steder skimmelsvamp i loftet.</p>\r\n   <p class=\"TekstGenerel\">Arbejdstilsynet vurderede, at der ikke var sikkerhed for, at åndemiddelluften var af forsvarlig kvalitet og egnet til indånding ved udtag fra anlægget og gav virksomheden påbud om, at gennemføre en helhedsvurdering af anlægget.</p>\r\n   <p class=\"TekstGenerel\">Det fremgår af § 38, stk. 1, i arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n   <p class=\"TekstGenerel\">Det fremgår af § 16, i bekendtgørelse om arbejdets udførelse, at unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling.</p>\r\n   <p class=\"TekstGenerel\">Det fremgår af § 24, i samme bekendtgørelse, at der skal føres effektiv kontrol med, at de sundhedsskadelige påvirkninger imødegås.</p>\r\n   <p class=\"TekstGenerel\">Hvor der kan opstå sundhedsfare på grund af gasser, dampe og støv hidrørende fra stoffer og materialer eller på grund af støj og stråling, skal arbejdsgiveren sørge for, at det jævnligt, eller hvor det er nødvendigt, til stadighed kontrolleres, om forholdene er i orden, herunder foretage de nødvendige målinger for at gennemføre kontrollen. Måleresultater skal opbevares og på forlangende fremvises for Arbejdstilsynet.</p>\r\n   <p class=\"TekstGenerel\">Det fremgår af § 7, i bekendtgørelsen om anvendelse af tekniske hjælpemidler, at opstilling af et teknisk hjælpemiddel skal være sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">Det skal herunder sikres, at faremomenter er effektivt imødegået, og placering og opstillingsmåde er forsvarlig under hensyn til de omgivende forhold.</p>\r\n   <p class=\"TekstGenerel\">Det fremgår af § 14, i samme bekendtgørelse, at det ved passende eftersyn og vedligeholdelse skal sikres, at et teknisk hjælpemiddel til stadighed under anvendelse holdes i forsvarlig stand.</p>\r\n   <p class=\"TekstGenerel\">Skilte, opslag og anden mærkning på et teknisk hjælpemiddel med oplysninger om dets data, betjening m.v. og eventuelle risici skal holdes synlige og tydelige.</p>\r\n   <p class=\"TekstGenerel\">Arbejdsmiljøklagenævnet fastholdt Arbejdstilsynets afgørelse således, at virksomheden skulle sikre, at det kontrolleres, at trykluftanlægget er i forsvarlig stand, herunder at der foretages de nødvendige målinger for at gennemføre kontrol heraf.</p>\r\n   <p class=\"TekstGenerel\">Nævnet lagde vægt på, at virksomheden ved Arbejdstilsynets tilsynsbesøg ikke kunne dokumentere, at det jævnligt kontrolleres, om forholdene vedrørende trykluftanlægget er i orden, herunder at der foretages de nødvendige målinger for at gennemføre kontrol af, om anlægget er i forsvarlig stand.</p>\r\n   <p class=\"TekstGenerel\">Nævnet lagde desuden vægt på, at der er forhold, der kunne tyde på, at åndemiddelluften ikke er af forsvarlig kvalitet og dermed ikke egnet til indånding ved udtag fra anlægget, idet Arbejdstilsynet konstaterede, at anlægget har luftindtag i et kælderrum, hvor der er tydelige fugtaftegninger på vægge og loft, og at der enkelte steder er skimmelsvamp i loftet.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 29. november 2011 behandlet [navn udeladt]'s klage på vegne af [navn udeladt] over Arbejdstilsynets afgørelse af den 25. juni 2010, hvorved [navn udeladt] fik påbud om at gennemføre en helhedsvurdering af trykluftanlægget til luftforsynet åndedrætsværn i virksomhedens afdeling i [navn udeladt].</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"TekstV\">Arbejdsmiljøklagenævnet fastholder Arbejdstilsynets afgørelse således, at virksomheden skal sikre, at det kontrolleres, at trykluftanlægget er i forsvarlig stand, herunder at der foretages de nødvendige målinger for at gennemføre kontrol heraf.</p>\r\n<p class=\"TekstV\">Virksomheden skal efterkomme Arbejdsmiljøklagenævnets afgørelse senest den 13. marts 2012, og virksomheden skal senest den 20. marts 2012 give Arbejdstilsynet en tilbagemelding om, at påbuddet er efterkommet.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"TekstV\">Arbejdsmiljøklagenævnet lægger vægt på, at virksomheden ved Arbejdstilsynets tilsynsbesøg den 4. juni 2010 ikke kunne dokumentere, at det jævnligt kontrolleres, om forholdene vedrørende trykluftanlægget er i orden, herunder at der foretages de nødvendige målinger for at gennemføre kontrol af, om anlægget er i forsvarlig stand.</p>\r\n<p class=\"TekstV\">Arbejdsmiljøklagenævnet lægger endvidere vægt på, at der er forhold, der kunne tyde på, at åndemiddelluften ikke er af forsvarlig kvalitet og dermed ikke egnet til indånding ved udtag fra anlægget.</p>\r\n<p class=\"TekstV\">Arbejdsmiljøklagenævnet lægger herved vægt på, at Arbejdstilsynet ved tilsynsbesøget bl.a. konstaterede, at anlægget har luftindtag i det kælderrum, hvor det er placeret, at der er tydelige fugtaftegninger på vægge og loft, og at der enkelte steder er skimmelsvamp i loftet. Der er dermed risiko for, at sporer fra skimmesvampen kommer ind i luftindtaget og videre ind i brugernes åndemiddelluft.</p>\r\n<p class=\"TekstV\">Arbejdsmiljøklagenævnet lægger endelig vægt på, at forurenet åndemiddelluft kan være sundhedsskadelig.</p>\r\n<p class=\"TekstV\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">Det fremgår endvidere af reglerne om arbejdets udførelse, at unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"TekstV\">Det fremgår herudover af reglerne, at der skal føres effektiv kontrol med, at de sundhedsskadelige påvirkninger, der er nævnt ovenfor, herunder forgiftning og unødig påvirkning fra stoffer og materialer, imødegås.</p>\r\n<p class=\"TekstV\">Hvor der kan opstå sundhedsfare på grund af gasser, dampe og støv hidrørende fra stoffer og materialer, skal arbejdsgiveren sørge for, at det jævnligt, eller hvor det er nødvendigt, til stadighed kontrolleres, om forholdene er i orden, herunder foretage de nødvendige målinger for at gennemføre kontrollen. Måleresultater skal opbevares og på forlangende fremvises for Arbejdstilsynet.</p>\r\n<p class=\"TekstV\">Ifølge reglerne om anvendelse af tekniske hjælpemidler skal det ved passende eftersyn og vedligeholdelse sikres, at et teknisk hjælpemiddel under anvendelse holdes i forsvarlig stand.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt nævn.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 som ændret ved lov nr. 1395 af 27. december 2008.</p>\r\n</p>\r\n<p class=\"TekstV\">Om arbejdets udførelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, i lov om arbejdsmiljø, jf. lovbekendtgørelse nr. 268 af 18. marts 2005</p>\r\n   <p class=\"Liste1\">\r\n      <span class=\"Liste1Nr\">–</span> § 16 og § 24, i bekendtgørelse nr. 559 af 17. juni 2004 om arbejdets udførelse.</p>\r\n</p>\r\n<p class=\"TekstV\">Om tekniske hjælpemidler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 6, § 7 og § 14, i bekendtgørelse nr. 1109 af 15. december 1992 om anvendelse af tekniske hjælpemidler som ændret ved bekendtgørelse nr. 670 af 7. august 1995 og bekendtgørelse nr. 832 af 27. november 1998.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">OPLYSNINGERNE I SAGEN</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"TekstV\">På klagenævnets vegne</p>\r\n<p class=\"TekstV\">[navn udeladt]</p>\r\n<p class=\"TekstV\">[stilling udeladt]</p>\r\n<p class=\"TekstV\">\r\n</p>\r\n<p class=\"TekstV\">\r\n   <span class=\"Bold\">Kopi til:</span>\r\n</p>\r\n<p class=\"TekstV\">[navn udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 som ændret ved lov nr. 1395 af 27. december 2008</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">Kapitel 5</p>\r\n<p class=\"TekstV\" style=\"text-align: center;\">\r\n   <span class=\"Italic\">Arbejdets udførelse</span>\r\n</p>\r\n<p class=\"TekstV\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">Kapitel 13</p>\r\n<p class=\"TekstV\" style=\"text-align: center;\">\r\n   <span class=\"Italic\">Arbejdstilsynet</span>\r\n</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2</span> …</p>\r\n<p class=\"TekstV\">\r\n   <span class=\"Bold\">Bekendtgørelse nr. 559 af 17. juni 2004 om arbejdets udførelse</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 16.</span> Unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 24.</span> Der skal føres effektiv kontrol med, at de sundhedsskadelige påvirkninger, der er nævnt i §§ 13-16 imødegås. Hvor der kan opstå sundhedsfare på grund af gasser, dampe og støv hidrørende fra stoffer og materialer eller på grund af støj og stråling, skal arbejdsgiveren sørge for, at det jævnligt, eller hvor det er nødvendigt, til stadighed kontrolleres, om forholdene er i orden, herunder foretage de nødvendige målinger for at gennemføre kontrollen. Måleresultater skal opbevares og på forlangende fremvises for Arbejdstilsynet.</p>\r\n<p class=\"TekstV\">\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler som ændret ved bekendtgørelse nr. 670 af 7. august 1995 og bekendtgørelse nr. 832 af 27. november 1998</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">Kapitel 2</p>\r\n<p class=\"TekstV\" style=\"text-align: center;\">\r\n   <span class=\"Italic\">Almindelige bestemmelser</span>\r\n</p>\r\n<p class=\"TekstV\">\r\n   <span class=\"Bold\">§ 6.</span> Et teknisk hjælpemiddel må kun anvendes, hvis det opfylder de krav, der gælder for dets konstruktion, udstyr, sikring m.v. ifølge Arbejdstilsynets bekendtgørelse om indretning af tekniske hjælpemidler og andre særlige regler, der måtte være fastsat herom.</p>\r\n<p class=\"TekstV\" style=\"text-align: center;\">\r\n   <span class=\"Italic\">Opstilling</span>\r\n</p>\r\n<p class=\"TekstV\">\r\n   <span class=\"Bold\">§ 7.</span> Opstillingen af et teknisk hjælpemiddel skal være sikkerheds- og sundhedsmæssigt fuldt forsvarlig.</p>\r\n<p class=\"TekstV\">\r\n   <span class=\"Italic\">Stk. 2.</span> Det skal herunder sikres, at</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> underlag, understøtning, fastgørelse og stabilitet er forsvarlig under hensyn til hjælpemidlets vægt, form og anvendelse,</p>\r\n   <p class=\"Liste1\">\r\n      <span class=\"Liste1Nr\">2)</span> støj, vibrationer eller andre svingninger, som udgår fra hjælpemidlet, er imødegået så effektivt som muligt ved opstilling på dæmpende underlag, afskærmning eller andre foranstaltninger,</p>\r\n   <p class=\"Liste1\">\r\n      <span class=\"Liste1Nr\">3)</span> farer og gener fra varme, støv, røg, dampe, gasser m.v., som bortledes fra hjælpemidlet, og eventuelle andre faremomenter ved dette er effektivt imødegået,</p>\r\n   <p class=\"Liste1\">\r\n      <span class=\"Liste1Nr\">4)</span> placering og opstillingsmåde er forsvarlig under hensyn til de omgivende forhold,</p>\r\n   <p class=\"Liste1\">\r\n      <span class=\"Liste1Nr\">5)</span> placering og opstillingsmåde ikke er til hinder for, at betjening og andet arbejde ved hjælpemidlet kan udføres sikkerheds- og sundhedsmæssigt fuldt forsvarligt.</p>\r\n</p>\r\n<p class=\"TekstV\">\r\n   <span class=\"Italic\">Stk. 3.</span> Opstilling, nedtagning og demontering af et teknisk hjælpemiddel skal foregå på en sikker måde, og især skal eventuelle anvisninger fra fabrikanten følges.</p>\r\n<p class=\"TekstV\" style=\"text-align: center;\">\r\n   <span class=\"Italic\">Eftersyn og vedligeholdelse</span>\r\n</p>\r\n<p class=\"TekstV\">\r\n   <span class=\"Bold\">§ 14.</span> Det skal ved passende eftersyn og vedligeholdelse sikres, at et teknisk hjælpemiddel til stadighed under anvendelse holdes i forsvarlig stand og i overensstemmelse med de i § 6 nævnte krav. Leverandørens anvisninger i så henseende skal følges.</p>\r\n<p class=\"TekstV\">\r\n   <span class=\"Italic\">Stk. 2.</span> Skilte, opslag og anden mærkning på et teknisk hjælpemiddel med oplysninger om dets data, betjening m.v. og eventuelle risici skal holdes synlige og tydelige.</p>\r\n<p class=\"TekstV\" style=\"text-align: left;\">\r\n   <span class=\"Bold\">AT-anvisninger, AT-meddelelser mv.</span>\r\n</p>\r\n<p class=\"TekstV\">AT-vejledning D.5.1 om arbejdets udførelse, trykluft til åndedrætsværn</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2012"
        },
        {
            "displayName": "Accession",
            "displayValue": "W20120906825"
        },
        {
            "displayName": "Entydig dokumentidentifikation",
            "displayValue": "BE004898"
        },
        {
            "displayName": "Dato for indlæggelse",
            "displayValue": "02/03/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9068"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/12/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />arbejdsmiljøklagenævnet, j.nr. 5900043-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}