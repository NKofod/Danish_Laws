{
    "id": 74074,
    "title": "Cirkulære om begrænsning af udgifterne til folkeskolen (Til alle amtsråd, kommunalbestyrelser, skolekommissioner, skolenævn, fælleslærerråd, lærerråd og skoleledere) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22 af 09/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om begrænsning af udgifterne til  \r\n\r\n folkeskolen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd, lærerråd og  \r\n\r\n skoleledere) </P>  \r\n\r\n<BR>  \r\n\r\n<P>I. I cirkulære af 26. februar 1980 om begrænsning af udgifterne til  \r\n\r\n folkeskolen henstillede undervisningsministeriet til kommunerne, at  \r\n\r\n lærerskematimeforbruget pr. elev i normalklasser ikke forhøjedes i skoleåret  \r\n\r\n 1980/81 i kommuner, hvor lærerskematimeforbruget pr. elev ligger over den  \r\n\r\n vejledende gennemsnitsnorm for lærerskematimeforbruget pr. elev (1,38).  \r\n\r\n Ministeriet henstillede endvidere, at kommuner, hvis lærerskematimeforbrug  \r\n\r\n pr. elev ligger væsentligt over den vejledende norm, søgte forbruget nedsat.  \r\n\r\n Ministeriet henstillede endelig, at kommuner, hvor lærerskematimeforbruget  \r\n\r\n pr. elev til specialundervisning ligger særligt højt, nøje overvejede  \r\n\r\n muligheden for at begrænse forbruget. </P>  \r\n\r\n<P>II. På grundlag af indberetninger fra kommunerne har  \r\n\r\n undervisningsministeriet beregnet, at det gennemsnitlige  \r\n\r\n lærerskematimeforbrug pr. elev i normalklasser i skoleåret 1980/81 er 1,53,  \r\n\r\n hvilket er uændret i forhold til skoleåret 1979/80. Der er i forhold til den  \r\n\r\n vejledende norm tale om en overskridelse på 10,9 pct. Det er således - set på  \r\n\r\n landsbasis - lykkedes at undgå en fortsættelse af de senere års stigninger i  \r\n\r\n det gennemsnitlige lærerskematimeforbrug pr. elev i normalklasser.  \r\n\r\n Ministeriet er dog opmærksom på, at det uændrede forbrug dækker over store  \r\n\r\n variationer, idet forbruget i nogle kommuner har været faldende, mens der i  \r\n\r\n andre kommuner er tale om en stigning. De enkelte kommuners forbrug vil  \r\n\r\n fremgå af undervisningsministeriets publikation &#187;Folkeskolen i de  \r\n\r\n enkelte kommuner 1980-81&#171;, som forventes udsendt i løbet af marts måned  \r\n\r\n 1981. I forbindelse hermed vil undervisningsministeriet udarbejde en  \r\n\r\n &#187;uddannelsesanalyse&#171; indeholdende en belysning og vurdering af  \r\n\r\n ressourceudviklingen i de kommunale skolevæsener. </P>  \r\n\r\n<P>På baggrund af den vanskelige økonomiske situation er det af afgørende  \r\n\r\n betydning, at lærerskematimeforbruget fortsat søges begrænset, og ministeriet  \r\n\r\n skal derfor understrege betydningen af, at kommunerne undgår forhøjelser af  \r\n\r\n lærerskematimeforbruget pr. elev, og at kommuner, hvis lærerskematimeforbrug  \r\n\r\n ligger væsentligt over den vejledende norm, søger forbruget nedsat. Dette  \r\n\r\n gælder i særlig grad for kommuner, hvis lærerskematimeforbrug pr. elev trods  \r\n\r\n henstillingerne i cirkulæret af 26. februar 1980 har været stigende i  \r\n\r\n skoleåret 1980/81. </P>  \r\n\r\n<P>Som det fremgår af ovenstående, er det ministeriets opfattelse, at det  \r\n\r\n gennemsnitlige lærerskematimeforbrug pr. elev ikke bør stige ud over det  \r\n\r\n nuværende niveau. Man opnår herved, at de kommende års fald i elevtallet i  \r\n\r\n folkeskolen resulterer i et tilsvarende fald i det samlede  \r\n\r\n lærerskematimeforbrug. </P>  \r\n\r\n<P>I cirkulæret af 26. februar 1980 er der peget på en række muligheder, som  \r\n\r\n kommunerne vil kunne udnytte i bestræbelserne på at nedbringe  \r\n\r\n lærerskematimeforbruget, bl.a. muligheden for at afpasse  \r\n\r\n lærerskematimeforbruget efter elevtallet i klasserne, for at foretage mindre  \r\n\r\n omlægninger af skoledistrikterne i forbindelse med den årlige indskrivning,  \r\n\r\n for at foretage klassesammenlægninger og -opbrydninger og for at forhøje  \r\n\r\n klassekvotienten i 10. klasse. Med hensyn til disse muligheder henvises til  \r\n\r\n cirkulæret af 26. februar 1980. </P>  \r\n\r\n<P>Specielt med hensyn til muligheden for at afpasse lærerskematimeforbruget  \r\n\r\n efter elevtallet i klasserne henvises til ministeriets vejledning af 14.  \r\n\r\n marts 1980 om udarbejdelse af timefordelingsplaner i folkeskolen, hvor det er  \r\n\r\n nærmere beskrevet, hvorledes kommunerne kan tilrettelægge en styring af  \r\n\r\n folkeskolens lærerskematimeforbrug med udgangspunkt i ønskede  \r\n\r\n lærerskematimetal pr. elev. Der henvises endvidere til afsnit I, 1, i  \r\n\r\n ministeriets cirkulære af 9. december 1975 om udformningen af  \r\n\r\n undervisningsplaner i folkeskolen, hvoraf det fremgår, at der i  \r\n\r\n undervisningsplanen kan optages flere timefordelingsplaner, hver for sig  \r\n\r\n gældende for klasser, hvis forventede elevtal ligger inden for nærmere  \r\n\r\n angivne rammer - eller eventuelt for klassetrin, hvis gennemsnitlige elevtal  \r\n\r\n pr. klasse ligger inden for sådanne rammer. I kommuner, hvor der er store  \r\n\r\n udsving i klassernes elevtal fra år til år, kan det anbefales, at man  \r\n\r\n udnytter denne mulighed, således at ændrede elevtal i klasserne fører til, at  \r\n\r\n andre timefordelingsplaner træder i kraft. Dette gælder uanset, om resultatet  \r\n\r\n bliver forskelligt ugentligt timetal for elever på samme klassetrin. Såfremt  \r\n\r\n undervisningsplanerne ikke udformes med henblik på en sådan automatisk  \r\n\r\n regulering af timefordelingsplaner efter klassestørrelse, er det nødvendigt,  \r\n\r\n at man hvert år overvejer revision af undervisningsplanen på baggrund af de  \r\n\r\n forventede elevtal i klasserne med sigte på at undgå stigning i  \r\n\r\n lærerskematimeforbruget pr. elev. </P>  \r\n\r\n<P>Ministeriet skal således tilråde, at kommunerne tilrettelægger en styring  \r\n\r\n ud fra ønskede lærerskematimetal pr. elev på de enkelte klassetrin. </P>  \r\n\r\n<P>Det fremgår af indberetningerne fra kommunerne, at den gennemsnitlige  \r\n\r\n klassekvotient i normalklasser i indeværende skoleår trods henstillingerne i  \r\n\r\n cirkulæret af 26. februar 1980 er faldet til 18,7 fra 18,8 i skoleåret  \r\n\r\n 1979/80. Betragter man den gennemsnitlige klassekvotient for hvert klassetrin  \r\n\r\n for sig, viser det sig, at den gennemsnitlige klassekvotient er lavest på de  \r\n\r\n yngste klassetrin. (De gennemsnitlige klassekvotienter vil fremgå af  \r\n\r\n undervisningsministeriets publikation &#187;Folkeskolen i de enkelte kommuner  \r\n\r\n 1980-81&#171;). Hvis denne udvikling fortsætter, må der forudses et  \r\n\r\n yderligere fald i den gennemsnitlige klassekvotient i de kommende år, og selv  \r\n\r\n om der, som det fremgår af ovenstående, inden for visse grænser er mulighed  \r\n\r\n for at afpasse lærerskematimeforbruget efter elevtallet, vil der alligevel  \r\n\r\n være risiko for, at lærerskematimeforbruget og det øvrige ressourceforbrug  \r\n\r\n pr. elev vil stige. Da kommunernes fastsættelse af elevtallet i 1. klasserne  \r\n\r\n kan få konsekvenser for lærerskematimeforbrugets omfang i en årrække, skal  \r\n\r\n ministeriet stærkt henstille, at kommunerne søger at undgå at danne klasser  \r\n\r\n med for lave elevtal ved fordelingen af børn i 1. klasser i skoleåret 1981/82  \r\n\r\n og følgende skoleår. Man forventer, at denne henstilling får indflydelse på  \r\n\r\n justeringen af udbygningsplanerne, jfr. den med skrivelse af 19. december  \r\n\r\n 1980 udsendte vejledning vedrørende justering af udbygningsplanerne for  \r\n\r\n folkeskolen og fritidsundervisningen for perioden 1. januar 1982 til 31.  \r\n\r\n december 1985. Man skal specielt pege på det hensigtsmæssige i, at kommunerne  \r\n\r\n ser dannelsen af 1. klasser i sammenhæng med det lokale til- og  \r\n\r\n fraflytningsmønster. Hvis det må forudses, at klassernes elevtal i løbet af  \r\n\r\n få år vil falde betydeligt, må der tages hensyn hertil ved fordelingen af  \r\n\r\n børn i 1. klasser. </P>  \r\n\r\n<P>Ministeriet skal endvidere erindre om, at kommunerne ikke er forpligtet  \r\n\r\n til uden videre at videreføre børnehaveklasser samlet som 1. klasser. </P>  \r\n\r\n<P>III. Inden for den <I>specialundervisning,</I> som kommunerne varetager,  \r\n\r\n dvs. undervisning i henhold til folkeskolelovens § 19, stk. 1, og den del af  \r\n\r\n undervisningen i henhold til § 19, stk. 2, som kommunerne administrerer, har  \r\n\r\n henstillingen om begrænsning af forbruget ikke haft den ønskede virkning. På  \r\n\r\n grundlag af indberetninger fra kommunerne har ministeriet beregnet, at det  \r\n\r\n gennemsnitlige lærerskematimeforbrug pr. elev til specialundervisning i  \r\n\r\n skoleåret 1980/81 er 0,28, hvilket er en stigning i forhold til det  \r\n\r\n foregående skoleår, hvor det gennemsnitlige lærerskematimeforbrug pr. elev  \r\n\r\n var 0,26. Ministeriet er opmærksom på, at disse landsgennemsnit dækker over  \r\n\r\n meget store variationer fra kommune til kommune. Man er endvidere opmærksom  \r\n\r\n på, at folkeskolens overtagelse af særforsorgsundervisningen af børn pr. 1.  \r\n\r\n januar 1980 og den i forbindelse hermed indførte forpligtelse for  \r\n\r\n amtskommunerne til at sørge for den vidtgående specialundervisning medfører,  \r\n\r\n at opgørelserne over forbrug til specialundervisning i 1980/81 i et vist  \r\n\r\n mindre omfang omfatter specialundervisning, som amtskommunerne er ansvarlige  \r\n\r\n for. De enkelte kommuners lærerskematimeforbrug til specialundervisning vil  \r\n\r\n fremgå af &#187;Folkeskolen i de enkelte kommuner 1980-81&#171;. Den  \r\n\r\n &#187;uddannelsesanalyse&#171;, der vil blive udarbejdet i forbindelse  \r\n\r\n hermed, vil indeholde en belysning og vurdering af ressourceudviklingen inden  \r\n\r\n for specialundervisningen i de kommunale skolevæsener. </P>  \r\n\r\n<P>Ministeriet skal imidlertid kraftigt henstille, at der i kommuner, hvor  \r\n\r\n lærerskematimeforbruget pr. elev til specialundervisning ligger særligt højt,  \r\n\r\n foretages en analyse af, hvad baggrunden er, og at der derud fra i videst  \r\n\r\n muligt omfang foretages en begrænsning af den del af specialundervisningen,  \r\n\r\n som kommunen har ansvaret for. </P>  \r\n\r\n<P>Ministeriet skal i denne forbindelse pege på nogle forhold, som kommunerne  \r\n\r\n kan tage i betragtning under overvejelserne om nedsættelse af  \r\n\r\n lærerskematimeforbruget til specialundervisning: </P>  \r\n\r\n<P CLASS=PUNKT> <B>1.</B> Kommunalbestyrelsen fastsætter rammer for  \r\n\r\n specialundervisningen dels ved beslutning om bevillinger til kommunens  \r\n\r\n skolevæsen, dels gennem vedtagelse af skoleplanen og undervisningsplanerne.  \r\n\r\n</P>  \r\n\r\n<P>Kommunalbestyrelsen har i kraft af sin bevillingsmyndighed en mulighed for  \r\n\r\n at styre udviklingen inden for specialundervisningen. Det stigende forbrug af  \r\n\r\n lærerskematimer til specialundervisning igennem de senere år tyder på, at den  \r\n\r\n enkelte kommune i forbindelse med budgetlægningen må søge at regulere  \r\n\r\n omfanget af den specialundervisning, der skal finde sted i kommunen, og at  \r\n\r\n fastsætte retningslinier for den overordnede styring heraf. </P>  \r\n\r\n<P CLASS=PUNKT> <B>2.</B> Det bør tilstræbes at koncentrere  \r\n\r\n specialundervisningen for den enkelte elev således, at den ikke udstrækkes  \r\n\r\n over længere perioder end højst nødvendigt, og at den ikke gives under  \r\n\r\n former, der er unødig ressourcekrævende. Der henvises i øvrigt til reglerne  \r\n\r\n om løbende vurdering af udviklingen hos elever, der modtager  \r\n\r\n specialundervisning. </P>  \r\n\r\n<P CLASS=PUNKT> <B>3.</B> Specialundervisning i klassen med bistand af en  \r\n\r\n særlig lærer kan efter undervisningsministeriets regler herom finde sted i  \r\n\r\n enkelte af ugens timer. Denne form for specialundervisning bør ligesom  \r\n\r\n enkeltmandsundervisning kun iværksættes, når der foreligger en særlig  \r\n\r\n pædagogisk begrundelse herfor. Man skal henlede opmærksomheden på, at  \r\n\r\n specialundervisning i klinik eller på hold er former, der tilfredsstiller  \r\n\r\n ønsket om elevens forbliven i klassen og høj undervisningseffekt. </P>  \r\n\r\n<P CLASS=PUNKT> <B>4.</B> I undervisningsministeriets cirkulære af 4. februar  \r\n\r\n 1972 om folkeskolens specialundervisning af elever med adfærdsproblemer og  \r\n\r\n psykiske lidelser (observationsundervisning) § 7, stk. 2-4, og cirkulære af  \r\n\r\n 22. maj 1974 om folkeskolens specialundervisning af læseretarderede elever §  \r\n\r\n 6, stk. 2, 3 og 5, er fastsat visse grænser for undervisningens omfang. </P>  \r\n\r\n<P>IV. Undervisningsministeriet vil nøje følge udviklingen i  \r\n\r\n lærerskematimeforbruget pr. elev med henblik på, om der skulle vise sig behov  \r\n\r\n for at fastsætte bindende rammer for forbruget. </P>  \r\n\r\n<P>Indholdet af cirkulæret har været forhandlet med Kommunernes  \r\n\r\n Landsforening, og foreningen har givet sin tilslutning hertil. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 9. februar  \r\n\r\n 1981 </I> </P>  \r\n\r\n<P CLASS=UNDERSKREVET-AF ALIGN=CENTER>DORTE BENNEDSEN </P>  \r\n\r\n<P CLASS=MINISTER ALIGN=RIGHT>/Eli Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/1981"
        },
        {
            "displayName": "Accession",
            "displayValue": "C19810002209"
        },
        {
            "displayName": "Entydig dokumentidentifikation",
            "displayValue": "CM033278"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "09/02/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1. afd. j. nr. 1980-212-99"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}