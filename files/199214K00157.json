{
    "id": 109164,
    "title": "1992 BTL 157   BETÆNKNING OVER FORSLAG TIL LOV OM ÆNDRING AF LOV OM ØKOLOGISK   JORDBRUGSPRODUKTION    NR L 157 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 157",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 157 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om økologisk  \r\n\r\n jordbrugsproduktion <BR>  \r\n\r\n Nr L 157 1992-93, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19930317 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Fremskridtspartiet  \r\n\r\n bemærker i den forbindelse, at denne lov oprindelig stammer fra juni 1987.  \r\n\r\n Der var dengang forskellige opfattelser af, hvor lang tid ordningen skulle  \r\n\r\n løbe. </P>  \r\n\r\n<P>Udgangspunktet var, at der var tale om en ny form for produktion, og man  \r\n\r\n mente, at det i begyndelsen var nødvendigt at yde tilskud til denne nye  \r\n\r\n produktionsform. Beløbet blev dengang sat til 10 mio. kr. årligt, og loven  \r\n\r\n gjaldt til udgangen af 1990. </P>  \r\n\r\n<P>Det grundlæggende ved behandlingen af loven i sin tid var, at alle partier  \r\n\r\n i Folketinget kunne se et spirende forbrugerønske om at få økologiske  \r\n\r\n produkter på markedet, men der var forskel på Fremskridtspartiet og de øvrige  \r\n\r\n partiers opfattelse af, om fremme af den økologiske produktion skulle  \r\n\r\n finansieres af skatteyderne via tilskud. </P>  \r\n\r\n<P>Argumentet hos f.eks. Det Konservative Folkeparti var, at man gerne ville  \r\n\r\n medvirke til at fremme dette lille hjørne af jordbrugsproduktionen, og så  \r\n\r\n ville markedsmekanismerne i fremtiden vise, hvor langt det kunne bære inden  \r\n\r\n for fornuftige økonomiske rammer. </P>  \r\n\r\n<P>Et af formålene ved lovens oprindelse var, at produktionen af økologiske  \r\n\r\n landbrugsprodukter skulle komme op på 10 pct. af den samlede  \r\n\r\n landbrugsproduktion. Fremskridtspartiet er af den opfattelse, at uanset hvor  \r\n\r\n mange gange Folketinget vedtager &#187;midlertidige forlængelser&#171; af  \r\n\r\n denne lov, så kommer der til at gå meget lang tid, inden den økologiske  \r\n\r\n produktion kommer op i nærheden af de 10 pct. af den samlede  \r\n\r\n landbrugsproduktion, som det oprindelig var intentionen. </P>  \r\n\r\n<P>Loven blev vedtaget af alle Folketingets partier, med undtagelse af  \r\n\r\n Fremskridtspartiet. </P>  \r\n\r\n<P>I foråret 1990 blev loven forlænget - midlertidigt vel at mærke - med to  \r\n\r\n år, og lovrevisionen blev tillige udskudt til Folketingsåret 1992-93. </P>  \r\n\r\n<P>Ved den lejlighed udtalte fru Eva Møller fra Det Konservative Folkeparti:  \r\n\r\n &#187;Jeg skal afslutningsvis sige, at det stadig væk er Det Konservative  \r\n\r\n Folkepartis holdning, at økologisk landbrug på lang sigt skal kunne hvile i  \r\n\r\n sig selv på markedsøkonomiske præmisser.&#171; </P>  \r\n\r\n<P>Hvis der overhovedet er brug for og efterspørgsel efter økologiske  \r\n\r\n produkter, så er det efter Fremskridtspartiets opfattelse på tide at lade  \r\n\r\n markedsøkonomien spille den fulde rolle i den økologiske landbrugsproduktion.  \r\n\r\n</P>  \r\n\r\n<P>Som udgangspunkt for dette lovforslag kan det oplyses, at  \r\n\r\n Fremskridtspartiet grundlæggende er imod tilskud og støtte, som finansieres  \r\n\r\n af skatteyderne. </P>  \r\n\r\n<P>Hvis dette forsøg med økologisk produktion skal fortsætte, er det efter  \r\n\r\n Fremskridtspartiets opfattelse klart bedre, at landbrugets egne  \r\n\r\n organisationer overtager forsøgene og selv finansierer de fortsatte forsøg.  \r\n\r\n Hvis økologisk produktion åbenbart er så vigtigt for forbrugerne, som det  \r\n\r\n udlægges, så burde det heller ikke være noget stort problem, for så vil  \r\n\r\n forbrugerne jo købe disse økologiske produkter af egen fri vilje. </P>  \r\n\r\n<P>Fremskridtspartiet vil derfor ikke medvirke til at forlænge loven. Loven  \r\n\r\n har nu eksisteret siden 1987, og det kan ikke være meningen, at en lov, der  \r\n\r\n er midlertidig og som bygger på forsøg, skal kunne forlænges i det uendelige.  \r\n\r\n</P>  \r\n\r\n<P>Der har nu været en forholdsvis lang periode til at afgøre, om økologisk  \r\n\r\n landbrugsproduktion overhovedet har forbrugernes interesse. Er det tilfældet,  \r\n\r\n så kan markedsmekanismerne sagtens selv regulere og efterkomme såvel udbud  \r\n\r\n som efterspørgsel. </P>  \r\n\r\n<P>Er det derimod ikke tilfældet, så er det efter Fremskridtspartiets  \r\n\r\n opfattelse nu et oplagt tidspunkt at stoppe denne skatteyderfinansierede  \r\n\r\n økologiske landbrugsproduktion. </P>  \r\n\r\n<P>Erling Christensen (S) Eva Fatum (S) Bjarne Laustsen (S) Henrik Dam  \r\n\r\n Kristensen (S) Henning Nielsen (S) nfmd. <I>Henning Gjellerod (S) Birthe  \r\n\r\n Hansen (SF) Aage Frandsen (SF) Rønholt (KF) Grove (KF) Mejdahl (V) Sønderby  \r\n\r\n (V)</I> fmd. <I>Tørnæs (V) Niels Højland (FP) Svend Aage Jensen (CD) Hans  \r\n\r\n Larsen-Ledet (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/04/1993"
        },
        {
            "displayName": "Accession",
            "displayValue": "199214K00157"
        },
        {
            "displayName": "Entydig dokumentidentifikation",
            "displayValue": "CL006692"
        },
        {
            "displayName": "Dato for førstegangsindlæggelse",
            "displayValue": "05/04/1993"
        },
        {
            "displayName": "Dato for indlæggelse",
            "displayValue": "05/04/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}