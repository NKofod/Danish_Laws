{
    "id": 105905,
    "title": "1987 BSF 99   FORSLAG TIL FOLKETINGSBESLUTNING OM LØNMODTAGERES TRYGHED I ANSÆTTELSEN  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 99 </P>  \r\n\r\n<P></P>  \r\n\r\n<P>Forslag til folketingsbeslutning om lønmodtageres tryghed i ansættelsen  \r\n\r\n</P>  \r\n\r\n<P></P>  \r\n\r\n<P>Fremsat af Bakholt (S) Jytte Andersen (S) Svend Auken (S) Lone Møller (S)  \r\n\r\n Kaj Poulsen (S) Hans Strunge (S) Taanquist (S) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Det pålægges regeringen at fremsætte et lovforslag inden den 1. </P>  \r\n\r\n<P>januar 1989 om lønmodtageres tryghed i ansættelsen. Forslaget, der </P>  \r\n\r\n<P>skal regulere ansættelsessituationen, forholdene under ansættelsen </P>  \r\n\r\n<P>samt afskedigelsessituationen, udarbejdes ud fra følgende </P>  \r\n\r\n<P>retningslinjer: </P>  \r\n\r\n<P>1) Ved lovforslaget skal en arbejdsgiver pålægges en generel </P>  \r\n\r\n<P>forpligtelse til alene at tage saglige hensyn ved </P>  \r\n\r\n<P>a) ansættelse af lønmodtagere, </P>  \r\n\r\n<P>b) dispositioner i forhold til de ansatte under ansættelsen, </P>  \r\n\r\n<P>c) ved afskedigelser. </P>  \r\n\r\n<P>2) Lovforslaget må indeholde en regulering af ansøgeres </P>  \r\n\r\n<P>oplysningspligt. Forslaget må herunder indeholde et forbud imod, </P>  \r\n\r\n<P>at en arbejdsgiver under en ansættelsessamtale stiller spørgsmål </P>  \r\n\r\n<P>om forhold, som det efter pkt. 1 er usagligt at tillægge </P>  \r\n\r\n<P>betydning. Forslaget må endvidere indeholde en regulering af, </P>  \r\n\r\n<P>hvilke undersøgelser en arbejdsgiver kan forlange at en ansøger </P>  \r\n\r\n<P>skal underkaste sig, samt hvilke krav en arbejdsgiver kan stille </P>  \r\n\r\n<P>med hensyn til at se udskrifter af registre m.v. vedrørende </P>  \r\n\r\n<P>ansøgeren. </P>  \r\n\r\n<P>3) Lovforslaget må endvidere indeholde en regulering af </P>  \r\n\r\n<P>ansættelsesproceduren. Der må herunder fastsættes en adgang for </P>  \r\n\r\n<P>ansøgeren til at få en samtale med tillidsrepræsentanten i </P>  \r\n\r\n<P>virksomheden. Tillidsrepræsentanten må endvidere sikres </P>  \r\n\r\n<P>deltagelse i ansættelsessamtaler samt en udtaleret med hensyn </P>  \r\n\r\n<P>til, hvilke ansøgere der skal ansættes. </P>  \r\n\r\n<P>4) Lovforslaget må endvidere indeholde et krav om, at der i </P>  \r\n\r\n<P>forbindelse med en ansættelse udarbejdes en skriftlig </P>  \r\n\r\n<P>ansættelsesaftale samt om det nærmere indhold af denne aftale. </P>  \r\n\r\n<P>5) Lovforslaget må endvidere give lønmodtageren adgang til uden </P>  \r\n\r\n<P>løntab at vægre sig imod arbejdets udførelse, såfremt vægringen </P>  \r\n\r\n<P>er rimeligt begrundet i arbejdsmiljømæssige forhold. </P>  \r\n\r\n<P>6) Lovforslaget må endvidere indeholde et forbud mod uvarslede </P>  \r\n\r\n<P>afskedigelser eller hjemsendelser uden løn i tilfælde af </P>  \r\n\r\n<P>arbejdsmangel. </P>  \r\n\r\n<P>7) Lovforslaget må endvidere indeholde bestemmelser om de tilfælde, </P>  \r\n\r\n<P>hvor lønmodtageren lovligt kan forsømme arbejdet, samt en </P>  \r\n\r\n<P>regulering af kravet på vederlaget under fraværet. </P>  \r\n\r\n<P>8. Lovforslaget må endvidere indeholde proceduremæssige regler for </P>  \r\n\r\n<P>bortvisning af lønmodtagere. </P>  \r\n\r\n<P>9. Lovforslaget må endvidere indeholde bestemmelser om </P>  \r\n\r\n<P>opsigelsesfrister med udgangspunkt i funktionærlovens § 2. </P>  \r\n\r\n<P>Forslaget må medtage bestemmelser om ændringer i </P>  \r\n\r\n<P>&#187;120-dages-reglen&#171;. </P>  \r\n\r\n<P>10) Lovforslaget må endvidere indeholde en fortrinsret til </P>  \r\n\r\n<P>genansættelse af lønmodtagere, der er afskediget på grund af </P>  \r\n\r\n<P>arbejdsmangel. Ved lovforslaget skal der tages </P>  \r\n\r\n<P>anciennitetsmæssige hensyn samt et særligt hensyn til, om den </P>  \r\n\r\n<P>afskedigede havde status af tillidsrepræsentant. </P>  \r\n\r\n<P>11) Lovforslaget må endvidere indeholde regler om </P>  \r\n\r\n<P>fratrædelsesgodtgørelse til lønmodtagere, der sagligt afskediges, </P>  \r\n\r\n<P>uden at afskedigelsen dog er rimeligt begrundet i lønmodtagerens </P>  \r\n\r\n<P>egne forhold. </P>  \r\n\r\n<P>12) Lovforslaget skal så vidt muligt omfatte alle lønmodtagere. </P>  \r\n\r\n<P>13) Lovforslaget skal udarbejdes med henblik på, at dette senere kan </P>  \r\n\r\n<P>indgå i en samlet lov om lønmodtagernes retsstilling i </P>  \r\n\r\n<P>ansættelsesforhold. </P>  \r\n\r\n<P>14) Lovforslaget skal indeholde bestemmelser om bevisbyrde ved </P>  \r\n\r\n<P>tvisters opståen, herunder fastsætte, at bevisbyrden for, at der </P>  \r\n\r\n<P>er taget saglige hensyn i de tilfælde, der er omfattet af pkt. 1, </P>  \r\n\r\n<P>påhviler arbejdsgiveren samt tilsvarende for så vidt angår </P>  \r\n\r\n<P>bevisbyrden for, at arbejdsvægringer efter pkt. 5 ikke er </P>  \r\n\r\n<P>rimeligt begrundet i hensynet til arbejdsmiljømæssige forhold. </P>  \r\n\r\n<P>15) Lovforslaget må indeholde en regulering af sanktioner for </P>  \r\n\r\n<P>overtrædelse af lovens bestemmelser i form af straf, godtgørelse </P>  \r\n\r\n<P>samt genansættelse. Ved usaglig afskedigelse indføres adgang til </P>  \r\n\r\n<P>obligatorisk genansættelse. Der fastsættes bestemmelser om </P>  \r\n\r\n<P>godtgørelse til lønmodtagere, hvis rettigheder er krænkede efter </P>  \r\n\r\n<P>forslagets pkt. 1. </P>  \r\n\r\n<P>16) Lovforslaget må i mindst muligt omfang gribe ind i det </P>  \r\n\r\n<P>eksisterende fagretlige system. Det må derfor fastsættes, at </P>  \r\n\r\n<P>tvister om overtrædelse af lovens bestemmelser, i det omfang den </P>  \r\n\r\n<P>krænkede lønmodtager er omfattet af en kollektiv overenskomst, </P>  \r\n\r\n<P>behandles i det fagretlige system. I øvrige tilfælde behandles </P>  \r\n\r\n<P>tvister på sædvanlig vis ved de civile domstole. </P>  \r\n\r\n<P>17) Lovforslaget må som udgangspunkt udformes som en lov, der </P>  \r\n\r\n<P>angiver de minimale krav. Det må dog overvejes at give adgang til </P>  \r\n\r\n<P>ved kollektive overenskomster at fravige lovens bestemmelser i </P>  \r\n\r\n<P>nærmere angivet omfang. Lovforslaget må ikke medføre, at hidtil </P>  \r\n\r\n<P>gældende vilkår, herunder funktionærvilkår, kan forringes. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Tryghedsforholdene er stærkt truet for store lønmodtagergrupper på </P>  \r\n\r\n<P>arbejdsmarkedet. Der foregår en stor udskiftning af lønmodtagerne </P>  \r\n\r\n<P>i virksomhederne. Hvert år berøres 700.000 af arbejdsløshed. Og </P>  \r\n\r\n<P>mange bliver langtidsledige. Ca. 75.000 er arbejdsløse næsten </P>  \r\n\r\n<P>hele året. Det går især ud over de ikke-faglærte, kvinderne og de </P>  \r\n\r\n<P>unge. De mister tilknytningen til arbejdsmarkedet, har de </P>  \r\n\r\n<P>dårligste uddannelsesmuligheder og de mest usikre </P>  \r\n\r\n<P>ansættelsesvilkår. </P>  \r\n\r\n<P>De hurtige forandringer på fremtidens arbejdsmarked med baggrund i </P>  \r\n\r\n<P>den teknologiske udvikling vil forstærke den store opsplitning og </P>  \r\n\r\n<P>de ulige vilkår mellem de forskellige lønmodtagergrupper. </P>  \r\n\r\n<P>Derfor bør der gribes ind nu for at sikre lønmodtagerne et bedre </P>  \r\n\r\n<P>fundament af tryghedsskabende foranstaltninger. Det er bl.a. </P>  \r\n\r\n<P>bedre job, bedre uddannelse, bedre vilkår i ansættelse og bedre </P>  \r\n\r\n<P>vilkår ved afskedigelse. Disse tryghedsforanstaltninger skal også </P>  \r\n\r\n<P>ses i sammenhæng med, at der bevidst skal satses på at styrke </P>  \r\n\r\n<P>konkurrencesektoren i bred forstand og på at løse de store </P>  \r\n\r\n<P>balanceproblemer over for udlandet. </P>  \r\n\r\n<P>Tryghed i jobbet vil skabe sammenhæng i arbejdslivet og give den </P>  \r\n\r\n<P>enkelte mulighed for at følge med i forandringerne og mulighed </P>  \r\n\r\n<P>for at påvirke dem. </P>  \r\n\r\n<P>Siden 60'erne er der sket væsentlige strukturforandringer i </P>  \r\n\r\n<P>ansættelsesvilkårene. Stadig flere højtuddannede faglærte </P>  \r\n\r\n<P>arbejdere ansættes på funktionærlignende vilkår. Samtidig kan der </P>  \r\n\r\n<P>spores tendenser til, at ufaglærte arbejdere i visse områder er </P>  \r\n\r\n<P>på vej mod daglejerstatus som følge af stor hyppighed i </P>  \r\n\r\n<P>afskedigelserne. </P>  \r\n\r\n<P>Danmark er bagefter, når det gælder tryghedsforholdene for store </P>  \r\n\r\n<P>grupper af lønmodtagere sammenlignet med andre industrialiserede </P>  \r\n\r\n<P>lande, f.eks. Norge, Sverige, Storbritannien og Vesttyskland. I </P>  \r\n\r\n<P>forhold til disse lande har Danmark de mindst udviklede </P>  \r\n\r\n<P>tryghedsbestemmelser/afskedigelsesregler. </P>  \r\n\r\n<P>I Danmark er det overladt virksomhedsledelsen inden for meget enkle </P>  \r\n\r\n<P>regler at ansætte og afskedige medarbejdere med relativt kort </P>  \r\n\r\n<P>varsel og uden økonomiske følger. </P>  \r\n\r\n<P>Dette specielle træk i dansk industri gør det meget lettere at lede </P>  \r\n\r\n<P>et firma i Danmark end i mange andre lande, når firmaet skal </P>  \r\n\r\n<P>lukkes eller indskrænke og medarbejdere afskediges. </P>  \r\n\r\n<P>I dette perspektiv skal forslaget om tryghed i ansættelsen også ses. </P>  \r\n\r\n<P>Siden begyndelsen af 80'erne har spørgsmålet om tryghed i </P>  \r\n\r\n<P>ansættelsen haft en central placering i den danske fagbevægelse. </P>  \r\n\r\n<P>Af flere grunde. </P>  \r\n\r\n<P>For det første har arbejdsgiverne med baggrund i den store </P>  \r\n\r\n<P>arbejdsløshed indledt en praksis med vilkårlighed i afskedigelser </P>  \r\n\r\n<P>af lønmodtagerne. </P>  \r\n\r\n<P>For det andet har den teknologiske udvikling med </P>  \r\n\r\n<P>strukturforskydninger i kvalifikationskravene og en ændret </P>  \r\n\r\n<P>anvendelse af arbejdskraften aktualiseret behovet for </P>  \r\n\r\n<P>tryghedsaftaler. Det blev første gang manifesteret i </P>  \r\n\r\n<P>Teknologiaftalen, der trådte i kraft i marts 1981 som tillæg til </P>  \r\n\r\n<P>samarbejdsaftalen. </P>  \r\n\r\n<P>Men det er ikke tilstrækkeligt. </P>  \r\n\r\n<P>Teknologiaftalen kan ikke sikre tryghed i jobbet alene, men må </P>  \r\n\r\n<P>suppleres med andre regler. </P>  \r\n\r\n<P>Derfor er der behov for en stramning af mulighederne for at foretage </P>  \r\n\r\n<P>individuelle afskedigelser, ligesom der i forslaget lægges op til </P>  \r\n\r\n<P>et reelt samarbejde mellem ansatte og ledelse om </P>  \r\n\r\n<P>ansættelsesregler. </P>  \r\n\r\n<P>De udenlandske erfaringer, hvor afskedigede har ret til </P>  \r\n\r\n<P>genansættelse, hvis afskedigelsen skyldes arbejdsmangel og der </P>  \r\n\r\n<P>igen kommer arbejde på virksomheden, må også indgå her. </P>  \r\n\r\n<P>Der er som nævnt meget store forskelle i de forskellige </P>  \r\n\r\n<P>lønmodtagergruppers tryghedsforhold. Nogle er omfattet af private </P>  \r\n\r\n<P>aftaler, andre af lovgivning. Lovgivningen omfatter særlige </P>  \r\n\r\n<P>ansættelsesvilkår for bestemte kategorier på arbejdsmarkedet, </P>  \r\n\r\n<P>f.eks. med tjenestemandsloven, funktionærloven, lærlingeloven, </P>  \r\n\r\n<P>sømandsloven. </P>  \r\n\r\n<P>Hovedparten af LO's medlemmer er privatansatte omfattet af </P>  \r\n\r\n<P>kollektive overenskomster, hvor ansættelsesforholdet reguleres </P>  \r\n\r\n<P>via hovedaftalen, samarbejdsaftalen og faglige/lokale aftaler. </P>  \r\n\r\n<P>Med hensyn til de indgåede tryghedsbestemmelser tegner der sig et </P>  \r\n\r\n<P>meget broget billede. Der er ikke noget klart mønster i </P>  \r\n\r\n<P>tryghedsbestemmelserne, der tenderer til at være forskellige både </P>  \r\n\r\n<P>inden for samme branche og inden for samme forbund. </P>  \r\n\r\n<P>Der er derfor behov for en rammelovgivning om tryghed i ansættelsen. </P>  \r\n\r\n<P>Formålet med forslaget til en tryghedsreform er ikke at lave stive </P>  \r\n\r\n<P>regler, men et sæt af tidssvarende og moderne retningslinjer til </P>  \r\n\r\n<P>gavn for både lønmodtagere og virksomheder. </P>  \r\n\r\n<P>Hensigten er mere ensartede retningslinjer, der gælder for alle, men </P>  \r\n\r\n<P>med mulighed for at afvige på nogle områder. </P>  \r\n\r\n<P>Tryghed i ansættelsen og i jobbet kræver en bedre personale- og </P>  \r\n\r\n<P>uddannelsesplanlægning i virksomhederne. </P>  \r\n\r\n<P>Socialdemokratiet fremsætter også lovforslag om kollektive </P>  \r\n\r\n<P>afskedigelser sammen med tryghedsforslaget, jf. det samtidig </P>  \r\n\r\n<P>fremsatte forslag til lov om varsling m.v. i forbindelse med </P>  \r\n\r\n<P>afskedigelse i større omfang (L 200). </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Til punkt 1. </P>  \r\n\r\n<P>At arbejdsgiveren skal udøve ledelsesretten ud fra saglige hensyn </P>  \r\n\r\n<P>burde være en selvfølge. Imidlertid er alene offentlige </P>  \r\n\r\n<P>arbejdsgivere i medfør af de almindelige forvaltningsretlige </P>  \r\n\r\n<P>regler generelt forpligtede hertil. </P>  \r\n\r\n<P>Private arbejdsgivere er derimod som udgangspunkt fritstillede. En </P>  \r\n\r\n<P>privat arbejdsgiver kan f.eks. i sin ansættelsespolitik udøve </P>  \r\n\r\n<P>racediskrimination, uanset at Danmark ved at ratificere </P>  \r\n\r\n<P>FN-konvention af 21. december 1965 om afskaffelse af alle former </P>  \r\n\r\n<P>for racediskrimination har forpligtet sig til at sikre, at </P>  \r\n\r\n<P>racediskrimination ikke finder sted. </P>  \r\n\r\n<P>Race, køn, hudfarve, religion, politiske, seksuelle, sociale og </P>  \r\n\r\n<P>familiemæssige forhold er som udgangspunkt usaglige hensyn, mens </P>  \r\n\r\n<P>en persons vandel og helbred kan være irrelevante i nogle </P>  \r\n\r\n<P>tilfælde og relevante i andre. </P>  \r\n\r\n<P>Det afgørende er, om et hensyn er relevant for at varetage den </P>  \r\n\r\n<P>pågældende stilling. Eksempelvis vil det være sagligt at lægge </P>  \r\n\r\n<P>vægt på, om en ansøger til en stilling som kasserer er straffet </P>  \r\n\r\n<P>for berigelseskriminalitet, mens det ved en række andre </P>  \r\n\r\n<P>stillinger vil være et usagligt hensyn. </P>  \r\n\r\n<P>Med det anførte under litra b tænkes på lønfastsættelse, </P>  \r\n\r\n<P>forfremmelser, forflyttelser, uddannelse og lignende. </P>  \r\n\r\n<P>Ved afskedigelser må det ved saglighedsvurderingen tages i </P>  \r\n\r\n<P>betragtning, om omplacering samt omskoling forinden har været </P>  \r\n\r\n<P>forsøgt. </P>  \r\n\r\n<P>Lovforslaget må også omfatte offentlige arbejdsgivere, idet de </P>  \r\n\r\n<P>retlige sanktionsmuligheder ved overtrædelse af den nævnte </P>  \r\n\r\n<P>eksisterende forpligtelse til saglig behandling er særdeles </P>  \r\n\r\n<P>uklare. </P>  \r\n\r\n<P>Om bevisbyrde og sanktioner henvises til det under punkt 14 og punkt </P>  \r\n\r\n<P>15 anførte. </P>  \r\n\r\n<P>Til punkt 2 </P>  \r\n\r\n<P>En ansøger bliver i forbindelse med ansættelsessamtalen udsat for en </P>  \r\n\r\n<P>række spørgsmål. Det antages, at ansøgeren er berettiget til at </P>  \r\n\r\n<P>nægte at svare på spørgsmål, der ikke er sagligt relevante for </P>  \r\n\r\n<P>arbejdsgiveren. Eksempelvis har arbejdsministeren udtalt, at det </P>  \r\n\r\n<P>vil være urimeligt at spørge en kvindelig ansøger om, hvorvidt </P>  \r\n\r\n<P>hun anvender p-piller. Arbejdsministeren henviste til </P>  \r\n\r\n<P>ligebehandlingsloven. </P>  \r\n\r\n<P>Problemet er imidlertid, hvad det indebærer, at det er berettiget at </P>  \r\n\r\n<P>nægte at svare på spørgsmål uden betydning for det eventuelle </P>  \r\n\r\n<P>ansættelsesforhold. Konsekvensen af en sådan nægtelse vil ofte </P>  \r\n\r\n<P>være, at ansøgeren ikke ansættes allerede af den grund. </P>  \r\n\r\n<P>Der er imidlertid kun ringe muligheder for at sanktionere </P>  \r\n\r\n<P>uberettigede spørgsmål. Det ovenfor nævnte tilfælde indebærer en </P>  \r\n\r\n<P>overtrædelse af ligebehandlingslovens § 2, der kan medføre </P>  \r\n\r\n<P>bødestraf, jf. § 12. I tilfælde, hvor der stilles spørgsmål, der </P>  \r\n\r\n<P>strider imod en overenskomstbestemmelse, vil der principielt </P>  \r\n\r\n<P>foreligge et overenskomstbrud, der kan forfølges på sædvanlig </P>  \r\n\r\n<P>vis. Dette vil sjældent være tilfældet. </P>  \r\n\r\n<P>Der er behov for en regulering af, hvilke spørgsmål en arbejdsgiver </P>  \r\n\r\n<P>kan stille ved en ansættelsessamtale. </P>  \r\n\r\n<P>I tilknytning hertil må fremhæves de store principielle problemer, </P>  \r\n\r\n<P>der er med hensyn til undersøgelser, som en arbejdsgiver </P>  \r\n\r\n<P>forlanger at en ansøger skal underkaste sig (f.eks. for AIDS) </P>  \r\n\r\n<P>samt med hensyn til krav om at se udskrifter af registre (f.eks. </P>  \r\n\r\n<P>en straffeattest). Reguleringen må også omfatte disse forhold. </P>  \r\n\r\n<P>Til punkt 3 </P>  \r\n\r\n<P>Formålet med dette punkt er at sikre, at lønmodtageren får alle </P>  \r\n\r\n<P>relevante oplysninger om jobbet. Forslaget vil endvidere kunne </P>  \r\n\r\n<P>modvirke, at arbejdsgiveren stiller spørgsmål i strid med punkt </P>  \r\n\r\n<P>2. Endelig må forslaget ses som et naturligt led i udviklingen af </P>  \r\n\r\n<P>samarbejdet mellem virksomhedsledelse og ansatte. </P>  \r\n\r\n<P>Til punkt 4 </P>  \r\n\r\n<P>Udgangspunktet er, at der ikke i dansk ret stilles særlige krav til </P>  \r\n\r\n<P>ansættelsesaftalens udformning. For visse typer </P>  \r\n\r\n<P>ansættelsesaftaler er dog i lovgivningen stillet krav om </P>  \r\n\r\n<P>skriftlig kontrakt samt om det nærmere indhold i kontrakten. </P>  \r\n\r\n<P>For at undgå, at der senere opstår uenighed i ansættelsesforholdet </P>  \r\n\r\n<P>om arbejdsvilkårene, bør der ved alle ansættelser indføres </P>  \r\n\r\n<P>skriftlige ansættelseskontrakter indeholdende alle relevante </P>  \r\n\r\n<P>oplysninger. Der tænkes bl.a. på følgende oplysninger: </P>  \r\n\r\n<P>a) Oplysning om, hvorvidt aftalen er indgået med henblik på fast </P>  \r\n\r\n<P>tilknytning til virksomheden, eller om der er tale om tids- eller </P>  \r\n\r\n<P>opgavebegrænset ansættelse. </P>  \r\n\r\n<P>b) Oplysning om løn og andre ydelser fra arbejdsgiveren. </P>  \r\n\r\n<P>c) Oplysning om ugentlig og daglig arbejdstid. </P>  \r\n\r\n<P>d) Arbejdsbeskrivelse. </P>  \r\n\r\n<P>e) Eventuel prøvetid. </P>  \r\n\r\n<P>Til punkt 5 </P>  \r\n\r\n<P>Det er en almindelig arbejdsretlig grundsætning, at de ansatte uden </P>  \r\n\r\n<P>løntab kan nægte at udføre pålagt arbejde, der kan medføre </P>  \r\n\r\n<P>livsfare eller akut helbredsrisiko. Reglen har fundet direkte </P>  \r\n\r\n<P>udtryk i Normens § 5, stk. 2 (&#187;Liv og velfærd&#171;). I nogen </P>  \r\n\r\n<P>udstrækning anerkendes i den arbejdsretlige praksis en </P>  \r\n\r\n<P>videregående ret til arbejdsnedlæggelse, uanset der ikke </P>  \r\n\r\n<P>foreligger nogen egentlig eller aktuel fare for lønmodtagerens </P>  \r\n\r\n<P>liv eller helbred. Dette er navnlig tilfældet, hvor </P>  \r\n\r\n<P>offentligretlige forskrifter samt overenskomstmæssige regler om </P>  \r\n\r\n<P>arbejdsmiljøet ikke overholdes af arbejdsgiveren. </P>  \r\n\r\n<P>Retten til arbejdsvægring uden løntab bør omfatte alle tilfælde af </P>  \r\n\r\n<P>pålagt arbejde i strid med forskrifter for arbejdspladsens </P>  \r\n\r\n<P>indretning og arbejdets udførelse samt alle yderligere tilfælde, </P>  \r\n\r\n<P>hvor lønmodtageren med rimelig grund kan frygte for sit liv og </P>  \r\n\r\n<P>helbred. Som et eksempel på et tilfælde, der må omfattes heraf, </P>  \r\n\r\n<P>kan nævnes gravides arbejde ved edb-skærme. </P>  \r\n\r\n<P>Om bevisbyrdespørgsmålet henvises til det under punkt 14 anførte. </P>  \r\n\r\n<P>Til punkt 6 </P>  \r\n\r\n<P>Den arbejdsretlige praksis samt en del overenskomstbestemmelser </P>  \r\n\r\n<P>giver arbejdsgiverne en meget vidtgående adgang til - uden varsel </P>  \r\n\r\n<P>- at afskedige de ansatte ved midlertidige arbejdshindringer, </P>  \r\n\r\n<P>eksempelvis på grund af råvaremangel, maskinstandsning, andre </P>  \r\n\r\n<P>ansattes overenskomststridige strejker og lignende force </P>  \r\n\r\n<P>majeure-situationer. I de fleste tilfælde hjemsendes den ansatte </P>  \r\n\r\n<P>uden løn, indtil der igen er arbejde. </P>  \r\n\r\n<P>Som påpeget i betænkning 1072/1986, side 109 f om supplerende </P>  \r\n\r\n<P>dagpenge og fejludbetalinger virker arbejdsløshedsforsikringen </P>  \r\n\r\n<P>ofte i disse tilfælde som en form for indirekte erhvervsstøtte, </P>  \r\n\r\n<P>der yderligere fratager arbejdsgiverne en tilskyndelse til en </P>  \r\n\r\n<P>hensigtsmæssig tilrettelæggelse af produktionen. </P>  \r\n\r\n<P>Det bør fremhæves, at funktionærer ikke kan afskediges af disse </P>  \r\n\r\n<P>årsager uden sædvanligt opsigelsesvarsel samt løn i </P>  \r\n\r\n<P>opsigelsesperioden. </P>  \r\n\r\n<P>Retstilstanden på dette område er åbenbart urimelig. Der bør derfor </P>  \r\n\r\n<P>gennemføres en generel regel, der udelukker afskedigelser uden </P>  \r\n\r\n<P>varsel på grund af force majeure og lignende samt hjemsendelser </P>  \r\n\r\n<P>uden sædvanlig løn. Der kan her etableres en refusionsordning med </P>  \r\n\r\n<P>statstilskud, som kombineres med en kollektiv forsikringsordning </P>  \r\n\r\n<P>for arbejdsgiverne. </P>  \r\n\r\n<P>Til punkt 7 </P>  \r\n\r\n<P>Formålet med bestemmelsen er at fastslå de tilfælde, hvor en </P>  \r\n\r\n<P>lønmodtager kan være fraværende fra arbejdet uden at misligholde </P>  \r\n\r\n<P>sine forpligtelser. Det bør her fastsættes, at fravær, der ikke </P>  \r\n\r\n<P>kan tilregnes den enkelte eller er begrundet i tvingende </P>  \r\n\r\n<P>personlige årsager, er lovligt fravær. </P>  \r\n\r\n<P>Som eksempel på fravær, der ikke kan tilregnes den enkelte </P>  \r\n\r\n<P>arbejdstager, kan nævnes afbrydelser i den kollektive trafik, der </P>  \r\n\r\n<P>medfører for sent fremmøde på arbejdet. Som eksempel på fravær, </P>  \r\n\r\n<P>der er begrundet i tvingende personlige årsager, kan nævnes </P>  \r\n\r\n<P>jobsøgning og sygdom hos mindreårige hjemmeboende børn. Der kan </P>  \r\n\r\n<P>endvidere nævnes læge- og tandlægebesøg, der ikke kan foretages </P>  \r\n\r\n<P>uden for arbejdstiden. </P>  \r\n\r\n<P>Der tages ikke ved forslaget endelig stilling til dækning af </P>  \r\n\r\n<P>løntabet under lovligt fravær. Det må overvejes at indføre </P>  \r\n\r\n<P>minimumsregler for dækning for løntab under en opsagt </P>  \r\n\r\n<P>lønmodtagers jobsøgning og ved børns sygdom med visse tidsmæssige </P>  \r\n\r\n<P>begrænsninger. </P>  \r\n\r\n<P>Til punkt 8 </P>  \r\n\r\n<P>Foruden i de under pkt. 6 nævnte tilfælde af force majeure og </P>  \r\n\r\n<P>lignende kan en arbejdsgiver uden varsel kun afbryde (hæve) </P>  \r\n\r\n<P>ansættelsesforholdet, såfremt den ansatte gør sig skyldig i en </P>  \r\n\r\n<P>grov misligholdelse heraf. Berettigelsen af en sådan bortvisning </P>  \r\n\r\n<P>vil ofte kræve en forudgående advarsel, samt at arbejdsgiveren </P>  \r\n\r\n<P>reagerer umiddelbart efter, at han bliver bekendt med forholdet. </P>  \r\n\r\n<P>I en række overenskomster er det endvidere foreskrevet, at forholdet </P>  \r\n\r\n<P>forinden skal drøftes med tillidsrepræsentanten. </P>  \r\n\r\n<P>Det er ikke muligt i en generel regel at fastsætte de tilfælde, hvor </P>  \r\n\r\n<P>en bortvisning vil være berettiget. Man kan alene generelt </P>  \r\n\r\n<P>regulere visse formelle betingelser for en bortvisning. Disse kan </P>  \r\n\r\n<P>være: </P>  \r\n\r\n<P>a) som hovedregel en forudgående advarsel, </P>  \r\n\r\n<P>b) en forhandling med tillidsrepræsentanten, </P>  \r\n\r\n<P>c) en umiddelbar reaktion fra arbejdsgiveren og </P>  \r\n\r\n<P>d) efter påkrav en skriftlig begrundelse herfor. </P>  \r\n\r\n<P>Til punkt 9 </P>  \r\n\r\n<P>Opsigelsesvarslernes længde er et af de vigtigste elementer i </P>  \r\n\r\n<P>tryghed i ansættelsen. Udgangspunktet bør være varslerne i </P>  \r\n\r\n<P>funktionærloven, således at kortere varsel bør kræve en særlig </P>  \r\n\r\n<P>begrundelse. </P>  \r\n\r\n<P>Der kan være anledning til særligt at nævne overvejelserne i </P>  \r\n\r\n<P>betænkning 1022/1984 &#187;Revision af funktionærloven&#171;, afgivet af  \r\n\r\n</P>  \r\n\r\n<P>funktionærlovsudvalget om ændringer i den såkaldte 120-dages </P>  \r\n\r\n<P>regel i funktionærlovens § 5, stk. 2. På grundlag af denne regel </P>  \r\n\r\n<P>har der på visse, herunder især offentlige arbejdspladser </P>  \r\n\r\n<P>udviklet sig en særdeles uheldig praksis, hvorefter </P>  \r\n\r\n<P>arbejdsgiveren automatisk, når de 120 dage er forløbet, foretager </P>  \r\n\r\n<P>afskedigelse med det forkortede varsel uden hensyntagen til, om </P>  \r\n\r\n<P>der f.eks. snart er udsigt til, at sygdommen er overstået. </P>  \r\n\r\n<P>For det andet er det urimeligt, at ansatte, der har været ansat i en </P>  \r\n\r\n<P>lang årrække hos den samme arbejdsgiver, pludselig på grund af </P>  \r\n\r\n<P>sygdom får forkortet opsigelsesvarslet betydeligt uden </P>  \r\n\r\n<P>hensyntagen til ancienniteten på opsigelsestidspunktet. </P>  \r\n\r\n<P>Det nævnte udvalg har i enighed foreslået ændringer i loven, der </P>  \r\n\r\n<P>tager højde for disse forhold. Udvalgets </P>  \r\n\r\n<P>lønmodtagerrepræsentanter har endvidere foreslået, at det </P>  \r\n\r\n<P>forkortede opsigelsesvarsel ikke skal kunne anvendes, når </P>  \r\n\r\n<P>arbejdsudygtigheden skyldes arbejdsskade. </P>  \r\n\r\n<P>Disse forslag må indgå. Herudover må der tages stilling til </P>  \r\n\r\n<P>betydningen af delvis sygefravær. Det bemærkes, at </P>  \r\n\r\n<P>arbejdsministeren har udtalt, at delvis fravær - f.eks. halve </P>  \r\n\r\n<P>dage - medregnes som hele dage i relation til 120-dages reglen. </P>  \r\n\r\n<P>Denne fortolkning, hvorom der verserer en sag ved domstolene, </P>  \r\n\r\n<P>modvirker den syges muligheder for genoptagelse af arbejdet efter </P>  \r\n\r\n<P>lang tids sygdom. </P>  \r\n\r\n<P>Til punkt 10 </P>  \r\n\r\n<P>Forslaget skal - foruden at give øget tryghed i ansættelsen - </P>  \r\n\r\n<P>hindre, at arbejdsgivere benytter arbejdsmangelsituationer til at </P>  \r\n\r\n<P>foretage udrensninger i arbejdsstyrken f.eks. af fagligt aktive, </P>  \r\n\r\n<P>herunder tillidsrepræsentanter. </P>  \r\n\r\n<P>Til punkt 11 </P>  \r\n\r\n<P>Forslaget tager især sigte på arbejdsmangelsituationer. </P>  \r\n\r\n<P>Efter funktionærlovens § 2 a har en funktionær ved opsigelse krav på </P>  \r\n\r\n<P>fratrædelsesgodtgørelse, såfremt han har været uafbrudt </P>  \r\n\r\n<P>beskæftiget i virksomheden i 12, 15 eller 18 år. </P>  \r\n\r\n<P>Fratrædelsesgodtgørelsen, der udgør 1, 2 eller 3 måneders løn, </P>  \r\n\r\n<P>har til formål at mildne overgangen til anden beskæftigelse for </P>  \r\n\r\n<P>ældre funktionærer med lang tids beskæftigelse i virksomheden. </P>  \r\n\r\n<P>Såfremt man ved hjælp af fratrædelsesgodtgørelser ønsker tillige at </P>  \r\n\r\n<P>motivere arbejdsgiverne til at undlade at foretage afskedigelser, </P>  \r\n\r\n<P>er det nødvendigt, at anciennitetskravet nedsættes betydeligt. </P>  \r\n\r\n<P>Det afgørende må endvidere være lønmodtagernes samlede </P>  \r\n\r\n<P>anciennitet i virksomheden. </P>  \r\n\r\n<P>Forslaget skal kunne hindre, at der ved nedskæringer i en </P>  \r\n\r\n<P>virksomheds arbejdsstyrke vælges at lukke danske afdelinger, idet </P>  \r\n\r\n<P>de økonomiske konsekvenser her er mest <B>gunstige i forhold til </B></P>  \r\n\r\n<P>lukning af udenlandske afdelinger. Godtgørelsens størrelse må </P>  \r\n\r\n<P>fastsættes i overensstemmelse hermed. </P>  \r\n\r\n<P>Til punkt 12 og 13 </P>  \r\n\r\n<P>Lønmodtagernes retsstilling i ansættelsesforhold er uoverskuelig. </P>  \r\n\r\n<P>Uoverskueligheden fremgår af følgende: </P>  \r\n\r\n<P>1) For store personalegrupper er forholdet mellem arbejdsgiver og </P>  \r\n\r\n<P>lønmodtagere reguleret ved lov. Dette gælder for funktionærer, </P>  \r\n\r\n<P>medhjælpere, sømænd, tjenestemænd, lærlinge og efg-elever. </P>  \r\n\r\n<P>2) Lønmodtagerbeskyttelsen er vidt forskellig i de forskellige love. </P>  \r\n\r\n<P>3) Store lønmodtagergrupper er uden en generel lovregulering af </P>  \r\n\r\n<P>ansættelsesforholdet. Her gælder bestemmelserne i den kollektive </P>  \r\n\r\n<P>overenskomst - eller eventuelt kun, hvad der er aftalt mundtligt </P>  \r\n\r\n<P>eller skriftligt mellem den enkelte lønmodtager og arbejdsgiver. </P>  \r\n\r\n<P>4) Videre reguleres lønmodtagerens retsstilling i en række </P>  \r\n\r\n<P>forskellige love som f.eks. ferieloven, lov om lige løn til mænd </P>  \r\n\r\n<P>og kvinder, lov om ligebehandling af mænd og kvinder, lov om </P>  \r\n\r\n<P>barselorlov, lov om værnepligtsorlov, lov om beskyttelse mod </P>  \r\n\r\n<P>afskedigelse på grund af foreningsforhold, lov om lønmodtagernes </P>  \r\n\r\n<P>retsstilling ved virksomhedsoverdragelse og kapitel 5 a i lov om </P>  \r\n\r\n<P>arbejdsformidling og arbejdsløshedsforsikring m.v. Kapitel 5 a </P>  \r\n\r\n<P>handler om kollektive afskedigelser. </P>  \r\n\r\n<P>Hertil kommer, at den forskellige lønmodtagerbeskyttelse ikke har </P>  \r\n\r\n<P>nogen saglig begrundelse. For så vidt angår tjenestemænd og </P>  \r\n\r\n<P>ansatte i uddannelsesforhold samt muligvis søfolk kan det dog </P>  \r\n\r\n<P>ikke på forhånd afvises, at der er særlige forhold, som betinger </P>  \r\n\r\n<P>en særskilt regulering. Uanset dette må det principielle </P>  \r\n\r\n<P>udgangspunkt fastholdes, nemlig at arbejdsvilkårene i henhold til </P>  \r\n\r\n<P>lovgivningen må være ensartede for samtlige lønmodtagere. </P>  \r\n\r\n<P>Forskelle må kræve en særlig begrundelse. Noget andet er de </P>  \r\n\r\n<P>aftalte arbejdsvilkår i henhold til de kollektive overenskomster, </P>  \r\n\r\n<P>som naturligt vil afspejle forskellige prioriteringer mellem de </P>  \r\n\r\n<P>enkelte faggrupper. </P>  \r\n\r\n<P>Loven skal medvirke til en indsnævring af de nævnte forskelle og </P>  \r\n\r\n<P>således bane vejen for den senere samlede og ensartede regulering </P>  \r\n\r\n<P>af lønmodtagernes retsstilling, der efterhånden er et bredt ønske </P>  \r\n\r\n<P>om. </P>  \r\n\r\n<P>Til punkt 14 </P>  \r\n\r\n<P>Det er en kendt sag, at det ikke er nok at have ret, men at det </P>  \r\n\r\n<P>tillige er nødvendigt at kunne bevise det. Her er spørgsmålet om </P>  \r\n\r\n<P>bevisbyrde afgørende. Når arbejdsgiverne hæger om ledelsesretten, </P>  \r\n\r\n<P>er det naturligt også at lægge bevisbyrden for, at denne udøves </P>  \r\n\r\n<P>ud fra saglige hensyn hos dem, der er nærmest til at begrunde </P>  \r\n\r\n<P>egne dispositioner. </P>  \r\n\r\n<P>For så vidt angår forslaget under punkt 5 er problemet af en lidt </P>  \r\n\r\n<P>anden karakter. Alligevel er det arbejdsgiverne, der som </P>  \r\n\r\n<P>udgangspunkt fastsætter vilkårene for produktionen. Som anført </P>  \r\n\r\n<P>under pkt. 5 kan det ikke accepteres, at usikkerhed om </P>  \r\n\r\n<P>produktionens arbejdsmiljømæssige konsekvenser skal være </P>  \r\n\r\n<P>lønmodtagernes risiko med mulige livs- og helbredstruende følger. </P>  \r\n\r\n<P>Bevisbyrden for arbejdsvægringers manglende rimelige begrundelse </P>  \r\n\r\n<P>i en sådan usikkerhed må derfor også lægges hos arbejdsgiverne. </P>  \r\n\r\n<P>Til punkt 15 </P>  \r\n\r\n<P>Straf for overtrædelse af den ansættelsesretlige lovgivning har i </P>  \r\n\r\n<P>praksis et ringe anvendelsesområde, ligesom anvendelse af denne </P>  \r\n\r\n<P>sanktion næppe er hensigtsmæssig frem for andre sanktioner i </P>  \r\n\r\n<P>forhold til at sikre reglernes overholdelse. </P>  \r\n\r\n<P>Den fra f.eks. ligestillingslovgivningen kendte mulighed for </P>  \r\n\r\n<P>økonomisk godtgørelse vil være at foretrække ved krænkelser af </P>  \r\n\r\n<P>rettigheder i henhold til forslagets punkt 1, litra a og b. </P>  \r\n\r\n<P>For så vidt angår usaglige afskedigelser, jf. pkt. 1, litra c, er </P>  \r\n\r\n<P>genansættelse foruden dækning af løntabet i den mellemliggende </P>  \r\n\r\n<P>periode eneste logiske konsekvens, såfremt den usagligt </P>  \r\n\r\n<P>afskedigede lønmodtager ønsker dette. Det er i så henseende ikke </P>  \r\n\r\n<P>rimeligt at imødegå en obligatorisk adgang til genansættelse med </P>  \r\n\r\n<P>mulige efterfølgende samarbejdsvanskeligheder. Efter </P>  \r\n\r\n<P>genansættelsen påhviler det begge parter at medvirke til et </P>  \r\n\r\n<P>rimeligt samarbejde, og den genansattes manglende vilje hertil </P>  \r\n\r\n<P>udgør en saglig afskedigelsesgrund. I situationen er det </P>  \r\n\r\n<P>arbejdsgiveren, der har foretaget en usaglig afskedigelse, og </P>  \r\n\r\n<P>denne må derfor naturligt bære risikoen for, at samarbejdet </P>  \r\n\r\n<P>muligt ikke kan genetableres. </P>  \r\n\r\n<P>Godtgørelsen til den usagligt afskedigede lønmodtager, der ikke </P>  \r\n\r\n<P>ønsker genansættelse, må fastsættes ud fra niveauet, der </P>  \r\n\r\n<P>fastlægges i loven om beskyttelse mod afskedigelse på grund af </P>  \r\n\r\n<P>foreningsforhold. </P>  \r\n\r\n<P>Til punkt 16 </P>  \r\n\r\n<P>Princippet om prioritet for behandling af tvister i det fagretlige </P>  \r\n\r\n<P>system frem for ved de almindelige domstole er velkendt, jf. </P>  \r\n\r\n<P>f.eks. § 1, stk. 3, i ligebehandlingsloven og i loven om lige løn </P>  \r\n\r\n<P>til mænd og kvinder. Efter forslaget er det dog alene den </P>  \r\n\r\n<P>omstændighed, at den krænkede er omfattet af en kollektiv </P>  \r\n\r\n<P>overenskomst, der medfører tvisters behandling i det fagretlige </P>  \r\n\r\n<P>system. Det er således uden betydning, om den kollektive </P>  \r\n\r\n<P>overenskomst indeholder regler svarende til lovens regler. </P>  \r\n\r\n<P>Til punkt 17 </P>  \r\n\r\n<P>Utilsigtede konsekvenser af at gennemføre en ensartet regulering for </P>  \r\n\r\n<P>samtlige lønmodtagergrupper kan afbødes ved at tillade </P>  \r\n\r\n<P>fravigelser fra den i loven fastsatte ordning, såfremt dette sker </P>  \r\n\r\n<P>ved kollektiv overenskomst. </P>  \r\n\r\n<P>Mens ansættelseslovgivningen i reglen altid vil kunne fraviges til </P>  \r\n\r\n<P>fordel for lønmodtagerne, således at lovgivningen har karakter af </P>  \r\n\r\n<P>en minimumslov, må det udtrykkeligt fastsættes, hvilke af lovens </P>  \r\n\r\n<P>bestemmelser der skal kunne fraviges &#187;til skade&#171; for </P>  \r\n\r\n<P>lønmodtagerne. Der kan her være tale om at tillade fravigelse af </P>  \r\n\r\n<P>punkt 9. Eksempelvis er funktionærers opsigelsesvarsler muligt </P>  \r\n\r\n<P>ikke generelt anvendelige på forholdene i byggefagene. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00099"
        },
        {
            "displayName": "Entydig dokumentidentifikation",
            "displayValue": "CL004471"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}