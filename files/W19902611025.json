{
    "id": 32333,
    "title": "Afslag på ansøgning om tilladelse til lokal fjernsynsvirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26110 af 15/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse til lokal  \r\n\r\n fjernsynsvirksomhed med den begrundelse, at nævnet ikke på nuværende  \r\n\r\n tidspunkt ønsker flere parter i samarbejdet på den lokale kanal. </I> </P>  \r\n\r\n<P> <I>Udvalget fandt ikke grundlag for at kritisere nævnets beslutning om at  \r\n\r\n give afslag på nuværende tidspunkt, idet nævnet - grundet de særlige krav til  \r\n\r\n økonomi og forberedelse, produktion af lokal-tv stiller - betragter den  \r\n\r\n aktuelle situation som en indkøringsfase for de nuværende indehavere af  \r\n\r\n sendetilladelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 15. august 1990 har udvalget behandlet en klage fra Fun  \r\n\r\n Media over en afgørelse om afslag på ansøgning om sendetilladelse til lokal  \r\n\r\n tv-virksomhed. Afgørelsen er truffet af det fælles lokal-TV nævn for  \r\n\r\n kommunerne i Københavns Amt, og er meddelt i brev af 26. juni 1990. Klagen er  \r\n\r\n af nævnet den 13. juli 1990 videresendt til udvalget. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 26. juni 1990 angiver nævnet som begrundelse for afslaget, at  \r\n\r\n nævnet ikke på nuværende tidspunkt ønsker flere parter i samarbejdet på Kanal  \r\n\r\n 60. Det har endvidere vist sig, at det er langt mere økonomisk og tidsmæssigt  \r\n\r\n krævende at producere lokal-tv end tidligere antaget af nævnet. Nævnet har på  \r\n\r\n den baggrund ønsket at give de nuværende tilladelseshavere tid til at opfylde  \r\n\r\n sendetilladelserne og de ønsker til programfladen, som nævnet forudsatte ved  \r\n\r\n tildelingen af tilladelser. </P>  \r\n\r\n<P>I forbindelse med Fun Medias klage over afgørelsen efterlyses oplysning  \r\n\r\n om, hvad de 6 timer, nævnet har sat af til foreninger o.l. til båndværksted,  \r\n\r\n er blevet brugt til. </P>  \r\n\r\n<P>I nævnets udtalelse af 13. juli 1990 fastholdes afslaget på nuværende  \r\n\r\n tidspunkt. Det oplyses, at nævnet i 1988 tildelte sendetilladelse på kanal 60  \r\n\r\n til 8 selskaber/foreninger. Siden da har 4 nye ansøgere søgt om  \r\n\r\n sendetilladelse. Alle har imidlertid fået afslag med den begrundelse, at  \r\n\r\n nævnet ikke på nuværende tidspunkt ønsker at involvere flere parter i  \r\n\r\n samarbejdet omkring sendefladen, men med den tilføjelse, at disse ansøgere  \r\n\r\n vil kunne komme i betragtning, såfremt nævnet senere udvider antallet af  \r\n\r\n tilladelseshavere. Da der endvidere kun er få ledige timer til rådighed (21  \r\n\r\n timer) og da kravet om en samlet alsidig programflade allerede fra starten  \r\n\r\n var tilgodeset, har nævnet ikke fundet det betænkeligt at give afslag på  \r\n\r\n nuværende tidspunkt. </P>  \r\n\r\n<P>Endvidere påpeger nævnet, at Fun Medias ansøgning ikke umiddelbart  \r\n\r\n opfyldte lovens betingelser. </P>  \r\n\r\n<P>Endelig oplyser nævnet, at en sendetidsfordeling for tiden er ved at falde  \r\n\r\n på plads. Når denne har haft tid til at virke i praksis i en periode vil  \r\n\r\n nævnet lægge op til en ny ansøgningsrunde, der vil blive annonceret  \r\n\r\n offentligt. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Udvalget finder ikke grundlag for at kritisere nævnets beslutning om at  \r\n\r\n give afslag på nuværende tidspunkt, idet nævnet - grundet de særlige krav til  \r\n\r\n økonomi og forberedelse, produktion af lokal-tv stiller - betragter den  \r\n\r\n aktuelle situation som en indkøringsfase for de nuværende indehavere af  \r\n\r\n sendetilladelse. </P>  \r\n\r\n<P>Det er imidlertid udvalgets principielle opfattelse, som det er kommet til  \r\n\r\n udtryk på lokalradioområdet, at der skal gives nye ansøgere sendetilladelse,  \r\n\r\n medmindre objektive forhold, navnlig mangel på sendetid, taler imod. </P>  \r\n\r\n<P>Ud fra tilsvarende synspunkter bør sendemulighederne på lokal-tv-området  \r\n\r\n udnyttes bedst muligt. En indkøringsfase, hvor sendemulighederne ikke  \r\n\r\n udnyttes fuldt ud, bør således kun være af begrænset varighed. </P>  \r\n\r\n<P>Udvalget skal derfor anmode om inden den 1. marts 1991 fra nævnet at  \r\n\r\n modtage underretning om den faktiske sendetid på Kanal 60. </P>  \r\n\r\n<P>Udvalget træffer herefter følgende afgørelse: </P>  \r\n\r\n<P>Der gives ikke klager medhold. </P>  \r\n\r\n<P>Behandlingen af klagen kan genoptages såfremt udvalget finder dette  \r\n\r\n begrundet efter modtagelsen af den nævnte redegørelse fra nævnet inden den 1.  \r\n\r\n marts 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902611025"
        },
        {
            "displayName": "Entydig dokumentidentifikation",
            "displayValue": "CA000244"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26110"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/08/1990"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "90.8331/2-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}