{
    "id": 114230,
    "title": "Bekendtgørelse om brandsyn og offentliggørelse af resultater af brandsyn foretaget i forsamlingslokaler",
    "documentTypeId": "60",
    "isSagsforlobPeriodValid": true,
    "shortName": "BEK nr 175 af 25/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om brandsyn og offentliggørelse af resultater af brandsyn foretaget i forsamlingslokaler</p>\r\n      <p class=\"Indledning2\">I medfør af § 4, stk. 2, § 36, stk. 1-3, § 36 a og § 70, stk. 4 og 5, i beredskabsloven, jf. lovbekendtgørelse nr. 137 af 1. marts 2004, fastsættes:</p>\r\n      <p class=\"ParagrafGruppeOverskrift\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1. </span> Kommunalbestyrelsen foretager brandsyn af:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Brandfarlige virksomheder og oplag m.v., der er omfattet af § 34 i beredskabsloven.</p>\r\n          <p class=\"Liste1\"><span class=\"Liste1Nr\">2)</span> Bygninger m.v., der er omfattet af § 35, stk. 1 og 3, i beredskabsloven.</p>\r\n          <p class=\"Liste1\"><span class=\"Liste1Nr\">3)</span> Fredede bygninger, bortset fra statuer, mindestøtter, springvand, hegnsmure og lignende.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen fører en fortegnelse over brandsynsobjekter omfattet af stk. 1.</p>\r\n      <p class=\"ParagrafGruppeOverskrift\">Formål</p>\r\n      <p class=\"Paragraf\"><span class=\"ParagrafNr\">§ 2.</span> Brandsyn skal medvirke til, at krav til brandværnsforanstaltninger overholdes, således at risikoen for, at brande opstår, at brande breder sig, samt at skader på personer, ejendom og miljø finder sted, formindskes mest muligt, og således, at der sikres forsvarlige rednings- og slukningsmuligheder i tilfælde af brand.</p>\r\n      <p class=\"Stk2\"><span class=\"StkNr\">Stk. 2.</span> Brandsyn skal ved rådgivning, information og motivation tjene til en forståelse af nødvendigheden af, at kravene til brandværnsforanstaltninger overholdes.</p>\r\n      <p class=\"ParagrafGruppeOverskrift\">Gennemførelse af brandsyn</p>\r\n      <p class=\"Paragraf\"><span class=\"ParagrafNr\">§ 3.</span> Brandsyn foretages, når de pågældende lokaliteter er i brug. Dog kan kommunalbestyrelsen foretage temabrandsyn, jf. § 5, stk. 2, og § 10, stk. 3, uden at de pågældende lokaliteter er i brug.</p>\r\n      <p class=\"Paragraf\"><span class=\"ParagrafNr\">§ 4.</span> Den, der foretager brandsynet skal legitimere sig. Legitimationen skal være udstedt af kommunalbestyrelsen i den kommune, hvor brandsynet foretages.</p>\r\n      <p class=\"Stk2\"><span class=\"StkNr\">Stk. 2.</span> Ved anmeldte brandsyn, jf. § 8, stk. 1, af de i § 1, nr. 1 og 2, nævnte brandfarlige virksomheder og oplag, bygninger m.v., skal ejeren, brugeren eller en af disse udpeget driftsansvarlig person deltage i brandsynet. Udpegning af en driftsansvarlig person fritager ikke ejer eller bruger fra de pligter og det ansvar, som i øvrigt følger af bekendtgørelsen.</p>\r\n      <p class=\"Stk2\"><span class=\"StkNr\">Stk. 3.</span> Hvis det i forbindelse med et brandsyn efter stk. 2 konstateres, at hverken ejeren, brugeren eller en af disse udpeget driftsansvarlige person er til stede, kan brandsynet alligevel gennemføres. Uanset dette kan der udstedes påbud om, at den pågældende person skal være til stede ved brandsynet.</p>\r\n      <p class=\"Paragraf\"><span class=\"ParagrafNr\">§ 5. </span> Ved brandsyn skal der ske en opfølgning af forrige brandsyn. Det skal endvidere påses,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at brandfarlige virksomheder og oplag er placeret, indrettet og anvendes som tilladt,</p>\r\n          <p class=\"Liste1\"><span class=\"Liste1Nr\">2)</span> at porte og andre adgangsveje, som er nødvendige for redningsberedskabets rednings- og slukningsarbejde, er passable,</p>\r\n          <p class=\"Liste1\"><span class=\"Liste1Nr\">3)</span> at påkrævede vandforsyningssteder er brugbare og tilgængelige for redningsberedskabet,</p>\r\n          <p class=\"Liste1\"><span class=\"Liste1Nr\">4)</span> at brandtekniske installationer og påkrævet brandslukningsmateriel er vedligeholdt, at brandslukningsmateriellet er placeret i overensstemmelse med de driftsmæssige vilkår i drifts- og vedligeholdelsesplanen samt med de tekniske og driftsmæssige forskrifter, samt at det er tydeligt afmærket ved skiltning,</p>\r\n          <p class=\"Liste1\"><span class=\"Liste1Nr\">5)</span> at flugtveje ikke anvendes i strid med de tekniske og driftsmæssige forskrifter samt driftsmæssige vilkår i drifts- og vedligeholdelsesplanen,</p>\r\n          <p class=\"Liste1\"><span class=\"Liste1Nr\">6)</span> at de i øvrigt gældende tekniske og driftsmæssige forskrifter samt driftsmæssige vilkår i drifts- og vedligeholdelsesplanen er overholdt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ved temabrandsyn påses udvalgte forhold omfattet af stk.1 efter kommunalbestyrelsens bestemmelse. Hvis der ved brandsynet konstateres en væsentlig mangel, skal kontrollen omfatte samtlige de i stk. 1 nævnte forhold.</p>\r\n      <p class=\"Stk2\"><span class=\"StkNr\">Stk. 3.</span> Ved brandsyn af fredede bygninger skal det påses, at trapper er passable og ryddelige, og at kælder- og loftsrum m.v. ikke benyttes som oplagsrum for let antændelige eller brændbare effekter.</p>\r\n      <p class=\"Tekst2\">\r\n        <div>Er den fredede bygning tillige omfattet af § 1, stk.1, nr.1 eller 2, skal de i § 5, stk. 1, nævnte forhold ligeledes påses.</div>\r\n      </p>\r\n      <p class=\"ParagrafGruppeOverskrift\">Indberetning til andre myndigheder</p>\r\n      <p class=\"Paragraf\"><span class=\"ParagrafNr\">§ 6. </span> Hvis der ved brandsyn omfattet af § 1, stk. 1, nr. 1 og 2, konstateres en væsentlig ændring af indretning eller anvendelse, skal forholdet indberettes til bygningsmyndigheden.</p>\r\n      <p class=\"Stk2\"><span class=\"StkNr\">Stk. 2.</span> Hvis der ved brandsyn omfattet af § 1, stk. 1, nr. 1, konstateres forhold i strid med miljølovgivningen, skal forholdet indberettes til miljømyndigheden.</p>\r\n      <p class=\"Stk2\"><span class=\"StkNr\">Stk. 3.</span> Hvis der ved brandsyn i forsamlingslokaler, således som disse er defineret i Sikkerhedsstyrelsens bekendtgørelse om kontrol af elektriske installationer i forsamlingslokaler, konstateres, at elsikkerhedsattesten er mere end to år gammel, eller at attesten mangler, skal forholdet indberettes til Sikkerhedsstyrelsen.</p>\r\n      <p class=\"Stk2\"><span class=\"StkNr\">Stk. 4.</span> Hvis der ved brandsyn i fredede bygninger konstateres særlige forhold ved indretning eller ved anvendelse, der skønnes at kunne medføre alvorlige bygningsskader i tilfælde af brand, skal ejeren og Kulturarvsstyrelsen underrettes herom.</p>\r\n      <p class=\"ParagrafGruppeOverskrift\">Forbud og påbud</p>\r\n      <p class=\"Paragraf\"><span class=\"ParagrafNr\">§ 7.</span> Konstateres der ved brandsyn af bygninger, brandfarlige virksomheder og oplag m.v., der er omfattet af bilag 1, en væsentlig mangel, der kan medføre brandfare, eller som i forbindelse med brand kan medføre en risiko for personer, ejendom eller miljøet, skal kommunalbestyrelsen nedlægge forbud mod benyttelsen, indtil manglen er afhjulpet, og dette ved eftersyn er konstateret.</p>\r\n      <p class=\"Stk2\"><span class=\"StkNr\">Stk. 2.</span> Er manglen af mindre betydning, skal der gives påbud om afhjælpning af manglen inden en nærmere fastsat frist. Efter fristens udløb og senest ved næste brandsyn skal det påses, om afhjælpning er sket.</p>\r\n      <p class=\"Stk2\"><span class=\"StkNr\">Stk. 3.</span> Forbud og påbud efter stk. 1 og 2 meddeles på stedet og har umiddelbar virkning. Sådanne forbud og påbud skal efterfølgende af kommunalbestyrelsen skriftligt meddeles ejeren, brugeren eller en af disse udpeget driftsansvarlig person, jf. § 9.</p>\r\n      <p class=\"Stk2\"><span class=\"StkNr\">Stk. 4.</span> Undladelse af at efterkomme forbud og påbud givet i henhold til stk. 1 og 2 skal anmeldes til politiet af kommunalbestyrelsen.</p>\r\n      <p class=\"ParagrafGruppeOverskrift\">Forudgående og efterfølgende sagsbehandling</p>\r\n      <p class=\"Paragraf\"><span class=\"ParagrafNr\">§ 8. </span> Brandsyn i henhold til § 1 skal skriftligt anmeldes med mindst 14 dages varsel til ejeren, brugeren eller en af disse udpeget driftsansvarlig person, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Brandsyn i henhold til § 1, stk. 1, nr. 1 eller 2, kan, hvis det skønnes nødvendigt, til enhver tid uden retskendelse foretages uanmeldt på ejendommen.</p>\r\n      <p class=\"Paragraf\"><span class=\"ParagrafNr\">§ 9. </span> Kommunalbestyrelsen skal efter hvert gennemført brandsyn udarbejde en skriftlig rapport om brandsynet. Rapporten skal indeholde oplysning om evt. meddelte forbud, påbud, anbefalinger og begrundelse for en evt. fravigelse af brandsynsterminen. Rapporten skal sendes til ejeren, brugeren eller en af disse udpeget driftsansvarlig person.</p>\r\n      <p class=\"ParagrafGruppeOverskrift\">Brandsynsterminer</p>\r\n      <p class=\"Paragraf\"><span class=\"ParagrafNr\">§ 10. </span> Brandsyn foretages med de terminer, der er fastsat i bilag 1 til bekendtgørelsen, jf. dog stk. 2 og 3 samt § 11.</p>\r\n      <p class=\"Stk2\"><span class=\"StkNr\">Stk. 2.</span> Der skal foretages brandsyn mindst 1 gang hvert femte år af fredede bygninger.</p>\r\n      <p class=\"Stk2\"><span class=\"StkNr\">Stk. 3.</span> I perioden mellem to terminer kan der foretages temabrandsyn.</p>\r\n      <p class=\"Paragraf\"><span class=\"ParagrafNr\">§ 11.</span> De i bilag 1 nævnte terminer, bortset fra de i pkt. 7.1.3 og pkt. 7.2.3 fastsatte terminer, kan fraviges i det enkelte tilfælde, såfremt brandsynsrapporten fra det sidste brandsyn viser, at brandsikkerheden er tilfredsstillende, og såfremt det findes sikkerhedsmæssigt forsvarligt under hensyntagen til bygningens geometri, brandbelastning, indretning og anvendelse, den pågældende virksomheds sikkerhedskultur, herunder om der er etableret egenkontrol, instruktion af personale, stabile ejer- og brugerforhold, ændringer i brandrisikoforholdene og lignende. Kommunalbestyrelsens beslutning om fravigelse skal begrundes og anføres i brandsynsrapporten, jf. § 9.</p>\r\n      <p class=\"Stk2\"><span class=\"StkNr\">Stk. 2.</span> Fravigelsen efter stk. 1 må, uanset brandsynsterminen, højst udgøre to år. En ny fravigelse af de i bilag 1 nævnte terminer kan kun finde sted efter en fornyet vurdering på grundlag af et nyt brandsyn, jf. stk. 1.</p>\r\n      <p class=\"Stk2\"><span class=\"StkNr\">Stk. 3.</span> Hvis terminerne i henhold til bilag 1 er fastsat til mere end 1 år, skal der dog altid, når der ved et brandsyn konstateres en væsentlig mangel, foretages et fornyet brandsyn det efterfølgende år, uanset at der er foretaget kontroleftersyn i medfør af § 7, stk. 1.</p>\r\n      <p class=\"ParagrafGruppeOverskrift\">Afgivelse af oplysninger til Beredskabsstyrelsen</p>\r\n      <p class=\"Paragraf\"><span class=\"ParagrafNr\">§ 12.</span> Kommunalbestyrelsen indsender hvert år til Beredskabsstyrelsen en beretning over de foretagne brandsyn, herunder med oplysning om brandsyn, hvor terminen som nævnt i bilag 1 fraviges i medfør af § 11.</p>\r\n      <p class=\"ParagrafGruppeOverskrift\">Offentliggørelse af resultater af brandsyn i forsamlingslokaler</p>\r\n      <p class=\"Paragraf\"><span class=\"ParagrafNr\">§ 13.</span> Kommunalbestyrelsen kan offentliggøre resultater af og sanktioner på baggrund af brandsyn, der er foretaget i forsamlingslokaler i henhold til bekendtgørelsen.</p>\r\n      <p class=\"Stk2\"><span class=\"StkNr\">Stk. 2.</span> Offentliggørelsen kan begrænses til at omfatte brandsyn, der har ført til forbud, jf. § 14, stk. 2, og brandsyn, der har ført til sanktioner, jf. § 14, stk. 3.</p>\r\n      <p class=\"Paragraf\"><span class=\"ParagrafNr\">§ 14.</span> Kommunalbestyrelsens offentliggørelse af resultater af brandsyn i henhold til § 13 skal indeholde oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forsamlingslokalets navn og adresse og</p>\r\n          <p class=\"Liste1\"><span class=\"Liste1Nr\">2)</span> tidspunktet for brandsynet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Såfremt brandsynet har ført til forbud eller påbud efter § 7, stk. 1 og 2, skal offentliggørelsen tillige indeholde oplysning om,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at der er meddelt forbud eller påbud,</p>\r\n          <p class=\"Liste1\"><span class=\"Liste1Nr\">2)</span> begrundelsen herfor og</p>\r\n          <p class=\"Liste1\"><span class=\"Liste1Nr\">3)</span> navne på de fysiske og juridiske personer, som forbuddet eller påbuddet er rettet til.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Såfremt brandsynet har ført til sanktioner, skal offentliggørelsen tillige indeholde oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> navne på fysiske og juridiske personer, der er pålagt bøde eller fængselsstraf for overtrædelse af beredskabslovgivningens bestemmelser om forsamlingslokaler, samt</p>\r\n          <p class=\"Liste1\"><span class=\"Liste1Nr\">2)</span> begrundelsen for sanktionen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 15.</span> Offentliggørelse af resultater af brandsyn skal ske umiddelbart efter, at brandsynet er foretaget. Offentliggørelse efter § 14, stk. 3, kan dog først finde sted, når bødeforlæg er vedtaget, eller når der er faldet endelig dom i sagen.</p>\r\n      <p class=\"Paragraf\"><span class=\"ParagrafNr\">§ 16.</span> Offentliggørelse kan ske ved udsendelse af en pressemeddelelse, i elektronisk form eller på anden måde.</p>\r\n      <p class=\"Stk2\"><span class=\"StkNr\">Stk. 2.</span> Såfremt offentliggørelsen indeholder urigtige oplysninger, skal kommunalbestyrelsen offentliggøre en berigtigelse på samme måde, som den oprindelige offentliggørelse har fundet sted, jf. stk. 1. En berigtigelse skal offentliggøres umiddelbart efter, at de urigtige oplysninger er konstateret.</p>\r\n      <p class=\"Stk2\"><span class=\"StkNr\">Stk. 3.</span> Kommunalbestyrelsens elektroniske offentliggørelse af forbud og påbud i henhold til § 14, stk. 2, skal fjernes, når forbuddet er ophævet, eller når afhjælpning er sket, jf. § 14, stk. 1 og 2.</p>\r\n      <p class=\"Stk2\"><span class=\"StkNr\">Stk. 4.</span> Kommunalbestyrelsens elektroniske offentliggørelse af sanktioner i henhold til § 14, stk. 3, skal fjernes to måneder efter offentliggørelsen.</p>\r\n      <p class=\"ParagrafGruppeOverskrift\">Straf og ikrafttræden</p>\r\n      <p class=\"Paragraf\"><span class=\"ParagrafNr\">§ 17.</span> Med bøde, fængsel indtil 4 måneder eller under skærpende omstændigheder fængsel i indtil 2 år, straffes den, der undlader at efterkomme pålæg givet i henhold til § 4, stk. 3 eller forbud og pålæg efter § 7, stk. 1 og 2.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 18.</span> Bekendtgørelsen træder i kraft den 1. april 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 411 af 26. maj 2003 om brandsyn og offentliggørelse af resultater af brandsyn foretaget i forsamlingslokaler ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Forsvarsministeriet, den 25. februar 2008</I></P><P CLASS=SIGN1 ALIGN=\"CENTER\">Søren Gade</P><P CLASS=SIGN2 ALIGN=\"RIGHT\">/ Susan L. Nissen</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Terminer for anmeldte brandsyn i henhold til § 10, stk. 1</p>\r\n      <p class=\"Bilagstekst\">I bilaget anvendes de definitioner m.v., der er indeholdt i gældende bekendtgørelser og forskrifter af teknisk og driftsmæssig karakter.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 64 21 509;\" width=\"594\">\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">1.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Hoteller m.v.</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">1.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af hoteller m.v. med flere end 10 sovepladser, jf. dog pkt. 1.2.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">1.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert tredje år af spejderhytter med flere end 10 sovepladser.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">2.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Plejeinstitutioner</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">2.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af plejeinstitutioner med flere end 10 sovepladser.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">3.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Forsamlingslokaler</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">3.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af forsamlingslokaleafsnit til flere end 150 personer.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">3.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af forsamlingslokaler til flere end 50 og højst 150 personer, såfremt kommunalbestyrelsen i det enkelte tilfælde har givet driftsmæssige pålæg i henhold til Forsvarsministeriets bekendtgørelse om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">4.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Undervisningslokaler</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">4.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af undervisningsafsnit til flere end 150 personer.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">5.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Daginstitutioner</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">5.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af daginstitutionsafsnit til flere end 50 personer eller med flere end 10 sovende.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">6.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Butikker</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">6.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang om året af butikker til flere end 500 personer.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">6.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af butikker til flere end 150 og højst 500 personer.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">7.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Brandfarlige virksomheder og oplag</span></div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">7.1</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Anvendelse og oplagring af brandfarlige væsker</span></div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.1.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af:</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">virksomheder af kategori A og B,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">oplag på over 2.000 oplagsenheder af klasse I-1, I-2 og II-1 i emballage samt i indendørs og overjordiske tanke,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">forbrugstankanlæg med oplag af væsker af klasse I-1 i underjordiske tanke ved brandfarlige virksomheder,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">d)</div>\r\n              </td>\r\n              <td width=\"509\">\r\n                <div class=\"TabelTekst\">bemandede salgstankanlæg med oplag af væsker af klasse I-1, I-2 og II-1 i underjordiske tanke samt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">e)</div>\r\n              </td>\r\n              <td width=\"509\">\r\n                <div class=\"TabelTekst\">virksomheder, der sprøjtemaler og lakerer med væsker med flammepunkt på højst 55 °C, eller som foretager varmsprøjtning eller varmlakering.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.1.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert femte år af:</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">oplag på over 800 og indtil 2000 oplagsenheder af klasse I-1, I-2 og II-1 i emballage samt i indendørs tanke,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">ubemandede salgstankanlæg med oplag af væsker af klasse I-1, I-2 og II-1 i underjordiske tanke og</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">forbrugstankanlæg, som ikke er omfattet af pkt. 7.1.1 c.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.1.3</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert tiende år af depottankanlæg med oplag af væsker af klasse I-1, I-2 og II-1 i underjordiske tanke.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">7.2</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">F-gasanlæg og oplag m.v.</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.2.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af:</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">fyldestationer,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet på over 1.000 kg ved brandfarlige virksomheder,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">oplag på over 1.000 kg ved brandfarlige virksomheder samt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">d)</div>\r\n              </td>\r\n              <td width=\"509\">\r\n                <div class=\"TabelTekst\">tankstationer ved brandfarlige virksomheder.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.2.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert femte år af:</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet på over 200 kg og indtil 1.000 kg på brandfarlige virksomheder,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">oplag på over 200 kg og indtil 1.000 kg på brandfarlige virksomheder samt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet på over 200 kg og oplag på over 200 kg samt tankstationer, som ikke er omfattet af pkt. 7.2.1, b-d.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.2.3</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert tiende år af oplag af F-gas i underjordiske tanke.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">7.3</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Anlæg og oplag af gasser under tryk</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td colspan=\"2\" width=\"530\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.3.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af godkendt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">virksomhed for fremstilling af brandfarlige gasser og virksomhed for fyldning af brandfarlige gasser på beholdere med et rumindhold på 1 liter eller derover,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet af brandfarlige gasser på over 1.000 kg på brandfarlige virksomheder og</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">oplag af brandfarlige gasser på over 1.000 kg på brandfarlig virksomhed.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">7.3.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert femte år af</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet af brandfarlige gasser på over 200 kg og indtil 1.000 kg på brandfarlige virksomheder,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">oplag af brandfarlige gasser på over 200 kg og indtil 1.000 kg på brandfarlige virksomheder samt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">anlæg med lagerkapacitet på over 200 kg og oplag på over 200 kg, som ikke er omfattet af pkt. 7.3.1, b og c eller pkt. 7.3.2, a og b.</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\"> </td>\r\n              <td width=\"509\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\"><span class=\"Bold\">8.</span></div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\"><span class=\"Bold\">Øvrige brandfarlige virksomheder, oplag og bygninger m.v.</span></div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\"> </td>\r\n              <td width=\"509\"> </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">8.1.1</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal under afvikling af arrangementet foretages brandsyn af større arrangementer, som kommunalbestyrelsen har givet tilladelse til.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">8.1.2</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af højlagre.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">8.1.3</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert tredje år af feriehuse og lignende med flere end 10 sovepladser, såfremt kommunalbestyrelsen i det enkelte tilfælde har givet driftsmæssige pålæg i henhold til Forsvarsministeriets bekendtgørelse om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker.</div>\r\n              </td>\r\n            </tr>\r\n            <tr>\r\n              <td width=\"64\">\r\n                <div class=\"TabelTekst\">8.1.4</div>\r\n              </td>\r\n              <td colspan=\"2\" width=\"530\">\r\n                <div class=\"TabelTekst\">Der skal foretages brandsyn mindst 1 gang hvert andet år af øvrige</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">a)</div>\r\n              </td>\r\n              <td width=\"509\">\r\n                <div class=\"TabelTekst\">brandfarlige virksomheder og oplag m.v., der er omfattet af § 34, stk. 1, i beredskabsloven,</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">b)</div>\r\n              </td>\r\n              <td width=\"509\">\r\n                <div class=\"TabelTekst\">bygninger m.v., der er omfattet af § 35, stk. 1 i beredskabsloven, samt</div>\r\n              </td>\r\n            </tr>\r\n            <tr>\r\n              <td width=\"64\"> </td>\r\n              <td width=\"21\">\r\n                <div class=\"TabelTekst\">c)</div>\r\n              </td>\r\n              <td width=\"509\">\r\n                <div class=\"TabelTekst\">brandfarlige virksomheder, oplag og bygninger m.v., hvor kommunalbestyrelsen har bestemt, at der skal træffes konkrete foranstaltninger i henhold til § 34, stk. 2, eller § 35, stk.3, i beredskabsloven.</div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2008"
        },
        {
            "displayName": "Accession",
            "displayValue": "B20080017505"
        },
        {
            "displayName": "Entydig dokumentidentifikation",
            "displayValue": "AG000341"
        },
        {
            "displayName": "Dato for førstegangsindlæggelse",
            "displayValue": "14/03/2008"
        },
        {
            "displayName": "Dato for indlæggelse",
            "displayValue": "31/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Forsvarsmin., j.nr. 04-1250-17"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}