{
    "id": 37152,
    "title": "Anpartssalg - tab. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51588 af 28/09/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med salg af anpartskapitalen på 30.000 kr. for 5.000 kr.  \r\n\r\n i et selskab med underskud, blev solgt en fordring på 128.518 kr. </I> </P>  \r\n\r\n<P> <I>på selskabet for 25.000 kr. Hele salgssummen på 30.000 kr. blev anset  \r\n\r\n for forlods at dække anpartskapitalen, således at fradrag for tab på denne  \r\n\r\n blev nægtet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anpartssalg - tab. (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder havde forhøjet hans  \r\n\r\n selvangivne indkomst for 1984 med 25.000 kr. i ikke godkendt fradrag for tab  \r\n\r\n på anparter i B ApS. </P>  \r\n\r\n<P>Ved overenskomst i august 1983 havde klageren for 5.000 kr. solgt  \r\n\r\n anparterne i ovennævnte anpartsselskab, hvori der var en anpartskapital på  \r\n\r\n 30.000 kr. og et opsamlet skattemæssigt underskud på 150.094 kr. </P>  \r\n\r\n<P>Samtidig havde køberen overtaget en fordring på 128.518 kr., som klageren  \r\n\r\n havde på selskabet, hidrørende fra indfrielse af selskabets kassekredit.  \r\n\r\n Købesummen herfor havde udgjort 25.000 kr. </P>  \r\n\r\n<P>De stedlige skattemyndigheder havde omvurderet den indgåede aftale og  \r\n\r\n antaget, at det samlede vederlag på 30.000 kr. alene havde vedrørt  \r\n\r\n overdragelsen af anparterne, medens der ikke var betalt for den overdragne  \r\n\r\n fordring. Der var henset til, at selskabets egenkapital var tabt, og at  \r\n\r\n fordringen måtte anses for at have været værdiløs. </P>  \r\n\r\n<P>Klageren anførte, at det skattemæssige underskud i selskabet senest kunne  \r\n\r\n udnyttes ved indkomstopgørelsen for skatteåret 1984/85. Denne korte frist for  \r\n\r\n frembringelse af overskudsgivende virksomhed havde betydet, at køberen havde  \r\n\r\n så meget større interesse i at erhverve den omhandlede fordring, der ville  \r\n\r\n muliggøre, at et beløb af denne størrelse med skattemæssig fordel kunne  \r\n\r\n trækkes ud af selskabet uden nogen frist. </P>  \r\n\r\n<P>Endvidere anførte klageren, at en kursnedskrivning af fordringen til 0  \r\n\r\n efter dagældende praksis ville reducere det skattemæssige underskud i  \r\n\r\n selskabet til ca. 22.000 kr., og det ville herefter ikke have været muligt at  \r\n\r\n sælge anparterne. </P>  \r\n\r\n<P>Endelig anførte klageren, at der ikke havde foreligget interessesammenfald  \r\n\r\n ved den indgåede aftale, idet køberen tværtimod måtte være interesseret i en  \r\n\r\n højere anskaffelsespris for anparterne af hensyn til avance- eller  \r\n\r\n tabsopgørelsen ved eventuelt senere salg eller ophør. </P>  \r\n\r\n<P>Under de foreliggende omstændigheder, hvor klageren solgte anparterne i  \r\n\r\n sit selskab, der havde drevet underskudsgivende virksomhed, og samtidig  \r\n\r\n hermed sin fordring på selskabet, fandt Landsskatteretten, at de stedlige  \r\n\r\n skattemyndigheder havde været berettiget til at anse betalingen for forlods  \r\n\r\n at måtte dække anpartskapitalen, så langt denne rakte. Der var herefter ikke  \r\n\r\n noget tab på anparterne og den påklagede ansættelse blev derfor stadfæstet.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 12, side 784 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19885158825"
        },
        {
            "displayName": "Entydig dokumentidentifikation",
            "displayValue": "CA005087"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51588"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "28/09/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-1-487"
        },
        {
            "displayName": "Stikord",
            "displayValue": "ANPARTSSALG, TAB"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}