{
    "id": 134255,
    "title": "Bekendtgørelse om tilskud til udvekslingsophold for unge under 18 år",
    "documentTypeId": "60",
    "isSagsforlobPeriodValid": true,
    "shortName": "BEK nr 1364 af 07/12/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilskud til udvekslingsophold for unge under 18 år</p>\r\n<p class=\"Indledning2\">I medfør af tekstanmærkning nr. 162, stk. 3 og 5-8, til § 20.98.11 om tilskud til udvekslingsophold for unge under 18 år på finansloven for 2010 fastsættes efter bemyndigelse og godkendelse for så vidt angår § 4 af undervisningsministeren:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Formålet med at yde tilskud til udvekslingsophold for unge under 18 år er at styrke de unges faglige, personlige og interkulturelle kompetencer gennem et udvekslingsophold i udlandet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Der gives tilskud til et udvekslingsophold i udlandet, når opholdet</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> har en varighed af et helt skoleår,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> omfatter fuldtidsundervisning på skoler, der er godkendt af de lokale myndigheder,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> er planlagt som privat indkvartering hos en eller flere værtsfamilier og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> er arrangeret af en godkendt udvekslingsorganisation, jf. § 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilskuddet udgør 10.000 kr. Tilskuddet kan dog ikke overstige de faktiske udgifter til udvekslingsopholdet.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Tilskuddet gives til unge, der</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> er danske statsborgere, herunder borgere på Færøerne eller i Grønland, eller tilhører det danske mindretal i Sydslesvig og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> har haft sammenhængende ophold i Danmark, herunder på Færøerne, i Grønland eller i Sydslesvig, i mindst 2 år i de sidste 10 år forud for ansøgningstidspunktet og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> ikke er fyldt 18 år ved udvekslingsopholdets begyndelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Tilskuddet gives endvidere til andre unge, der ifølge EU-retten, EØS-aftalen eller anden international overenskomst skal ligestilles med unge, der opfylder betingelserne i stk. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Tilskuddet gives tillige til unge, der ikke er omfattet af stk. 1, nr. 1 eller stk. 2, såfremt de har tidsubegrænset ophold i Danmark.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Styrelsen for International Uddannelse godkender en udvekslingsorganisation til at sende unge på udvekslingsophold i udlandet med tilskud efter § 2, jf. § 3, når organisationen kan dokumentere,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> at organisationen er en selvstændig juridisk person,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> at organisationens udvekslingsophold udbydes åbent,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> at organisationens udvekslingsophold bygger på alsidighed og almenhed, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> at organisationens udvekslingsophold har et kvalitetsniveau, som sikrer de unges udbytte i henhold til § 1.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ansøgning om godkendelse efter stk. 1 skal senest den 1. december indsendes af udvekslingsorganisationen til styrelsen for godkendelse til det efterfølgende skoleår.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ansøgningen skal vedlægges en liste over de udvekslingsophold, som udvekslingsorganisationen udbyder i henhold til betingelserne i § 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Hvis udvekslingsorganisationen ikke længere kan dokumentere, at betingelserne i stk. 1, er opfyldt eller kan sikre, at betingelserne i § 2, stk. 1, nr. 1-3, er til stede i organisationens udvekslingsophold, kan styrelsen fratage organisationen godkendelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Styrelsen udarbejder en liste over godkendte udvekslingsorganisationer, som offentliggøres på styrelsens hjemmeside, www.iu.dk.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Evalueringer af udvekslingsophold kan indgå i vurderingen af, om en udvekslingsorganisation opfylder kravene til godkendelse, jf. stk. 1.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Den unges forælder/værge søger om tilskuddet, jf. § 2, jf. § 3, til den unges udvekslingsophold. Ansøgningen sendes elektronisk til styrelsens selvbetjeningsløsning UngUdv (Unge på Udvekslingsophold) https://ungudv.iu.dk. Dette gælder ikke unge, som er bosat på eller kommer fra Færøerne eller er omfattet af § 3, stk. 2, eller tilhører det danske mindretal i Sydslesvig. Disse indsender et ansøgningsskema, udarbejdet af styrelsen, til udvekslingsorganisationen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Den godkendte udvekslingsorganisation bekræfter, at udvekslingsopholdet opfylder betingelserne i § 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Hvis ansøgningen ikke indsendes i overensstemmelse med stk. 1 og 2, kan styrelsen afvise ansøgningen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Når styrelsen har godkendt ansøgningen om tilskud, udbetaler styrelsen 75 pct. af tilskuddet til den ansøgende forælders/værges Nemkonto eller til den unges Nemkonto. Hvis den unge er bosat på eller kommer fra Færøerne eller er omfattet af § 3, stk. 2, eller tilhører det danske mindretal i Sydslesvig, kan tilskuddet udbetales til den i ansøgningen angivne bankkonto.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Når den unge har fuldført udvekslingsopholdet og har indsendt en evaluering samt regnskab over udgifterne i forbindelse med opholdet til styrelsen, udbetaler styrelsen de resterende 25 pct. af tilskuddet til den ansøgende forælders/værges Nemkonto eller til den unges Nemkonto. Hvis den unge er bosat på eller kommer fra Færøerne eller er omfattet af § 3, stk. 2, eller tilhører det danske mindretal i Sydslesvig, kan tilskuddet udbetales til den angivne bankkonto. Hvis den unge er blevet myndig, skal denne selv søge og have udbetalt de resterende 25 pct. af tilskuddet. Styrelsen kan kræve bilagsdokumentation for afholdte udgifter.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Hvis styrelsen ikke har modtaget den unges evaluering samt regnskab over udgifter inden 3 måneder efter udvekslingsopholdets afslutning, bortfalder retten til at få udbetalt de resterende 25 pct. af tilskuddet. Styrelsen kan dispensere for fristen på 3 måneder, hvis der foreligger helt usædvanlige forhold.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Evaluering og regnskab sendes elektronisk ved brug af UngUdv https://ungudv.iu.dk. Dette gælder ikke unge, som er bosat på eller kommer fra Færøerne eller er omfattet af § 3, stk. 2, eller tilhører det danske mindretal i Sydslesvig, som indsender regnskab på et ansøgningsskema og besvarer et internetbaseret spørgeskema udarbejdet af styrelsen. Hvis evaluering og regnskab ikke indsendes i overensstemmelse hermed, udbetales det resterende beløb af tilskuddet ikke.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Hvis udvekslingsopholdet ikke fuldføres, kræver styrelsen det allerede udbetalte beløb helt eller delvist tilbagebetalt. Dispensation kan gives, hvis der foreligger helt usædvanlige forhold.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> Udvekslingsorganisationen er forpligtet til straks at meddele styrelsen, hvis den unge ikke fuldfører udvekslingsopholdet.</p>\r\n<p class=\"Stk2\">\r\n   <span class=\"StkNr\" id=\"Par6_Stk7\">Stk. 7.</span> Styrelsen kan indhente oplysninger hos offentlige myndigheder og andre til brug for behandlingen af ansøgninger om tilskud m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Styrelsens afgørelser efter denne bekendtgørelse kan ikke indbringes for anden administrativ myndighed.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. januar 2011.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Bekendtgørelse nr. 1537 af 27. december 2009 om tilskud til udvekslingsophold for unge under 18 år ophæves, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> § 8, stk. 3, i bekendtgørelse nr. 1537 af 27. december 2009 om tilskud til udvekslingsophold for unge under 18 år finder fortsat anvendelse i forbindelse med udvekslingsophold, der er påbegyndt i 2006, 2007, 2008 og 2009.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Bekendtgørelse nr. 1537 af 27. december 2009 om tilskud til udvekslingsophold for unge under 18 år finder fortsat anvendelse i forbindelse med udvekslingsophold, der er påbegyndt i 2010.</p><div class=\"Givet\" id=\"Givet\"><p class=\"Givet\" align=\"center\">Styrelsen for International Uddannelse, den 7. december 2010</p><p class=\"Sign1\" align=\"center\">Anders Geertsen</p><p class=\"Sign2\" align=\"right\">/ Bente Olsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/12/2010"
        },
        {
            "displayName": "Accession",
            "displayValue": "B20100136405"
        },
        {
            "displayName": "Entydig dokumentidentifikation",
            "displayValue": "AT004390"
        },
        {
            "displayName": "Dato for førstegangsindlæggelse",
            "displayValue": "09/12/2010"
        },
        {
            "displayName": "Dato for indlæggelse",
            "displayValue": "03/03/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1364"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "07/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for International Uddannelse"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Styrelsen for International Uddannelse, j.nr. 2010/028252"
        },
        {
            "displayName": "Stikord",
            "displayValue": "Udvekslingsophold"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}