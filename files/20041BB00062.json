{
    "id": 97611,
    "title": "Forslag til folketingsbeslutning om ændring af forsikringsaftaleloven, så forsikringstagerne har ret til at opsige deres forsikring med 1 måneds varsel uafhængigt af hovedforfaldsdatoen",
    "documentTypeId": "480",
    "isSagsforlobPeriodValid": true,
    "shortName": "2004/1 BSF 62",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 30. november 2004 af  \r\n\r\n Frode&nbsp;Sørensen&nbsp;(S), Morten&nbsp;Bødskov&nbsp;(S),  \r\n\r\n Per&nbsp;Kaalund&nbsp;(S)&nbsp;og&nbsp;Lissa&nbsp;Mathiasen&nbsp;(S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n ændring af forsikringsaftaleloven, så forsikringstagerne har ret til at  \r\n\r\n opsige  \r\n\r\n deres forsikring med 1 måneds varsel uafhængigt af hovedforfaldsdatoen  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen at fremsætte et lovforslag om  \r\n\r\n ændring af forsikringsaftaleloven, så forsikringstagerne fremover har ret til  \r\n\r\n at opsige alle deres forsikringer med 1 måneds varsel uafhængigt af  \r\n\r\n hovedforfaldsdatoen  \r\n\r\n mod betaling af et engangsgebyr, der kun dækker  \r\n\r\n administrationsomkostningerne.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Hidtil har de fleste forsikringer kun kunnet opsiges med 1  \r\n\r\n måneds varsel før hovedforfaldsdatoen. Det har betydet en stavnsbinding af  \r\n\r\n kunderne,  \r\n\r\n der har ledt til begrænset mobilitet og konkurrence på forsikringsområdet.  \r\n\r\n</P>  \r\n\r\n<P class=\"Tekst\">  \r\n\r\n Efter behandling i Folketinget af forslag til lov om ændring af  \r\n\r\n lov om forsikringsaftaler, lov om erstatningsansvar og lov om kreditaftaler.  \r\n\r\n (Nye regler i forsikringsaftaleloven om begrundelsespligt, lempelsesregel ved  \r\n\r\n afgivelse af urigtige oplysninger, præmiebetaling, vejledning om  \r\n\r\n acontobetaling  \r\n\r\n og direkte krav ved skadevolders konkurs m.v. samt ændring af rentesatsen i  \r\n\r\n visse formueretlige love) i foråret 2003 blev det besluttet, at  \r\n\r\n forsikringsselskaberne per 1. juli 2004 skulle tilbyde deres kunder et  \r\n\r\n produkt  \r\n\r\n med 1 måneds opsigelsesvarsel, jf. L 169 (2002-03). Der henvises til  \r\n\r\n Folketingstidende  \r\n\r\n A 4362 og 4407 og FF 5924, 10091 og 10510 og B 1631. Det er sikret som  \r\n\r\n offentligretlig  \r\n\r\n regel i § 57 i lov om finansiel virksomhed, som hører under Økonomi- og  \r\n\r\n Erhvervsministeriet.  \r\n\r\n</P>  \r\n\r\n<P class=\"Tekst\">  \r\n\r\n Under behandling af L 169 kom justitsministeren med følgende  \r\n\r\n løfte som svar på spm. 6:  \r\n\r\n</P>  \r\n\r\n<P class=\"Tekst\">  \r\n\r\n »Som det også fremgår af lovforslagets bemærkninger og  \r\n\r\n besvarelsen af de tidligere spørgsmål, er jeg imidlertid indstillet på at  \r\n\r\n fremsætte et lovforslag om adgangen for forsikringstageren til at opsige  \r\n\r\n forsikringen i forsikringstiden, hvis det &#150; mod forventning &#150; viser  \r\n\r\n sig, at der  \r\n\r\n ikke inden for den tidshorisont på 1 år, som er oplyst af Forsikring &amp;  \r\n\r\n Pension, sker en tilfredsstillende udvikling på forsikringsmarkedet«  \r\n\r\n</P>  \r\n\r\n<P class=\"Tekst\">  \r\n\r\n En ny redegørelse fra brancheforeningen Forsikring &amp; Pension  \r\n\r\n (jf. Retsudvalget 2003-04 alm. del &#150; bilag 1205) synliggør  \r\n\r\n konsekvenserne af  \r\n\r\n lovændringen og forsikringsselskabernes egen administration af ordningen. I  \r\n\r\n langt de fleste tilfælde har forsikringsselskaberne blot skabt et ekstra  \r\n\r\n produkt  \r\n\r\n med 1 måneds varsel. Der er dog to forhold, som ikke fremgår af rapporten,  \r\n\r\n men  \r\n\r\n som er afgørende for, at hverken mobilitet eller øget konkurrence opnås med  \r\n\r\n de  \r\n\r\n gældende regler.  \r\n\r\n</P>  \r\n\r\n<P class=\"Pind2\">  \r\n\r\n 1. I princippet er det kun nye kunder, som kan benytte sig af de  \r\n\r\n korte varsler med det samme. For alle andre kunder gælder det, at de først  \r\n\r\n kan  \r\n\r\n benytte sig af den nye ordning 1 måned før hovedforfaldsdatoen. Det betyder,  \r\n\r\n at  \r\n\r\n hele den danske forsikringsportefølje stadig er bundet af de gamle regler, og  \r\n\r\n det forhindrer mobiliteten.  \r\n\r\n</P>  \r\n\r\n<P class=\"Pind2\">  \r\n\r\n 2. De kunder, hvis selskaber kræver en præmieforøgelse på 6-8  \r\n\r\n pct. for forsikringer med kortere opsigelser, betaler en pris, der langt  \r\n\r\n overstiger de omkostninger, som er forbundet med selve opsigelsen. Det er en  \r\n\r\n merpris svarende til ca. 1.000 kr. ekstra om året blot for at sikre sig  \r\n\r\n muligheden for at opsige en forsikring med kort varsel. Den betydelige  \r\n\r\n omkostning gør det naturligvis lidet attraktivt for kunderne at skifte  \r\n\r\n forsikringsselskab før hovedforfald.  \r\n\r\n</P>  \r\n\r\n<P class=\"Tekst\">  \r\n\r\n Forsikringsselskaberne begrunder blandt andet den høje pris med  \r\n\r\n de administrative omkostninger, der er forbundet med, at kunderne skifter  \r\n\r\n selskab. Det giver ingen mening, da alle forsikringsselskaber benytter sig af  \r\n\r\n det samme elektroniske netværk (EDI), hvorfor selskaberne ikke har store  \r\n\r\n udgifter forbundet med at administrere et skift. Det kan maksimalt beløbe sig  \r\n\r\n til 50-100 kr. Tværtimod er det som regel det selskab, som modtager kunden,  \r\n\r\n der  \r\n\r\n har de største udgifter (bl.a. kontrol af kundens oplysninger).  \r\n\r\n</P>  \r\n\r\n<P class=\"Tekst\">  \r\n\r\n Den høje pris begrundes også med, at kunderne vil spekulere i  \r\n\r\n sæsonudsvingene i den forsikringsmæssige risiko (f.eks. at risikoen for at  \r\n\r\n køre  \r\n\r\n galt i ens bil er højere om vinteren end om sommeren). Dette er imidlertid  \r\n\r\n ikke  \r\n\r\n muligt, da alle ca. 150 selskaber i Danmark har samme sæsonudsving.  \r\n\r\n</P>  \r\n\r\n<P class=\"Tekst\">  \r\n\r\n Derfor vil en kunde, der skifter selskab, ikke opnå nogen  \r\n\r\n sæsonmæssig gevinst. Kunden kan naturligvis opnå en gevinst ved at skifte,  \r\n\r\n men  \r\n\r\n det sker typisk, fordi et andet selskab evner at køre med lavere omkostninger  \r\n\r\n og derfor kan tilbyde en lavere pris. Det har dog intet med risiko at gøre. I  \r\n\r\n stedet handler det om, at selskaberne er bange for at miste deres kunder i  \r\n\r\n utide, hvorfor de pålægger kunden en form for loyalitetsrisikopris.  \r\n\r\n</P>  \r\n\r\n<P class=\"Tekst\">  \r\n\r\n Det konkluderes yderligere i redegørelsen, at forsikringstagerne  \r\n\r\n ikke er interesserede i den nye ordning. Men når selskaberne fastholder  \r\n\r\n kunderne i, at de kun kan skifte fra de gamle regler 1 måned før  \r\n\r\n hovedforfald,  \r\n\r\n og at selskaberne samtidig opkræver en betragtelig merpris for at benytte  \r\n\r\n produktet,  \r\n\r\n har det stor negativ indvirkning på incitamentet til at skifte selskab.  \r\n\r\n</P>  \r\n\r\n<P class=\"Tekst\">  \r\n\r\n Med branchens redegørelse og den aktuelle situation på  \r\n\r\n forsikringsmarkedet kan man spørge sig selv, om individets valgfrihed er  \r\n\r\n sikret. Desuden må det give stof til eftertanke, om intentionen med § 57 i  \r\n\r\n lov  \r\n\r\n om finansiel virksomhed, nemlig at øge mobiliteten og skærpe konkurrencen på  \r\n\r\n forsikringsmarkedet er imødekommet.  \r\n\r\n</P>  \r\n\r\n<P class=\"Tekst\">  \r\n\r\n Til dette kan der kun svares nej.  \r\n\r\n</P>  \r\n\r\n<P class=\"Tekst\">  \r\n\r\n Spøgsmålet er, om det eksisterende regelsæt vil sikre  \r\n\r\n valgfrihed, mobilitet og konkurrence i fremtiden. Hertil må svaret også være  \r\n\r\n nej. Historien har indtil nu, og især det seneste år, bevist, at ingen andre  \r\n\r\n aktiviteter, det være sig i form af politiske opfordringer, henstillinger,  \r\n\r\n presseomtale eller markedsføring, kan få branchen til at ændre adfærd og  \r\n\r\n sikre  \r\n\r\n den nødvendige mobilitet og konkurrence. Branchen er tydeligvis ikke selv  \r\n\r\n interesseret i dette.  \r\n\r\n</P>  \r\n\r\n<P class=\"Tekst\">  \r\n\r\n Derfor må loven ændres, så forsikringstageren har ret til at  \r\n\r\n opsige sine forsikringer. Det vil kræve, at der i forsikringsaftalelovens §  \r\n\r\n 31  \r\n\r\n tilføjes følgende:  \r\n\r\n</P>  \r\n\r\n<P class=\"Pind2\">  \r\n\r\n 1. Alle kunder skal til enhver tid have ret til at kunne opsige  \r\n\r\n deres forsikringer med 1 måneds varsel uden at være afhængige af en  \r\n\r\n hovedforfaldsdato eller et tilsvarende krav.  \r\n\r\n</P>  \r\n\r\n<P class=\"Pind2\">  \r\n\r\n 2. Denne ret skal træde i kraft med øjeblikkelig virkning for  \r\n\r\n alle kunder.  \r\n\r\n</P>  \r\n\r\n<P class=\"Pind2\">  \r\n\r\n 3. Omkostningen ved at skifte selskab må kun opkræves som et engangsgebyr  \r\n\r\n i forbindelse med selve skiftet. Omkostningen skal stå mål med de  \r\n\r\n administrative  \r\n\r\n udgifter.  \r\n\r\n</P>  \r\n\r\n<P class=\"Tekst\">  \r\n\r\n En sådan lovændring vil betyde, at selskaberne indbyrdes er  \r\n\r\n tvunget til at føre en mere aggressiv kamp for at tiltrække nye kunder og  \r\n\r\n bevare de eksisterende. Det vil resultere i mere mobilitet og konkurrence og  \r\n\r\n en  \r\n\r\n pris til fordel for forbrugerne. Ovenstående ændring bør ikke gælde  \r\n\r\n livsforsikring,  \r\n\r\n ejerskifteforsikring samt forsikring, som dækker en særlig opstået risiko,  \r\n\r\n der  \r\n\r\n kun strækker sig over et begrænset tidsrum, når forsikringsaftalen indgås for  \r\n\r\n en aftalt periode af højst 1 måned (korttidsforsikring). Opsigelsesadgangen  \r\n\r\n bør  \r\n\r\n ikke gælde ejerskifteforsikringer i henhold til lov om forbrugerbeskyttelse  \r\n\r\n ved  \r\n\r\n erhvervelse af fast ejendom m.v., der i henhold til lovgivningen herom  \r\n\r\n normalt  \r\n\r\n tegnes for 5 år ad gangen med betaling af hele præmien på en gang, samt  \r\n\r\n livsforsikringer, hvor der gælder særlige regler om bortfald af selskabets  \r\n\r\n ansvar, og hvor forsikringstageren, efter at den første præmie er betalt,  \r\n\r\n ikke  \r\n\r\n er forpligtet til at holde forsikringen i kraft gennem betaling af de senere  \r\n\r\n præmier.  \r\n\r\n</P>  \r\n\r\n<P class=\"Tekst\">  \r\n\r\n Det forventes, at en ændring af forsikringslovens § 31 vil  \r\n\r\n medføre betydelige besparelser for den enkelte husstand. Konkurrencestyrelsen  \r\n\r\n har ved flere lejligheder vurderet, at danske forsikringstagere betaler mere  \r\n\r\n end 20 pct. for meget for deres forsikringer sammenlignet med udlandet. Den  \r\n\r\n gennemsnitlige  \r\n\r\n forsikringsudgift pr. husstand pr. år er ca. 10.000 kr. Skærpes konkurrencen,  \r\n\r\n vil blot en 10&#150;procents-prisforbedring betyde en besparelse på ca. 1.000  \r\n\r\n kr. netto  \r\n\r\n pr. familie.  \r\n\r\n</P>  \r\n\r\n<P class=\"Tekst\">  \r\n\r\n Som virkeligheden er nu, hvor forsikringsselskaberne fastholder  \r\n\r\n kunderne på de gamle opsigelsesvarsler, og hvor omkostningen ved brug af den  \r\n\r\n korte opsigelse langt overstiger det rimelige, vil der aldrig kunne skabes  \r\n\r\n gunstige betingelser for mere mobilitet og konkurrence mellem selskaberne.  \r\n\r\n</P>  \r\n\r\n<P class=\"Tekst\">  \r\n\r\n Justitsministeriet har afholdt et møde med Forsikring &amp; Pension,  \r\n\r\n som efterfølgende har sendt et brev til Justitsministeriet. Justitsministeren  \r\n\r\n oplyser i det til udvalget fremsendte materiale, at hun på nuværende  \r\n\r\n tidspunkt  \r\n\r\n ikke finder grundlag for at overveje yderligere lovændringer ud fra  \r\n\r\n konkurrencemæssige  \r\n\r\n hensyn, jf. Retsudvalget alm. del &#150; bilag 107.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Frode Sørensen  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om ændring af forsikringsaftaleloven, så  \r\n\r\n forsikringstagerne har ret til at opsige deres forsikring med 1 måneds varsel  \r\n\r\n uafhængigt af hovedforfaldsdatoen.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 62).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 BF 62",
            "stateLabel": "Bortfaldet",
            "references": [
                {
                    "shortName": "2004/1 BSF 62",
                    "title": "Forslag til folketingsbeslutning om ændring af forsikringsaftaleloven, så forsikringstagerne har ret til at opsige deres forsikring med 1 måneds varsel uafhængigt af hovedforfaldsdatoen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97611,
                    "eliUri": "/eli/ft/20041BB00062",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/beslutningsforslag/b62/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/11/2004"
        },
        {
            "displayName": "Accession",
            "displayValue": "20041BB00062"
        },
        {
            "displayName": "Entydig dokumentidentifikation",
            "displayValue": "AX006779"
        },
        {
            "displayName": "Dato for førstegangsindlæggelse",
            "displayValue": "30/11/2004"
        },
        {
            "displayName": "Dato for indlæggelse",
            "displayValue": "01/03/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}