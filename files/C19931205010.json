{
    "id": 72628,
    "title": "Cirkulæreskrivelse om vejledning vedrørende udførelse og brug af kirkevarmeanlæg m.v. ",
    "documentTypeId": "210",
    "isSagsforlobPeriodValid": false,
    "shortName": "CIS nr 12050 af 10/08/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om vejledning vedrørende  \r\n\r\n udførelse og brug af kirkevarmeanlæg m.v. </H1>  \r\n\r\n<P></P>  \r\n\r\n<BR>  \r\n\r\n<P>Kirkeministeriets cirkulæreskrivelse af 10. august 1993 </P>  \r\n\r\n<P>Cirkulæreskrivelse om vejledning vedrørende </P>  \r\n\r\n<P>udførelse og brug af kirkevarmeanlæg m.v. </P>  \r\n\r\n<P>(Til stiftsøvrighederne) </P>  \r\n\r\n<P>Kirkeministeriets konsulent i sager vedrørende opvarmning af kirker,  \r\n\r\n professor, civilingeniør Vagn Korsgaard har i samråd med ministeriet  \r\n\r\n udarbejdet en vejledning vedrørende udførelse og brug af kirkevarmeanlæg m.v.  \r\n\r\n Vejledningen, der er optrykt som bilag til denne cirkulæreskrivelse,  \r\n\r\n indeholder en samlet, ajourført beskrivelse af regler og vejledende  \r\n\r\n bestemmelser på dette område. </P>  \r\n\r\n<P>Ved godkendelse af projekter vedrørende kirkevarmeanlæg m.v. skal  \r\n\r\n stiftsøvrigheden påse, at retningslinierne i vejledningen er overholdt. </P>  \r\n\r\n<P>Ifølge vejledningens pkt. 6.2 skal projekt til udførelse af nyt varmeanlæg  \r\n\r\n eller ombygning af et bestående anlæg udarbejdes med en arkitekt som  \r\n\r\n projekteringsleder i samarbejde med en rådgivende ingeniør og/eller en  \r\n\r\n leverandør. Da vejledningen indeholder en række tekniske anvisninger  \r\n\r\n vedrørende udførelse af sådanne arbejder, er det af betydning, at de, der  \r\n\r\n skal forestå projekteringen, gøres bekendt med vejledningen, forinden  \r\n\r\n projekteringen påbegyndes. Til dette formål kan eksemplarer af denne  \r\n\r\n cirkulæreskrivelse med varmekonsulentens vejledning rekvireres i  \r\n\r\n Kirkeministeriet. </P>  \r\n\r\n<P>Ansvaret for driften og vedligeholdelsen af kirkens varmeanlæg påhviler  \r\n\r\n meenighedsrådet, der skal sørge for, at kirketjeneren/graveren har de  \r\n\r\n fornødne instrukser, jf. vejledningen pkt. 10. Det vil være naturligt, at en  \r\n\r\n beskrivelse af de opgaver, som ifølge vejledningen varetages af  \r\n\r\n kirketjeneren/graveren, optages i dennes regulativ. </P>  \r\n\r\n<P>Samtidig ophæves følgende cirkulærer: </P>  \r\n\r\n<P>Cirkulære nr. 150 af 17. november 1930 angående elektriske varmeanlæg i  \r\n\r\n kirkerne. </P>  \r\n\r\n<P>Cirkulære nr. 128 af 2. august 1954 om elektriske varmeanlæg i kirkerne.  \r\n\r\n</P>  \r\n\r\n<P>Cirkulære af 2. november 1956 om foranstaltninger til modvirkning af  \r\n\r\n fugtighed i kirker med elektriske varmeanlæg. </P>  \r\n\r\n<P>Cirkulære af 15. juni 1967 om forebyggelse af udtørringsskader i kirkerne.  \r\n\r\n</P>  \r\n\r\n<P>Endvidere bortfalder følgende tidligere udsendte forskrifter, der er  \r\n\r\n blevet benyttet ved godkendelse af kirkevarmeanlæg. </P>  \r\n\r\n<P>Forskrifter vedrørende afholdelse af prøveopvarmning ved kirkevarmeanlæg.  \r\n\r\n</P>  \r\n\r\n<P>Krav og anvisninger vedrørende luftopvarmningsanlæg i kirker (Bilag L,  \r\n\r\n november 1963). </P>  \r\n\r\n<P>Krav og anvisninger vedrørende vandopvarmningsanlæg i kirker (Bilag V,  \r\n\r\n november 1963). </P>  \r\n\r\n<P>Denne cirkulæreskrivelse med vejledningen bedes tilsendt menighedsrådene i  \r\n\r\n to eksemplarer, hvoraf det ene skal udleveres til kirketjeneren/graveren.  \r\n\r\n Endvidere bedes et eksemplar sendt til provstiudvalgene. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 10. august 1993  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER> <B>Finn Langager Larsen </P>  \r\n\r\n</B>  \r\n\r\n<P CLASS=MINISTER ALIGN=RIGHT>/Steen Henriksen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Vejledning vedrørende udførelse og brug af kirke- </P>  \r\n\r\n<P>varmeanlæg m.v. </P>  \r\n\r\n<PRE>  \r\n\r\n 1.  Indledning  \r\n\r\n 2.  Brugsmønstre  \r\n\r\n 3.  Varmeanlæg  \r\n\r\n     3.1     Forberedende tiltag  \r\n\r\n     3.2     Effekt  \r\n\r\n     3.3     Forbrænding  \r\n\r\n     3.4     Fjernvarmeanlæg  \r\n\r\n     3.5     Varmeapparater  \r\n\r\n     3.6     El-varmeapparater  \r\n\r\n     3.7     Luftvarmeanlæg  \r\n\r\n     3.8     Gulvvarmeanlæg  \r\n\r\n     3.9     Automatik  \r\n\r\n</PRE>  \r\n\r\n<P CLASS=PUNKT> <B>4.</B> Fugtanlæg </P>  \r\n\r\n<P CLASS=PUNKT> <B>5.</B> Ventilationsanlæg </P>  \r\n\r\n<P CLASS=PUNKT> <B>6.</B> Projekt </P>  \r\n\r\n<P CLASS=PUNKT> <B>7.</B> Sikkerhedsstillelse </P>  \r\n\r\n<P CLASS=PUNKT> <B>8.</B> Aflevering </P>  \r\n\r\n<P CLASS=PUNKT> <B>9.</B> Prøveopvarmning </P>  \r\n\r\n<P CLASS=PUNKT> <B>10.</B> Drift og vedligeholdelse </P>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Varmeanlægget i en kirke skal kunne tilvejebringe rimelige komfortforhold  \r\n\r\n for ophold i kirken, når kirken er i brug. </P>  \r\n\r\n<P>Men herudover skal kirkens bygningsdele, kalkmalerier, inventar og orgel  \r\n\r\n tilgodeses ved opfyldelsen af særlige krav til klimaet, nemlig relativ  \r\n\r\n fugtighed RF mellem 50% og 80% og langsomme variationer i rumtemperaturen.  \r\n\r\n</P>  \r\n\r\n<P>Disse krav kan komme i modstrid med komfortkravet, idet f.eks. en konstant  \r\n\r\n rumtemperatur på 18 grader C i en normal vinter vil medføre en RF på 25-30%.  \r\n\r\n</P>  \r\n\r\n<P>Der tilstræbes derfor, ved opvarmning af kirker, et kompromis med henblik  \r\n\r\n på at opvarme til så lav brugstemperatur som acceptabelt og at tilføre  \r\n\r\n kirkerummet så lidt varmeenergi som muligt. </P>  \r\n\r\n<P>Kompromiset kan, udfra de senere års erfaringer fra Nationalmuseets  \r\n\r\n Bevaringsafdeling og Kirkeministeriets konsulenter for orgler og varmeanlæg,  \r\n\r\n udtrykkes i følgende brugsmønstre. </P>  \r\n\r\n<P CLASS=PUNKT> <B>2.</B> Brugsmønstre. </P>  \r\n\r\n<P>2.1 Periodevis opvarmede kirker. </P>  \r\n\r\n<P>Når kirken ikke er i brug, er varmeanlægget standset eller ved automatik  \r\n\r\n styret til at holde en konstant rumtemperatur, som ikke bør være højere end 8  \r\n\r\n grader C. </P>  \r\n\r\n<P>Før kirken tages i brug varmes op til 18 grader C. </P>  \r\n\r\n<P>Dette mønster er det normale, som kan overholdes for de fleste  \r\n\r\n landsbykirker, og driftsformen kaldes periodevis eller diskontinuert  \r\n\r\n opvarmning. </P>  \r\n\r\n<P>2.2 Vedvarende opvarmede kirker. </P>  \r\n\r\n<P>Når kirken ikke er i brug, er varmeanlægget manuelt eller ved automatik  \r\n\r\n styret til at holde en konstant rumtemperatur, som ikke bør være højere end  \r\n\r\n 15 grader C. </P>  \r\n\r\n<P>Før kirken tages i brug varmes op til 18 grader C. </P>  \r\n\r\n<P>Dette mønster kan være nødvendigt, hvor kirkerummet normalt benyttes mere  \r\n\r\n end 2-3 gange ugentlig, eller hvor personale skal opholde sig fast i  \r\n\r\n kirkerummet, og driftsformen kaldes vedvarende eller kontinuert opvarmning.  \r\n\r\n</P>  \r\n\r\n<P>Da der her er risiko for en udtørring af kirkerummet og inventaret i løbet  \r\n\r\n af vinteren, er det nødvendigt, at der ved de vedvarende opvarmede kirker  \r\n\r\n træffes særlige foranstaltninger til registrering af temperatur og RF, og at  \r\n\r\n kirketjeneren/graveren påser, at de for kirken opstillede klimakrav  \r\n\r\n overholdes, jf. afsnit 10. </P>  \r\n\r\n<P>2.3 Opvarmning uden for brugsperioderne. </P>  \r\n\r\n<P>Antallet af opvarmninger uden for brugsperioderne bør begrænses mest  \r\n\r\n muligt, f.eks. ved henlæggelse af øvetid for organist til tidspunkter, hvor  \r\n\r\n kirken alligevel er opvarmet, eller ved anbringelse af særlige varmekilder  \r\n\r\n eller afskærmninger omkring organistens plads. </P>  \r\n\r\n<P CLASS=PUNKT> <B>3.</B> Varmeanlæg. </P>  \r\n\r\n<P>3.1 Forberedende tiltag. </P>  \r\n\r\n<P>Udskiftning eller renovering af varmeanlægget vil ofte ske i tilslutning  \r\n\r\n til en større eller mindre istandsættelse af kirkens indre, herunder  \r\n\r\n træinventar og kalkmalerier, eller ved anskaffelse af et nyt orgel. </P>  \r\n\r\n<P>Udover at varmeanlægget kan være udtjent, vil en udskiftning eller  \r\n\r\n renovering derfor ofte være begrundet med ønsket om at skabe bedre klimatiske  \r\n\r\n forhold for træinventaret, kalkmalerier, selve kirkebygningen og/eller bedre  \r\n\r\n varmekomfort for menigheden. </P>  \r\n\r\n<P>Førend der udarbejdes et istandsættelsesforslag, vil det ofte være  \r\n\r\n formålstjenligt at foretage en registrering af temperatur og luftfugtighed i  \r\n\r\n kirken, så vidt muligt over et helt år. </P>  \r\n\r\n<P>Den arkitekt eller rådgivende ingeniør, der forestår udarbejdelsen af  \r\n\r\n renoveringsforslaget, kan derfor rette henvendelse til Nationalmuseets  \r\n\r\n Bevaringsafdeling, hvor det fornødne apparatur i form af elektroniske  \r\n\r\n måleapparater opbevares, og hvorfra det kan udlånes. </P>  \r\n\r\n<P>De målte klimatiske forhold skal danne grundlag for en vurdering af, i  \r\n\r\n hvilket omfang de har medvirket til skader på træinventaret, kalkmalerier og  \r\n\r\n orglet. Ligeledes skal de danne grundlag for en vurdering af varmekomforten  \r\n\r\n for kirkegængerne. Indirekte vil de også kunne benyttes til at vurdere hvilke  \r\n\r\n tiltag, der eventuelt kan foretages for at nedbringe kirkens varmeforbrug. De  \r\n\r\n foretagne vurderinger vil derefter danne grundlag for  \r\n\r\n istandsættelsesforslaget, herunder om en udskiftning eller renovering af  \r\n\r\n varmeanlægget er påkrævet, eller om en modernisering af styre- og  \r\n\r\n reguleringsanlægget vil være tilstrækkelig for at undgå fremtidige skader på  \r\n\r\n træinventar m.v. og skabe bedre varmekomfort for menigheden. </P>  \r\n\r\n<P>Det bemærkes, at de omhandlede registreringsapparater ikke kræver pasning  \r\n\r\n eller tilsyn og derfor ikke vil belaste kirketjeneren/graveren. </P>  \r\n\r\n<P>Bearbejdning og vurdering af de indvundne måledata foretages af arkitekt  \r\n\r\n og/eller ingeniør, evt. i samråd med varmekonsulenten og Nationalmuseet. </P>  \r\n\r\n<P>3.2 Effekt. </P>  \r\n\r\n<P>Effekten er den varmemængde, som varmeanlægget er i stand til at yde pr.  \r\n\r\n time. </P>  \r\n\r\n<P>Forbruget er den totale varmemængde, forbrugt over en tidsperiode f.eks.  \r\n\r\n et år. </P>  \r\n\r\n<P>Varmeanlæggets effekt skal svare til brugsmønstret, jf. afsnit 2. </P>  \r\n\r\n<P>For periodevis opvarmede kirker skal effekten være tilstrækkelig til, at  \r\n\r\n rumtemperaturen kan hæves 12 grader C på 6 timer. </P>  \r\n\r\n<P>For vedvarende opvarmede kirker skal effekten være tilstrækkelig til at  \r\n\r\n dække varmetransmissionstabet ved rumtemperatur + 12 grader C med tillæg af  \r\n\r\n effekt til at hæve rumtemperaturen 6 grader C på højst 3 timer. </P>  \r\n\r\n<P>Vedrørende opvarmningstiden i praksis, se afsnit 3.9.3. </P>  \r\n\r\n<P>Til orientering om størrelsen af den nødvendige effekt anføres følgende  \r\n\r\n diagram, som svarer til kirkebygninger med traditionelle murede  \r\n\r\n konstruktioner. </P>  \r\n\r\n<P>Det ses, at for et kirkerum med et givet volumen kræves en større effekt,  \r\n\r\n hvis kirken opvarmes periodevis, end hvis den opvarmes vedvarende. Men  \r\n\r\n forbruget vil være mindre ved den periodevise end ved den vedvarende  \r\n\r\n opvarmning. </P>  \r\n\r\n<P><IMG SRC=\"/image.aspx?id=72628&img=CR31824_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>3.3 Forbrænding. </P>  \r\n\r\n<P>Der må ikke finde nogen form for forbrænding sted i kirkerummet eller i  \r\n\r\n rum i åben forbindelse hermed. Dvs., at kedler eller ovne, uanset  \r\n\r\n brændselsform, ikke må installeres i disse rum. Dette gælder også ved ændring  \r\n\r\n af energiform i eksisterende anlæg f.eks. ved oliefyrs- eller  \r\n\r\n naturgasinstallationer. </P>  \r\n\r\n<P>3.4 Fjernvarmeanlæg. </P>  \r\n\r\n<P>Fjernvarmeanlæg kan enten udføres som direkte eller indirekte anlæg. </P>  \r\n\r\n<P>Ved direkte anlæg er det vandet fra fjernvarmeværket, der cirkulerer i det  \r\n\r\n lokale varmeanlæg. </P>  \r\n\r\n<P>Ved rørbrud i det lokale anlæg er det derfor store vandmængder, der kan  \r\n\r\n strømme ud og forvolde omfattende skader i kirken. Der skal derfor  \r\n\r\n installeres et sikrings- og alarmanlæg til imødegåelse af skader ved brud  \r\n\r\n eller utætheder. </P>  \r\n\r\n<P>Ved indirekte anlæg indskydes en varmeveksler imellem fjernvarmevandet og  \r\n\r\n vandet i det lokale anlæg, hvorved den mængde vand, der kan strømme ud ved  \r\n\r\n rørbrud, er begrænset til varmeinstallationens vandindhold. </P>  \r\n\r\n<P>Kirkevarmeanlæg bør derfor normalt udføres som indirekte anlæg, og direkte  \r\n\r\n anlæg bør kun udføres, hvor særlige forhold taler derfor, f.eks. lave  \r\n\r\n fremløbstemperaturer på fjernvarmevandet. </P>  \r\n\r\n<P>3.5 Varmeapparater. </P>  \r\n\r\n<P>Varmeapparater, ovne, radiatorer og konvektorer afgiver deres varme ved  \r\n\r\n stråling og konvektion (strømmende luft). </P>  \r\n\r\n<P>Et varmeapparat af gennemstrømningstypen (almindelig radiator og  \r\n\r\n konvektor) afgiver mest varme ved konvektion. </P>  \r\n\r\n<P>En rørovn afgiver nogenlunde lige meget varme ved stråling og konvektion.  \r\n\r\n</P>  \r\n\r\n<P>Ved anlæg med varmeapparater skal disse fordeles i kirkens rumafsnit efter  \r\n\r\n behovet således, at der undgås trækgener forårsaget af skæv varmefordeling.  \r\n\r\n</P>  \r\n\r\n<P>Placeringen af hver enkelt varmeapparat skal overvejes udfra  \r\n\r\n arkitektoniske og rengøringsmæssige hensyn og med henblik på risici for  \r\n\r\n skader på inventar, sværtning af vægge m.m. </P>  \r\n\r\n<P>3.6 El-varmeapparater. </P>  \r\n\r\n<P>Stærkstrømsreglementets krav til lavtemperaturvarmeapparat eller  \r\n\r\n varmeapparat af gennemstrømningstypen skal være opfyldt. </P>  \r\n\r\n<P>For apparater med regulerbar effekt, og som er automatisk styret,  \r\n\r\n accepteres det, at kravene til overfladetemperaturen overskrides ved fuld  \r\n\r\n effekt, svarende til den nødvendige effekt i opvarmningsperioden. Kravene  \r\n\r\n skal dog være opfyldt ved 2/3 effekt, svarende til, at den nødvendige effekt  \r\n\r\n i driftstilstanden under kirkens brug er 2/3 af den nødvendige effekt i  \r\n\r\n opvarmningsperioden eller mindre. </P>  \r\n\r\n<P>Ovenstående krav kan være vanskelige at overholde med traditionelle  \r\n\r\n rørovne, hvor overfladetemperaturen ofte er højere end  \r\n\r\n stærkstrømsreglementets krav om maks. 90 grader C. Det kan derfor være  \r\n\r\n nødvendigt at skærme disse med gitre eller anvende ovntyper med større  \r\n\r\n konvektion. </P>  \r\n\r\n<P>Afstande til ubeskyttet træværk skal være mindst 50 mm. Ved gennemføringer  \r\n\r\n i træflader, f.eks. bænke-understøtninger, med maksimal tykkelse 45 mm, kan  \r\n\r\n denne afstand dog reduceres til 25 mm. </P>  \r\n\r\n<P>Ved mindre afstande skal træværket isoleres, således at træværkets  \r\n\r\n overfladetemperatur ikke overstiger 60 grader C, hvilket i de fleste tilfælde  \r\n\r\n kan opnås ved isolering med 20 mm mineraluld. </P>  \r\n\r\n<P>Ved placering af varmeapparater (oftest rørovne eller konvektionsovne)  \r\n\r\n under bænkesæderne, skal sædernes underside isoleres med min. 20 mm  \r\n\r\n mineraluld med robust overflade, der ikke må være aluminiumfolie. </P>  \r\n\r\n<P>Placeres varmeapparaterne ved gulv nær ved normal fodstilling, skal de  \r\n\r\n være afskærmet af fodbrædder eller lignende. </P>  \r\n\r\n<P>3.7 Luftvarmeanlæg. </P>  \r\n\r\n<P>Ved luftvarmeanlæg skal der overvejes, om omgivelserne omkring  \r\n\r\n indblæsningsåbninger kan blive skadet (kalkmalerier, inventar, orgel),  \r\n\r\n ligesom man bør iagttage, at luftvarmeanlæg ofte medfører store  \r\n\r\n temperaturforskelle mellem gulv og loft. </P>  \r\n\r\n<P>Dette kan være af betydning for høje altertavler, høje orgelpiber,  \r\n\r\n højtsiddende prædikestole m.m. </P>  \r\n\r\n<P>Endvidere er den store temperaturforskel mellem gulv og loft medvirkende  \r\n\r\n til, at varmeforbruget ved luftvarmeanlæg er væsentligt højere end for  \r\n\r\n varmeanlæg med varmeflader anbragt nær opholdszonen. </P>  \r\n\r\n<P>I indblæsningsåbninger må lufttemperaturen højst være 45 grader C. </P>  \r\n\r\n<P>I opvarmningsperioden må lufthastigheden i indblæsningsåbninger højst være  \r\n\r\n 4 m/sek., og hastigheden skal kunne nedsættes under kirkens brug. </P>  \r\n\r\n<P>Under kirkens brug må varmeanlægget ikke frembringe et støjniveau LAeq,  \r\n\r\n der overstiger 30 dB målt i rummet uden personer. Der måles i rummidte samt i  \r\n\r\n en afstand af 1,0 m fra ventilationsåbninger og 1,2 m over gulv. Se i øvrigt  \r\n\r\n bygningsreglementet BR 82, bilag 3. </P>  \r\n\r\n<P>Anlægget skal være forsynet med støvfiltre. </P>  \r\n\r\n<P>Direkte fyrede varmluftsovne må ikke anvendes på grund af risiko for  \r\n\r\n opblanding af røggasser i den varme indblæsningsluft. </P>  \r\n\r\n<P>3.8 Gulvvarmeanlæg. </P>  \r\n\r\n<P>Gulvvarme kan sjældent anvendes som eneste varmekilde, men eventuelt som  \r\n\r\n støttevarme til opretholdelse af en konstant lav temperatur ved vedvarende  \r\n\r\n opvarmede kirker. </P>  \r\n\r\n<P>Gulvets overfladetemperatur må ikke overstige 28 grader C. </P>  \r\n\r\n<P>3.9 Automatik. </P>  \r\n\r\n<P>Ved nye anlæg eller ved ændringer skal varmeanlægget udrustes således,  \r\n\r\n</P>  \r\n\r\n<P>3.9.1 at den eller de ønskede rumtemperaturer termostatstyres i henhold  \r\n\r\n til det aktuelle brugssmønster, jf. afsnit 2. </P>  \r\n\r\n<P>2.9.2 at den afgivne effekt kan tilpasses det aktuelle behov ved moduleret  \r\n\r\n eller trinvis styring og ikke kun ved &#187;on-off'styring. </P>  \r\n\r\n<P>3.9.3 at opvarmningstiden i praksis bliver som forudsat i afsnit 3.2,  \r\n\r\n f.eks. ved hjælp af tændur eller programmeret ur-styring. Af hensyn til  \r\n\r\n orglet bør den tilsigtede rumtemperatur, 18 grader C, opnås 2 timer før  \r\n\r\n kirken tages i brug. </P>  \r\n\r\n<P>Temostatstyringen bør udføres med føler(e) i kirkerummet og med  \r\n\r\n indstillingsmulighed beskyttet på en el-tavle. Termostatstyringen må ikke  \r\n\r\n kunne sættes ud af funktion. </P>  \r\n\r\n<P>Det bør iagttages, at kirkebygningens og kirkevarmeanlæggets dynamik er  \r\n\r\n væsentlig forskellig fra almindelige boliger og deres varmeanlæg. Således er  \r\n\r\n kirkens rumtemperatur ved starten af en opvarmningsperiode af større  \r\n\r\n betydning end udetemperaturen, og derfor er f.eks. vejrkompenseringsanlæg  \r\n\r\n unødvendige. </P>  \r\n\r\n<P>Automatikken skal være således indrettet, at varmeanlæggets fulde effekt  \r\n\r\n udnyttes ved opvarmning til brugstemperaturen af hensyn til varmeøkonomi og  \r\n\r\n for at begrænse risikoen for skadelig udtørring af inventar. </P>  \r\n\r\n<P CLASS=PUNKT> <B>4.</B> Fugtanlæg. </P>  \r\n\r\n<P>4.1 Befugtningsanlæg. </P>  \r\n\r\n<P>Etablering af befugtningsanlæg til imødegåelse af udtørring i vedvarende  \r\n\r\n opvarmede kirker indebærer mange risici for bygningsskader og ulemper  \r\n\r\n (kondens i murværksfalse, kondens ved utætheder til loftsrum, risiko for råd  \r\n\r\n og svamp i tagværker, kondensvand på ruder osv.). </P>  \r\n\r\n<P>Udtørringsproblemer bør først og fremmest løses ved en mere restriktiv  \r\n\r\n klimapolitik (lavere temperatur). </P>  \r\n\r\n<P>Befugtningsanlæg må kun etableres efter grundige forundersøgelser. </P>  \r\n\r\n<P>4.2 Affugtningsanlæg. </P>  \r\n\r\n<P>Affugtningsanlæg vil sjældent være påkrævet. Fugtproblemer bør først og  \r\n\r\n fremmest løses ved fugtkilden og dernæst ved en bevidst udluftning, som  \r\n\r\n beskrevet i driftsvejledningen. </P>  \r\n\r\n<P>4.3 Ansøgning. </P>  \r\n\r\n<P>Der skal altid søges om stiftsøvrighedens tilladelse til udførelse af be-  \r\n\r\n eller affugtningsanlæg. </P>  \r\n\r\n<P CLASS=PUNKT> <B>5.</B> Ventilationsanlæg. </P>  \r\n\r\n<P>5.1 Friskluftsanlæg. </P>  \r\n\r\n<P>Friskluftsanlæg vil normalt være unødvendige og bør undgås på grund af  \r\n\r\n risiko for udtørringsskader og unødvendigt stort energiforbrug. </P>  \r\n\r\n<P>I almindelighed kan en tilstrækkelig god luftkvalitet opretholdes ved  \r\n\r\n effektiv kortvarig udluftning efter kirkens brug. </P>  \r\n\r\n<P>5.2 Udsugningsanlæg. </P>  \r\n\r\n<P>Udsugningsanlæg må kun installeres, hvor en effektiv udluftning gennem  \r\n\r\n døre og vinduer er vanskelig at realisere. </P>  \r\n\r\n<P>Udsugningsanlæg skal altid være styret af et slukkeur indstillet på maks.  \r\n\r\n 1 time. </P>  \r\n\r\n<P>5.3 Ansøgning. </P>  \r\n\r\n<P>Der skal altid søges om stiftsøvrighedens tilladelse til udførelse af  \r\n\r\n ventilationsanlæg. </P>  \r\n\r\n<P CLASS=PUNKT> <B>6.</B> Projekt. </P>  \r\n\r\n<P>6.1 Alle nye varmeanlæg samt ombygning af bestående varmeanlæg skal  \r\n\r\n godkendes af stiftsøvrigheden. Kun rene vedligeholdelsesarbejder uden ændring  \r\n\r\n af varmeflader eller energiform må udføres uden godkendelse. </P>  \r\n\r\n<P>6.2 Projektet skal udarbejdes med en artitekt som projekteringsleder i  \r\n\r\n samarbejde med en rådgivende ingeniør og/eller en leverandør. </P>  \r\n\r\n<P>Arkitekten skal samordne varmeanlægget med bygning, kalkmalerier, orgel og  \r\n\r\n inventar samt påse, at de arkæologiske, bevaringsmæssige og arkitektoniske  \r\n\r\n hensyn bliver varetaget, især med henblik på placering og udformning af  \r\n\r\n varmeflader, luftriste, føringsveje for rør og kanaler samt indføring af el,  \r\n\r\n fjernvarme eller naturgas til kirken. </P>  \r\n\r\n<P>6.3 Projektet skal indeholde tegninger op beskrivelse, der viser, at de  \r\n\r\n under afsnit 2 til 5 angivne retningslinier er overholdt. </P>  \r\n\r\n<P>Endvidere skal projektet indeholde et overslag over anlægs- og  \r\n\r\n driftsudgifter beregnet ud fra kirkens brugsmønster. </P>  \r\n\r\n<P>6.4 Tilbud. </P>  \r\n\r\n<P>Principielt vil det være fornuftigt, at et nyt kirkevarmeanlæg udbydes i  \r\n\r\n licitation, men de særlige forhold, der gør sig gældende ved arbejder i en  \r\n\r\n kirke, kan begrunde, at arbejdet overdrages til et firma, man har særlig  \r\n\r\n tillid til, og som har erfaring i udførelse af kirkevarmeanlæg. Dog bør der  \r\n\r\n normalt indhentes mindst 2 tilbud. </P>  \r\n\r\n<P>6.5 Tilsyn. </P>  \r\n\r\n<P>Arbejdets udførelse skal forestås af arkitekten, der sammen med de øvrige  \r\n\r\n projekterende fører et fagligt tilsyn, herunder instruerer håndværkere om  \r\n\r\n eventuelle arkæologiske hensyn. </P>  \r\n\r\n<P CLASS=PUNKT> <B>7.</B> Sikkerhedsstillelse. </P>  \r\n\r\n<P>Forinden arbejdet påbegyndes, skal entreprenøren stille sikkerhed for  \r\n\r\n opfyldelsen af sine forpligtelser over for menighedsrådet.  \r\n\r\n Sikkerhedsstillelsen udgør 10 procent af entreprisesummen ekskl. moms. </P>  \r\n\r\n<P>Sikkerhedsstillelsen bør ske som bank- eller sparekassegaranti eller som  \r\n\r\n kautionsforsikring. </P>  \r\n\r\n<P>Der fastsættes en afhjælpningsperiode på 1 år fra arbejdets aflevering. I  \r\n\r\n afhjælpningsperioden er entreprenøren forpligtet til, uden vederlag, at  \r\n\r\n afhjælpe mangler, der er en følge af fejl, som kan lægges entreprenøren til  \r\n\r\n last. </P>  \r\n\r\n<P>Sikkerhedsstillelsen frigives, når afhjælpningsperioden er udløbet,  \r\n\r\n medmindre der forinden er fremsat krav fra menighedsrådet om afhjælpning af  \r\n\r\n mangler. </P>  \r\n\r\n<P>Sikkerhedsstillelsen kan dog ikke frigives, forinden prøveopvarmning er  \r\n\r\n afholdt og godkendt. </P>  \r\n\r\n<P CLASS=PUNKT> <B>8.</B> Aflevering. </P>  \r\n\r\n<P>Ved arbejdets afslutning og før ibrugtagning skal der udføres en  \r\n\r\n afleveringsforretning, hvor det eftervises af entreprenøren, at anlæggets  \r\n\r\n funktionskrav er opfyldt. </P>  \r\n\r\n<P>For vandvarmeanlæg med radiatorer skal der foretages indregulering af  \r\n\r\n rørsystemet, og for luftvarmeanlæg skal der afleveres en målerapport med  \r\n\r\n angivelse af luftmængde, indblæsnings- og returlufttemperatur samt  \r\n\r\n støjniveau. </P>  \r\n\r\n<P>Forud for afleveringen skal der foretages en indregulering af anlæggets  \r\n\r\n automatik, og i forbindelse med afleveringen foretages en funktionsafprøvning  \r\n\r\n af såvel regulerings- som sikkerhedsudstyr. </P>  \r\n\r\n<P>Den projekterende varmetekniker skal forinden afleveringsforretningen,  \r\n\r\n udarbejde en driftsvejledning. Denne skal indeholde en kort beskrivelse af  \r\n\r\n anlæggets funktion, en grundig betjeningsinstruks, vejledning vedrørende  \r\n\r\n udluftning af kirkerummet samt en vedligeholdelsesvejledning. Endvidere skal  \r\n\r\n den projekterende til menighedsrådet aflevere et sæt reviderede  \r\n\r\n projekttegninger. </P>  \r\n\r\n<P CLASS=PUNKT> <B>9.</B> Prøveopvarmning. </P>  \r\n\r\n<P>9.1 Generelt. </P>  \r\n\r\n<P>Inden 6 måneder efter ibrugtagningen af et varmeanlæg, udført efter et af  \r\n\r\n stiftsøvrigheden godkendt projekt, skal der afholdes en prøveopvarmning. </P>  \r\n\r\n<P>Ved prøveopvarmningen eftervises, at de under afsnit 3.2 anførte krav om  \r\n\r\n temperaturstigningen er opfyldt. </P>  \r\n\r\n<P>Prøven foranstaltes af den projekterende varmetekniker. </P>  \r\n\r\n<P>Menighedsrådet skal være repræsenteret ved prøvens begyndelse og  \r\n\r\n afslutning og bør kontrollere de da foretagne aflæsninger samt i det hele  \r\n\r\n konstatere, om anlægget fungerer tilfredsstillende. </P>  \r\n\r\n<P>De med prøven forbundne udgifter til brændsel, elektricitet m.v. afholdes  \r\n\r\n af kirken. </P>  \r\n\r\n<P>9.2 Tidspunkt. </P>  \r\n\r\n<P>For periodevis opvarmede kirker skal prøveopvarmningen afholdes på et  \r\n\r\n tidspunkt, hvor kirken er helt afkølet efter tidligere opvarmning, dvs.  \r\n\r\n tidligst 2 døgn efter, at kirken sidst har været opvarmet til  \r\n\r\n brugstemperatur. </P>  \r\n\r\n<P>Temperaturen i kirken ved prøvens begyndelse bør være ca. plus 6 grader C.  \r\n\r\n</P>  \r\n\r\n<P>Ved afvigelse herfra ændres prøvens varighed afhængig af anlægstypen og  \r\n\r\n begyndelsestemperatur, jf. pkt. 9.5. </P>  \r\n\r\n<P>For vedvarende opvarmede kirker skal prøven afholdes tidligst 2 døgn  \r\n\r\n efter, at kirken har været opvarmet til brugstemperatur. </P>  \r\n\r\n<P>Temperaturen i kirken ved prøvens begyndelse bør være ca. plus 12 grader  \r\n\r\n C, og udetemperaturen bør ikke overstige plus 2 grader C. </P>  \r\n\r\n<P>9.3 Omfang. </P>  \r\n\r\n<P>For bestemmelse af kirkerummets gennemsnitstemperatur anbringes et efter  \r\n\r\n rummets størrelse afpasset antal justerede termometre, fortrinsvis i  \r\n\r\n stolestaderne, men desuden på alterbord, knæfald, prædikestol, orgelbænk,  \r\n\r\n pulpitur og om muligt foran orglet i højde med orglets midte. I sideskibe,  \r\n\r\n tårnrum og andre rum i åben forbindelse med kirkerummet fordeles ligeledes et  \r\n\r\n passende antal termometre, idet der som almindelig vejledning må påregnes  \r\n\r\n anbragt 1 termometer for hver 20 kvadratmeter gulvareal, dog ikke under 10  \r\n\r\n termometre. </P>  \r\n\r\n<P>Ved varmeanlæg, hvor varmefladerne er anbragt i bænkene, anbringes  \r\n\r\n yderligere mindst 3 termometre i skibets midtergang i stolehøjde. </P>  \r\n\r\n<P>Termometre i stolestaderne anbringes ca. 5 cm over midten af sædet, de  \r\n\r\n øvrige placeres ligeledes med væskebeholderen fri af underlaget. </P>  \r\n\r\n<P>Termometre må anbringes således, at de ikke påvirkes af direkte varm luft  \r\n\r\n eller stråling fra en varmeflade eller fra solindfald. </P>  \r\n\r\n<P>Det må i det hele påses, at termometrene er således anbragt, at deres  \r\n\r\n gennemsnitlige måling (dog med udeladelse af termometre på prædikestol,  \r\n\r\n pulpitur og foran orgel) kan tages som et gyldigt udtryk for kirkerummets  \r\n\r\n gennemsnitstemperatur, målt i bænkehøjde. </P>  \r\n\r\n<P>Forinden prøven må det efterses, at alle vinduer og døre er lukkede. Døre  \r\n\r\n bør ikke lukkes op mere end nødvendigt under selve prøven. </P>  \r\n\r\n<P>9.4 Udførelse. </P>  \r\n\r\n<P>Aflæsning af samtlige termometre foretages normalt 1 gang hver time. Hvis  \r\n\r\n der udover termometrene anvendes en termohygrograf, placeret repræsentativt i  \r\n\r\n kirkerummet, kan aflæsning af termometrene reduceres til prøvens begyndelse  \r\n\r\n og afslutning. Alternativt kan der i stedet for termometre anvendes  \r\n\r\n elektroniske temperaturfølere, og aflæsningerne kan erstattes af en  \r\n\r\n elektronisk opsamling. </P>  \r\n\r\n<P>Desuden aflæses den udvendige temperatur, målt i skyggen, ved prøvens  \r\n\r\n begyndelse og og afslutning. Endvidere skal energiforbruget under prøven  \r\n\r\n aflæses, hvor det er muligt. </P>  \r\n\r\n<P>Ved vandvarmeanlægget må kedlen før prøvens begyndelse være kørt op på  \r\n\r\n højeste fremløbstemperatur, der i øvrigt aflæses sammen med  \r\n\r\n returvandstemperaturen samtidig med alle øvrige aflæsninger. </P>  \r\n\r\n<P>Ved luftvarmeanlæg foretages prøven ved ventilatorens høje omløbstal. I  \r\n\r\n forlængelse af prøven omskiftes til lavt omløbstal, og efter en 1/2 og 1/1  \r\n\r\n time aflæses alle termometrene igen. Indblæsningstemperaturen og  \r\n\r\n returtemperaturen aflæses ved alle aflæsninger. </P>  \r\n\r\n<P>9.5 Varighed. </P>  \r\n\r\n<P>For periodevis opvarmede kirker skal temperaturstigningen være 12 grader C  \r\n\r\n på højst 6 timer. </P>  \r\n\r\n<P>Ved el-varmeanlæg (el-radiatorer, el-rørovne, elvarmeflader i  \r\n\r\n luftvarmeanlæg m.m.) er dette krav uændret, selv om begyndelsestemperaturen  \r\n\r\n afviger fra de ca. plus 6 grader C. </P>  \r\n\r\n<P>Ved vandvarmeanlæg (vand-radiatorer, vand-varmeflader i luftvarmeanlæg  \r\n\r\n m.m.) er kravet om temperaturstigningen på højst 6 timer. </P>  \r\n\r\n<PRE>  \r\n\r\n Ved begyndelsestemp.      temp. stigning  \r\n\r\n   plus  2 grader C         13 grader C  \r\n\r\n   plus  6 grader C         12 grader C  \r\n\r\n   plus 10 grader C         11 grader C  \r\n\r\n</PRE>  \r\n\r\n<P>For vedvarende opvarmede kirker skal temperaturstigningen være 6 grader C  \r\n\r\n på højst 3 timer. </P>  \r\n\r\n<P>Prøven skal vare til den krævede temperaturstigning er opnået. </P>  \r\n\r\n<P>Det bemærkes, at der her er tale om gennemsnitstemperaturen, målt i  \r\n\r\n bænkehøjde, hvorfor højt anbragte termometre (på prædikestol, pulpitur,  \r\n\r\n alterbord og lignende) ikke må medregnes. </P>  \r\n\r\n<P>9.6 Rapport. </P>  \r\n\r\n<P>Den, der forestår prøveopvarmningen, skal snarest efter dennes afslutning  \r\n\r\n udfærdige og til menighedsrådet fremsende en rapport over de opnåede  \r\n\r\n resultater. </P>  \r\n\r\n<P>Rapporten skal indeholde oplysninger om de enkelte temperaturaflæsninger,  \r\n\r\n opstillet i skemaform og ledsaget af en skitse, der angiver de enkelte  \r\n\r\n termometres og evt. termohygrografens anbringelse. Kurveblad fra  \r\n\r\n termohygrografen vedlægges. </P>  \r\n\r\n<P>Endvidere angives den udregnede gennemsnitstemperatur, målt i bænkehøjde,  \r\n\r\n på hvert aflæsningstidspunkt, samt den udvendige temperatur, målt ved prøvens  \r\n\r\n begyndelse og aflslutning. </P>  \r\n\r\n<P>Energiforbruget under prøven anføres i de tilfælde, hvor det har været  \r\n\r\n muligt at måle det (el-anlæg, fjernvarmeanlæg og gasfyrede anlæg). Såfremt  \r\n\r\n særlige forhold, der kan antages at have påvirket resultaterne, har været til  \r\n\r\n stede, gøres bemærkninger herom. </P>  \r\n\r\n<P>Menighedsrådet sender rapporten gennem provstiudvalget til  \r\n\r\n stiftsøvrigheden sammen med en udtalelse om menighedsrådets egen vurdering af  \r\n\r\n anlæggets funktion. </P>  \r\n\r\n<P CLASS=PUNKT> <B>10.</B> Drift og vedligeholdelse. </P>  \r\n\r\n<P>Menighedsrådet skal sikre sig, at kirketjeneren/graveren har en klar  \r\n\r\n instruks om, hvilket brugsmønster der tilsigtes, jf. afsnit 2, og at den  \r\n\r\n pågældende har sat sig grundigt ind i betjeningsinstruksen m.v., jf. afsnit  \r\n\r\n 8. </P>  \r\n\r\n<P>I vedvarende opvarmede kirker, jf. afsnit 2.2, skal kirketjeneren/graveren  \r\n\r\n påse, at de for kirken opstillede klimakrav overholdes. Den pågældende skal  \r\n\r\n løbende registrere temperatur og relativ fugtighed, f.eks. ved hjælp af en  \r\n\r\n termohygrograf med 14 dages- eller måneds gang eller med en datalogger. Et  \r\n\r\n minimum af registrering er 2 ugentlige aflæsninger af termometer og  \r\n\r\n hygrometer, f.eks. før og efter opvarmning til brug. </P>  \r\n\r\n<P>Registreringerne skal rapporteres til menighedsrådet mindst hvert kvartal,  \r\n\r\n og menighedsrådet kan eventuelt foranledige en sagkyndig vurdering af  \r\n\r\n rapporterne. </P>  \r\n\r\n<P>Ved afvigelse fra klimakravene må menighedsrådet træffe de nødvendige  \r\n\r\n foranstaltninger (f.eks. nedsættelse af temperaturen) eller søge sagkyndig  \r\n\r\n bistand. </P>  \r\n\r\n<P>Kvartalsrapporterne fremlægges ved de ordinære provstesyn. </P>  \r\n\r\n<P>Menighedsrådet bør sikre en effektiv vedligeholdelse og sikring mod  \r\n\r\n driftsstop ved tegning af servicekontrakt for eftersyn af anlæg og automatik.  \r\n\r\n</P>  \r\n\r\n<P>Ved naturgasanlæg og elvarmeanlæg skal menighedsrådet foranledige, at der  \r\n\r\n foretages et årligt eftersyn af en autoriseret VVS-installatør, henholdsvis  \r\n\r\n el-installatør, f.eks. ved tegning af en servicekontrakt. El-eftersynet skal  \r\n\r\n bl.a. omfatte tavler, relæer og fastspænding af løse ledningsforbindelser.  \r\n\r\n</P>  \r\n\r\n<P>Hørsholm, juli 1993 </P>  \r\n\r\n<P>Vagn Korsgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19931205010"
        },
        {
            "displayName": "Entydig dokumentidentifikation",
            "displayValue": "CM031824"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12050"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "10/08/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkeministeriets j.nr. 4040-3/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}