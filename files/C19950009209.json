{
    "id": 56120,
    "title": "Cirkulære om Tjenesterejseforsikringen (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 92 af 21/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om Tjenesterejseforsikringen (* 1) (*  \r\n\r\n 2) </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P> <B>1.</B> Ifølge § 56 i tjenesterejseaftalen (senest aftale af 30. maj  \r\n\r\n 1995)(* 3) tegnes på tjenesterejser til udlandet syge- og  \r\n\r\n hjemtransportforsikring, rejseulykkesforsikring samt rejsegodsforsikring i  \r\n\r\n overensstemmelse med de til enhver tid gældende bestemmelser herom. </P>  \r\n\r\n<P>Den gældende kollektive forsikringsordning for tjenesterejser i udlandet  \r\n\r\n baserer sig på en tre-årig aftale mellem Statens og Kommunernes Indkøbs  \r\n\r\n Service A/S (tidligere Direktoratet for Statens Indkøb) og Baltica  \r\n\r\n Rejseforsikring A/S. Aftalen udløber den 30. juni 1995. </P>  \r\n\r\n<P>Forsikringsordningen har i forbindelse med aftaleperiodens udløb været i  \r\n\r\n EU-udbud. Resultatet heraf er blevet, at Indkøbs Service har indgået en ny  \r\n\r\n aftale med Europæiske Rejseforsikring A/S. Aftalen træder i kraft den 1. juli  \r\n\r\n 1995 og er gældende indtil 30. juni 1998. </P>  \r\n\r\n<P> <B>2.</B> Hvis der imidlertid i Baltica er tegnet forsikring for  \r\n\r\n medarbejdere, der pr. 1. juli fortsat er på tjenesterejse, rettes henvendelse  \r\n\r\n til Baltica (tlf. 44 68 68 44) om eventuelle tvivlspørgsmål, herunder om  \r\n\r\n dokumentation for forsikringsmæssig dækning 1. juli 1995 eller senere. </P>  \r\n\r\n<P> <B>3.</B> Den kollektive statslige forsikringsordning skal benyttes ved  \r\n\r\n forsikringstegning i forbindelse med tjenesterejser til udlandet samt til  \r\n\r\n Grønland og Færøerne. </P>  \r\n\r\n<P>For den nye forsikringsordning gælder Europæiskes forsikringsbetingelser  \r\n\r\n nr. 2020, som udleveres til de rejsende, jf. pkt. 13. Ordningen, der  \r\n\r\n beskrives nærmere i det følgende, er så godt som identisk med den hidtil  \r\n\r\n gældende. Dog henledes opmærksomheden på, </P>  \r\n\r\n<P>- at også ophold i Grønland og på Færøerne i forbindelse med  \r\n\r\n tjenesterejser dertil nu er omfattet af forsikringen, idet Grønland og  \r\n\r\n Færøerne sidestilles med de øvrige nordiske lande, og der skal derfor heller  \r\n\r\n ikke foretages efterregulering af præmie vedrørende Grønlandsrejser, som  \r\n\r\n efter de hidtidige regler </P>  \r\n\r\n<P>- at det er præciseret, at ordningen ikke omfatter statslige myndigheder  \r\n\r\n og offentlige organisationer i forbindelse med udførelse af/deltagelse i  \r\n\r\n internationalt nødhjælpsarbejde og lignende bistandsopgaver i krigszoner  \r\n\r\n eller tilsvarende stærkt risikofyldte områder, samt politi- og  \r\n\r\n militærmyndigheders udstationeringer til sådanne områder </P>  \r\n\r\n<P>- at præmierne vedrørende Norden, inkl. Grønland og Færøerne, samt Europa  \r\n\r\n i øvrigt er nedsatte, og vedrørende USA og resten af verden uændrede </P>  \r\n\r\n<P>- at ikke-lægeordineret sygeledsagelse omfattes af forsikringen </P>  \r\n\r\n<P>- at der ikke længere præmiemæssigt skelnes mellem rejser på under eller  \r\n\r\n over 1 måned. </P>  \r\n\r\n<P> <B>Omfang</B>  </P>  \r\n\r\n<P> <B>4.</B> Geografisk dækker forsikringen samtlige tjenesterejser, bortset  \r\n\r\n fra rejser, der enten alene sker internt i Danmark eller i Grønland eller på  \r\n\r\n Færøerne. </P>  \r\n\r\n<P>Personkredsen er medarbejdere i statsinstitutioner. Ordningen kan tillige  \r\n\r\n anvendes for medarbejdere i institutioner med statslige driftstilskud, hvis  \r\n\r\n personalets ansættelsesvilkår er aftalt, fastlagt eller godkendt af  \r\n\r\n Finansministeriet. </P>  \r\n\r\n<P>Forsikringsordningen gælder for tjenesterejser. Forsikringen vil dog efter  \r\n\r\n omstændighederne kunne benyttes på andre rejser end egentlige tjenesterejser,  \r\n\r\n forudsat at staten afholder rejse- og forsikringsudgifterne. Der kan f.eks.  \r\n\r\n være tale om uddannelsesrejser, patientrejser o.l. </P>  \r\n\r\n<P>Forsikringen dækker ikke ekspeditioner i Grønland. For sådanne må der  \r\n\r\n tegnes speciel forsikring. </P>  \r\n\r\n<P> <B>Forsikringssummer mv.</B>  </P>  \r\n\r\n<PRE>  \r\n\r\n  5.  Sygdom og hjemtransport dækkes ubegrænset.  \r\n\r\n  6.  Rejseulykke dækkes således:  \r\n\r\n Forsørgere ved død             kr.    400.000  \r\n\r\n ved invaliditet                kr.    800.000  \r\n\r\n Ikke-forsørgere ved død        kr.     20.000  \r\n\r\n ved invaliditet                kr.    800.000  \r\n\r\n</PRE>  \r\n\r\n<P>Ved forsørger forstås en person, som </P>  \r\n\r\n<P>- er gift, eller </P>  \r\n\r\n<P>- har forsørgerpligt over for børn under 18 år, eller </P>  \r\n\r\n<P>- har levet i et ægteskabslignende forhold, og som har haft fælles  \r\n\r\n folkeregisteradresse med samleveren i mindst de 12 foregående måneder. Denne  \r\n\r\n tidsbegrænsning gælder dog ikke, hvis to samlevere har børn sammen, eller  \r\n\r\n tidligere har været gift med hinanden, men nu lever sammen på ny uden at være  \r\n\r\n gift med hinanden. </P>  \r\n\r\n<P> <B>7.</B>  <I>Ikke-lægeordineret sygeledsagelse</I> dækkes således: </P>  \r\n\r\n<P>Forsikringen dækker dokumenterede rimelige ekstra udgifter til 1 person,  \r\n\r\n der bliver hos og/eller følger med forsikrede hjem. </P>  \r\n\r\n<P> <B>8.</B>  <I>Rejseafbrydelse</I> og <I>tilkaldelse</I> . </P>  \r\n\r\n<P>Forsikringen dækker dokumenterede rimelige ekstra rejseudgifter i  \r\n\r\n forbindelse med rejseafbrydelse. </P>  \r\n\r\n<P>Ved &#187;rejseafbrydelse&#171; forstås: Hjemkaldelse på grund af dødsfald  \r\n\r\n eller hospitalsindlæggelse som følge af alvorligt ulykkestilfælde eller en  \r\n\r\n pludseligt opstået sygdom blandt følgende personer i hjemlandet </P>  \r\n\r\n<P>- forsikredes ægtefælle eller samlever </P>  \r\n\r\n<P>- forsikredes børn eller forældre. </P>  \r\n\r\n<P>Forsikringen dækker dokumenterede rimelige rejseudgifter i forbindelse med  \r\n\r\n tilkaldelse. </P>  \r\n\r\n<P>Ved &#187;tilkaldelse&#171; forstås: Tilkald af 1 person efter forsikredes  \r\n\r\n valg efter aftale med selskabets læge på grund af forsikredes alvorlige, akut  \r\n\r\n opståede sygdom, alvorlige tilskadekomst eller død. </P>  \r\n\r\n<P> <B>9.</B>  <I>Bagage</I> dækkes således: </P>  \r\n\r\n<PRE>  \r\n\r\n Ved tyveri mv. under rejser indtil  \r\n\r\n 3 måneder                               kr.     15.000  \r\n\r\n Under rejser over 3 måneder             kr.     30.000  \r\n\r\n</PRE>  \r\n\r\n<P>Forsikringen dækker genstande - dog ikke arbejdsgivereffekter - som  \r\n\r\n medarbejderen medbringer under rejsen. Rede penge inkl. rejseforskud, dækkes  \r\n\r\n indtil kr. 10.000 efter de almindelige regler. </P>  \r\n\r\n<P>Forsikringen dækker uden regresret over for den forsikredes privat tegnede  \r\n\r\n forsikringer. </P>  \r\n\r\n<PRE>  \r\n\r\n  10. Ved bagageforsinkelse dækkes    kr.      3.000  \r\n\r\n</PRE>  \r\n\r\n<P>Erstatningen ydes til nødvendige indkøb, hvis bagagen er forsinket mere  \r\n\r\n end tre timer i forhold til forsikredes ankomst til bestemmelsesstedet. </P>  \r\n\r\n<P>Forsikringen dækker uden regresret over for den forsikredes privat tegnede  \r\n\r\n forsikringer </P>  \r\n\r\n<P> <B>11.</B>  <I>Privatansvar</I> og <I>Retshjælp</I> , inkl.  \r\n\r\n<I>Sikkerhedsstillelse</I> dækkes således: </P>  \r\n\r\n<PRE>  \r\n\r\n Ved personskade      kr.  5.000.000  \r\n\r\n Ved tingskade        kr.  2.000.000  \r\n\r\n Retshjælp, inkl.     kr.     75.000 (selvrisiko 10 %, min. 2.500 kr.)  \r\n\r\n Sikkerhedsstillelse  kr.    100.000  \r\n\r\n</PRE>  \r\n\r\n<P>Forsikringen dækker uden regresret over for den forsikredes privat tegnede  \r\n\r\n forsikringer. </P>  \r\n\r\n<P> <B>Præmier</B>  </P>  \r\n\r\n<P> <B>12.</B> Forsikringspræmien beregnes på basis af det antal dage, rejsen  \r\n\r\n varer, inkl. ud- og hjemrejse. </P>  \r\n\r\n<P>Følgende præmier gælder for hele forsikringsperioden, dvs. indtil 30. juni  \r\n\r\n 1998. </P>  \r\n\r\n<P>For rejser med en varighed på under 1 år: </P>  \r\n\r\n<PRE>  \r\n\r\n                                      pr. dag       pr. måned  \r\n\r\n Norden, inkl. Grønland og Færøerne   kr.  4        kr. 100  \r\n\r\n Europa i øvrigt                      kr.  6        kr. 150  \r\n\r\n USA                                  kr. 11        kr. 275  \r\n\r\n Resten af verden                     kr.  9        kr. 225  \r\n\r\n</PRE>  \r\n\r\n<P>Vedrørende rejser, der varer mere end 1 år, henvises til pkt. 19. </P>  \r\n\r\n<P> <B>Forsikringskort</B>  </P>  \r\n\r\n<P> <B>13.</B> Forsikringskort kan rekvireres hos </P>  \r\n\r\n<PRE>  \r\n\r\n             Europæiske Rejseforsikring A/S  \r\n\r\n             Vesterbrogade 84  \r\n\r\n             1790 København V  \r\n\r\n             Tlf. 33 27 83 66  \r\n\r\n</PRE>  \r\n\r\n<P>Den rekvisition, der er optrykt som bilag, kan anvendes(* 5). </P>  \r\n\r\n<P>Indkøbs Service har med brev af 12. juni 1995 til statsinstitutionerne  \r\n\r\n orienteret om den nye aftale med Europæiske bilagt rekvisitionsblanket til de  \r\n\r\n institutioner, der tidligere har rekvireret forsikringskort. </P>  \r\n\r\n<P>Forsikringskort kan enten være plastickort eller kartonkort. Begge typer  \r\n\r\n kort er personlige. </P>  \r\n\r\n<P>Plastickortet, der er det sædvanligt anvendte, tjener som dokumentation  \r\n\r\n for den tegnede forsikring på alle tjenesterejser, som medarbejderen  \r\n\r\n foretager i forsikringsperioden. </P>  \r\n\r\n<P>Kartonkortet kan rekvireres til medarbejdere, der forventes kun at skulle  \r\n\r\n foretage en enkelt rejse eller til rejsende, der ikke er ansat i staten, men  \r\n\r\n deltager i en rejse, hvortil udgifterne afholdes helt eller delvis af staten,  \r\n\r\n jf. pkt. 4. </P>  \r\n\r\n<P>Der udstedes således normalt ikke forsikringsbevis ved hver enkelt rejse,  \r\n\r\n men plastickortet tjener som bevis for den tegnede forsikring. Medarbejderen  \r\n\r\n får udleveret dette af sin institution ved første rejses begyndelse. </P>  \r\n\r\n<P>Af plastic-og kartonkortet fremgår, at den pågældende er på tjenesterejse  \r\n\r\n for den danske stat, og er forsikret hos Europæiske. På forsiden er anført  \r\n\r\n diverse data om sygdoms- og transportforsikringen, og på bagsiden beskrives  \r\n\r\n den administrative procedure i forbindelse med skader. </P>  \r\n\r\n<P>Plastickortet leveres i en kuvert, som også indeholder  \r\n\r\n forsikringsbetingelser og skadeguide. Denne kuvert skal udleveres til  \r\n\r\n medarbejderen. </P>  \r\n\r\n<P>Institutionen registrerer udleveringen af kuverten med nummer til de  \r\n\r\n enkelte medarbejder. Ved udleveringen kvitterer medarbejderen for modtagelsen  \r\n\r\n og forsyner kortet med tydelig underskrift. </P>  \r\n\r\n<P>Sammen med kartonkortet udleveres skadeguide og på medarbejderens begæring  \r\n\r\n tillige forsikringsbetingelser. </P>  \r\n\r\n<P>Der skal udstedes nye kort gældende fra 1. juli 1995, da eksisterende kort  \r\n\r\n er udløbet. De gamle kort skal makuleres. For medarbejdere, der pr. 1. juli  \r\n\r\n 1995 fortsat er på tjenesterejse, og for hvem der er tegnet forsikring i  \r\n\r\n Baltica, henvises dog til pkt. 2. </P>  \r\n\r\n<P> <B>Praktisk fremgangsmåde ved forsikringstegning</B>  </P>  \r\n\r\n<P> <B>14.</B> Der skal tegnes forsikring for hver enkelt rejse (se dog pkt.  \r\n\r\n 17 om specielle ordninger). </P>  \r\n\r\n<P>Forsikringen tegnes som anført i pkt. 15 - 17. </P>  \r\n\r\n<P> <B>15.</B> Forsikringen kan tegnes gennem et <I>rejsebureau</I> , der  \r\n\r\n opkræver forsikringspræmien hos institutionen sammen med billetudgifter mv.  \r\n\r\n</P>  \r\n\r\n<P> <B>16.</B> Institutionen kan også selv tegne forsikringen direkte hos  \r\n\r\n<I>Europæiske</I> . I dette tilfælde benyttes specielle fax-policer, der  \r\n\r\n ligeledes kan bestilles hos Europæiske ved anvendelse af rekvisitionen bagest  \r\n\r\n i dette cirkulære. </P>  \r\n\r\n<P>Der skal gives oplysninger om rejsemål og varighed på fax-policen. </P>  \r\n\r\n<P> <B>Særlige afregningsordninger</B>  </P>  \r\n\r\n<P> <B>17.</B> For større forvaltningsenheder med stor rejseaktivitet kan der  \r\n\r\n etableres en ordning med særlig tegning og afregning (a conto præmie og  \r\n\r\n periodevis afregning). På sådanne afregningsordninger yder Europæiske en  \r\n\r\n rabat på 15 pct. </P>  \r\n\r\n<P>Anmodning om etablering af en sådan ordning rettes skriftligt til Statens  \r\n\r\n og Kommunernes Indkøbs Service A/S, Suomisvej 2, 1927 Frederiksberg C. </P>  \r\n\r\n<P> <B>Særlig forsikringsdækning</B>  </P>  \r\n\r\n<P> <B>18.</B> Ved tjenesterejser med varighed på 1 år eller mere tegnes  \r\n\r\n særskilt forsikring. Der kan i sådanne situationer være behov for individuelt  \r\n\r\n sammensatte forsikringer, som f.eks. omfatter tandpleje, helbredsundersøgelse  \r\n\r\n og højere forsikringssum for indbogenstande. Europæiske yder på sådanne  \r\n\r\n forsikringer en rabat på 25 pct. i forhold til selskabets normale  \r\n\r\n tarifpræmier. </P>  \r\n\r\n<P>Medrejsende ægtefælle og/eller børn kan - for medarbejderens egen regning  \r\n\r\n - medforsikres ved oplysning til rejsebureau eller på fax-police til samme  \r\n\r\n præmie, som gælder for tjenesterejsen. </P>  \r\n\r\n<P>Der kan - for medarbejderens egen regning - tegnes forsikring på  \r\n\r\n supplerende dage, f.eks. feriedage, ved oplysning til rejsebureau eller på  \r\n\r\n fax-police til samme præmie, som gælder for tjenesterejsen. </P>  \r\n\r\n<P> <B>Ikrafttræden</B>  </P>  \r\n\r\n<P> <B>19.</B> Cirkulæret træder i kraft 1. juli 1995. Samtidig ophæves  \r\n\r\n Finansministeriets cirkulære nr. 113 af 2. juli 1992 om den kollektive  \r\n\r\n statslige forsikringsordning for tjenesterejser til udlandet samt Grønland og  \r\n\r\n Færøerne.(* 4) </P>  \r\n\r\n<P>Finansministeriet </P>  \r\n\r\n<P>Den 21. juni 1995 </P>  \r\n\r\n<P>P. M. V. </P>  \r\n\r\n<P>E.B. </P>  \r\n\r\n<P> <B>Peter Friis</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som Fmst. nr. 36/95 </P>  \r\n\r\n<P>(* 2) Omtalt i Den Personaleadministrative vejledning, kap. 23 </P>  \r\n\r\n<P>(* 3) Forefindes i Retsinformation som FCIR 76 19950530 </P>  \r\n\r\n<P>(* 4) Forefindes i Retsinformation som FIX 113 19920702 </P>  \r\n\r\n<P>(* 5) Bilag udeladt her </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/1995"
        },
        {
            "displayName": "Accession",
            "displayValue": "C19950009209"
        },
        {
            "displayName": "Entydig dokumentidentifikation",
            "displayValue": "CM015012"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "21/06/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statens Regnskabsdirektorat, Aftalekontoret"
        },
        {
            "displayName": "Ressortministeriets journalnummer",
            "displayValue": "95-4518/001-21"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}