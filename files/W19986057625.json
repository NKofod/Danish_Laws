{
    "id": 155219,
    "title": "Ankestyrelsens principafgørelse O-12-98 om kontanthjælp - studerende - orlov fra studium.",
    "documentTypeId": "240",
    "isSagsforlobPeriodValid": true,
    "shortName": "KEN nr 60576 af 15/02/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-12-98 om kontanthjælp - studerende - orlov fra studium.</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, der havde taget orlov fra sit studium, søgte efter at han var kommet hjem fra en udlandsrejse om kontanthjælp i sidste del af orlovsperioden.</p>\r\n   <p class=\"TekstGenerel\">Det fremgik, at ansøger, såfremt han ikke havde taget orlov, ville have været berettiget til støtte efter lov om Statens Uddannelsesstøtte.</p>\r\n   <p class=\"TekstGenerel\">Ankestyrelsen fandt på baggrund heraf, at ansøger ikke var omfattet af personkredsen i Socialministeriets bekendtgørelse om uddannelsessøgendes ret til kontanthjælp i særlige tilfælde, da han havde uudnyttede muligheder for støtte.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 37, stk. 1 og § 40, stk. 3, 2. punktum</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 12, stk. 1, 2. pkt. og § 11, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var 25 år og studerende, havde i perioden fra den 11. september 1996 til 31. august 1997 orlov fra sit universitetsstudium. Ved orlovens påbegyndelse havde han studeret i 2 år, og han havde i denne periode modtaget støtte fra Statens Uddannelsesstøtte. I oktober 1996 rejste han til udlandet på en rundrejse. Under rejsen levede han af lån og opsparede midler.</p>\r\n<p>Efter hjemkomsten til Danmark rettede han i maj 1997 henvendelse til kommunen med anmodning om kontanthjælp.</p>\r\n<p>Kommunen gav afslag på det ansøgte under henvisning til, at der efter bistandslovens § 40, stk. 3, 2. pkt., sammenholdt med socialministeriets bekendtgørelse nr. 58 af 6. februar 1996 kun kan ydes kontanthjælp til en uddannelsessøgende under orlov, såfremt det kan godtgøres, at der ikke foreligger uudnyttede muligheder for støtte efter lov om Statens Uddannelsesstøtte. Kommunen lagde vægt på, at det af oplysningerne fremgik, at ansøger ville have været berettiget til SU, såfremt han ikke havde taget orlov.</p>\r\n<p>I klagen til nævnet anførte ansøger bl.a., at der var tale om en fejlfortolkning af reglerne om Statens Uddannelsesstøtte sammenholdt med bekendtgørelsen om uddannelsessøgendes ret til kontanthjælp. Han gjorde videre opmærksom på, at han gennem Københavns Universitets Matrikel havde givet SU-styrelsen underretning om sin orlov, hvorfor udbetalingen af uddannelsesstøtte var standset. Ansøger fandt således, at han havde godtgjort, ikke at have uudnyttede muligheder for støtte efter SU.</p>\r\n<p>Nævnet fandt, at ansøger var berettiget til kontanthjælp efter bistandslovens § 37, såfremt han kunne godtgøre, at han i orlovsperioden ikke havde været berettiget til at modtage SU eller slutlån.</p>\r\n<p>Nævnet lagde vægt på, at kontanthjælp kan udbetales til personer, der ikke har andet forsørgelsesgrundlag, hvis betingelserne for at modtage kontanthjælp i øvrigt er opfyldt.</p>\r\n<p>I klagen til Ankestyrelsen anførte kommunen bl.a., at nævnet ved sin afgørelse ikke reelt havde taget stilling til reglerne om kontanthjælp til studerende. Kommunen fandt, at reglerne i bekendtgørelsen var indført for at undgå, at studerende kunne tage orlov og herefter modtage kontanthjælp.</p>\r\n<p>Sagen blev behandlet i principielt møde med henblik på afklaring af, om en studerende, der har orlov fra sit studium, er berettiget til kontanthjælp efter bistandslovens § 37.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgeren ikke var berettiget til kontanthjælp.</p>\r\n<p>Efter reglerne i socialministeriets bekendtgørelse nr. 58 af 6. februar 1996 om uddannelsessøgendes ret til kontanthjælp efter bistandsloven i særlige tilfælde, § 1, stk. 2, kan der ydes den uddannelsessøgende, der har orlov fra en uddannelsesinstitution kontanthjælp, såfremt den uddannelsessøgende kan godtgøre, at vedkommende ikke har uudnyttede muligheder for støtte efter lov om Statens Uddannelsesstøtte, herunder adgang til forlænget støttetid i forbindelse med fødsel og adoption samt til at optage slutlån.</p>\r\n<p>Ankestyrelsen lagde vægt på, at ansøger, hvis han ikke havde valgt at tage orlov, men havde fortsat sit uddannelse, ville have været berettiget til støtte efter lov om Statens Uddannelsesstøtte.</p>\r\n<p>Ankestyrelsen fandt derfor, at ansøgeren havde uudnyttede muligheder for støtte, hvorfor han ikke kunne anses for omfattet af personkredsen i § 1, stk. 2 i ovennævnte bekendtgørelse.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. april 2013, da den er erstattet af principafgørelse 39-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19986057625"
        },
        {
            "displayName": "Entydig dokumentidentifikation",
            "displayValue": "BS008014"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60576"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/02/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201118-97"
        },
        {
            "displayName": "Stikord",
            "displayValue": "O-12-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}