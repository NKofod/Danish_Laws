{
    "id": 111094,
    "title": "1991 LSF 295   FORSLAG TIL LOV OM ÆNDRING AF LOV OM PÅLIGNINGEN AF INDKOMST- OG   FORMUESKAT TIL STATEN (LIGNINGSLOVEN) (FRADRAG FOR UDGIFTER TIL   VEDLIGEHOLDELSE OG FORBEDRING AF BOLIGER PÅ BORNHOLM) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 295",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 295 </P>  \r\n\r\n<P></P>  \r\n\r\n<P>Forslag til Lov om ændring af lov om påligningen af indkomst- og  \r\n\r\n formueskat til staten (ligningsloven) (Fradrag for udgifter til  \r\n\r\n vedligeholdelse og forbedring af boliger på Bornholm) </P>  \r\n\r\n<P></P>  \r\n\r\n<P>Fremsat af skatteministeren (Thor Pedersen fg.) </P>  \r\n\r\n<P></P>  \r\n\r\n<P>den 12. maj 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 17. juni 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920048730\"> Lov nr. 487 af 24/06/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved § 1 i lov nr. 347 af 14. maj 1992, foretages følgende  \r\n\r\n ændring: </P>  \r\n\r\n<P>Efter § 15 M (ophævet) indsættes: </P>  \r\n\r\n<P>&#187; <B>§ 15 N.</B> Ved opgørelsen af den skattepligtige indkomst kan  \r\n\r\n følgende personer fradrage udgifter til vedligeholdelse og forbedring af  \r\n\r\n boligen: </P>  \r\n\r\n<P>1) ejere, der bebor deres helårs- eller fritidsbolig, </P>  \r\n\r\n<P>2) andelshavere i private andelsboligforeninger, der bebor andelsboligen,  \r\n\r\n og </P>  \r\n\r\n<P>3) lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap under iagttagelse af § 28 i lejeloven. En ejer af en privat  \r\n\r\n udlejningsejendom, som selv bebor en lejlighed i ejendommen, anses i denne  \r\n\r\n forbindelse som lejer. </P>  \r\n\r\n<P> <I>Stk. 2.</I> Fradrag kan alene foretages for udgifter, der er afholdt  \r\n\r\n til vedligeholdelse og forbedring af de i stk. 1 nævnte boliger, der er  \r\n\r\n beliggende i Bornholms Amtskommune. Fradraget indrømmes for udgifter til  \r\n\r\n arbejder, der påbegyndes og udføres i perioden 1. juli 1992 til og med 31.  \r\n\r\n december 1993. Fradraget kan for 1992 højst udgøre 7.500 kr. pr. bolig og for  \r\n\r\n 1993 højst 15.000 kr. pr. bolig. Bebor den skattepligtige alene boligen i en  \r\n\r\n del af perioden 1. juli 1992 til og med 31. december 1992 henholdsvis 1.  \r\n\r\n januar 1993 til og med 31. december 1993, nedsættes nævnte beløb  \r\n\r\n forholdsmæssigt. </P>  \r\n\r\n<P> <I>Stk. 3.</I> Som fradragsberettigede arbejder efter stk. 1 og 2 anses  \r\n\r\n for personer nævnt under stk. 1, nr. 1 og 2, de arbejder, der er anført i §  \r\n\r\n 1, stk. 1, punkt 1.1.-1.7., i Boligministeriets bekendtgørelse nr. 479 af 25.  \r\n\r\n juni 1991, og for personer nævnt under stk. 1, nr. 3, de arbejder, der er  \r\n\r\n anført i § 1, stk. 1, punkt 3.1.-3.5., i samme bekendtgørelse. </P>  \r\n\r\n<P> <I>Stk. 4.</I> Fradrag efter stk. 1 og 2 indrømmes kun for udgifter til  \r\n\r\n arbejder, der udføres af virksomheder, der er registreret efter  \r\n\r\n merværdiafgiftsloven (momsloven). Fradrag kan ikke foretages for arbejder  \r\n\r\n udført af egen virksomhed. </P>  \r\n\r\n<P> <I>Stk. 5.</I> Hvor en ejendom omfattet af stk. 1 tillige i væsentligt  \r\n\r\n omfang benyttes erhvervsmæssigt, kan der alene beregnes fradrag efter stk. 1  \r\n\r\n og 2 for udgifter, der vedrører den del af ejendommen, der tjener som bolig.  \r\n\r\n</P>  \r\n\r\n<P> <I>Stk. 6.</I> Der indrømmes ikke fradrag efter stk. 1 og 2 for arbejder  \r\n\r\n i det omfang, der er ydet tilskud til de afholdte udgifter fra det offentlige  \r\n\r\n eller indrømmet fradrag for de afholdte udgifter efter andre regler i  \r\n\r\n skattelovgivningen. For ejere af ejendomme, der tjener til bolig for ejeren,  \r\n\r\n og som indeholder en eller to selvstændige lejligheder, og for hvilke der  \r\n\r\n foretages fradrag efter stk. 1 og 2 for 1992, kan standardfradrag efter § 15  \r\n\r\n J for indkomståret 1992 ikke overstige halvdelen af det årlige  \r\n\r\n standardfradrag. Foretages der fradrag for 1993, bortfalder standardfradrag  \r\n\r\n efter § 15 J for indkomståret 1993. </P>  \r\n\r\n<P> <I>Stk. 7.</I> Udgifter, der er fradraget i indkomsten efter stk. 1 og 2,  \r\n\r\n medregnes ikke ved opgørelsen af grundlaget for skattemæssige afskrivninger  \r\n\r\n og medregnes ikke til anskaffelsessummen ved opgørelse af skattepligtig  \r\n\r\n fortjeneste ved afståelse af fast ejendom.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved lov nr. 240 af 8. april 1992, foretages følgende ændring:  \r\n\r\n</P>  \r\n\r\n<P>Efter <I>§ 15 M</I> (ophævet) indsættes: </P>  \r\n\r\n<P>&#187; <B>§ 15 N.</B> Ved opgørelsen af den skattepligtige indkomst kan  \r\n\r\n følgende personer fradrage udgifter til vedligeholdelse og forbedring af  \r\n\r\n boligen: </P>  \r\n\r\n<P>1) ejere, der bebor deres helårs- eller fritidsbolig, </P>  \r\n\r\n<P>2) andelshavere i private andelsboligforeninger, der bebor andelsboligen  \r\n\r\n og </P>  \r\n\r\n<P>3) lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap under iagttagelse af § 28 i lejeloven. En ejer af en privat  \r\n\r\n udlejningsejendom, som selv bebor en lejlighed i ejendommen, anses i denne  \r\n\r\n forbindelse som lejer. </P>  \r\n\r\n<P> <I>Stk. 2.</I> Fradrag kan alene foretages for udgifter, der er afholdt  \r\n\r\n til vedligeholdelse og forbedring af de i stk. 1 nævnte boliger, der er  \r\n\r\n beliggende i Bornholms Amtskommune. Fradraget kan alene foretages af  \r\n\r\n personer, der for kalenderåret 1992 henholdsvis 1993 svarer kommunal  \r\n\r\n indkomstskat til en kommune i Bornholms Amtskommune efter reglerne i § 2 i  \r\n\r\n lov om kommunal indkomstskat. Fradraget kan for 1992 højst udgøre 7.500 kr.  \r\n\r\n pr. bolig og for 1993 højst 15.000 kr. pr. bolig. Fradraget indrømmes for  \r\n\r\n udgifter til arbejder, der påbegyndes og udføres i perioden 1. juli 1992 til  \r\n\r\n og med 31. december 1993. Bebor den skattepligtige alene boligen i en del af  \r\n\r\n perioden 1. juli 1992 til og med 31. december 1992 henholdsvis 1. januar 1993  \r\n\r\n til og med 31. december 1993, nedsættes nævnte beløb forholdsmæssigt. </P>  \r\n\r\n<P> <I>Stk. 3.</I> Som fradragsberettigede arbejder efter stk. 1-2 anses for  \r\n\r\n personer nævnt under stk. 1, nr. 1-2, de arbejder, der er anført i § 1, stk.  \r\n\r\n 1, punkt 1.1.-1.7. i Boligministeriets bekendtgørelse nr. 479 af 25. juni  \r\n\r\n 1991 og for personer nævnt under stk. 1, nr. 3, de arbejder, der er anført i  \r\n\r\n § 1, stk. 1, punkt 3.1.-3.5. i samme bekendtgørelse. </P>  \r\n\r\n<P> <I>Stk. 4.</I> Fradrag efter stk. 1-2 indrømmes kun for udgifter til  \r\n\r\n arbejder, der udføres af virksomheder, der er registreret efter lov om  \r\n\r\n almindelig omsætningsafgift. Fradrag kan ikke foretages for arbejder udført  \r\n\r\n af egen virksomhed. </P>  \r\n\r\n<P> <I>Stk. 5.</I> Hvor en ejendom omfattet af stk. 1 tillige i væsentligt  \r\n\r\n omfang benyttes erhvervsmæssigt, kan der alene beregnes fradrag efter stk.  \r\n\r\n 1-2 for udgifter, der vedrører den del af ejendommen, der tjener som bolig.  \r\n\r\n</P>  \r\n\r\n<P> <I>Stk. 6.</I> Der indrømmes ikke fradrag efter stk. 1-2 for arbejder i  \r\n\r\n det omfang, der er ydet tilskud til de afholdte udgifter fra det offentlige  \r\n\r\n eller indrømmet fradrag for de afholdte udgifter efter andre regler i  \r\n\r\n skattelovgivningen. For ejere af ejendomme, der tjener til bolig for ejeren,  \r\n\r\n og som indeholder een eller to selvstændige lejligheder, og for hvilke der  \r\n\r\n foretages fradrag efter stk. 1-2 for 1992, kan standardfradrag efter  \r\n\r\n ligningslovens § 15 J for indkomståret 1992 ikke overstige halvdelen af det  \r\n\r\n årlige standardfradrag. Foretages der fradrag for 1993, bortfalder  \r\n\r\n standardfradrag efter ligningslovens § 15 J for indkomståret 1993. </P>  \r\n\r\n<P> <I>Stk. 7.</I> Udgifter, der er fradraget i indkomsten efter stk. 1-2,  \r\n\r\n medregnes ikke ved opgørelsen af grundlaget for skattemæssige afskrivninger  \r\n\r\n og medregnes ikke til anskaffelsessummen ved opgørelse af skattepligtig  \r\n\r\n fortjeneste ved afståelse af fast ejendom.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Formålet med lovforslaget er at indføre en forsøgsordning, hvorefter  \r\n\r\n udgifter til vedligeholdelse og forbedring af boliger på Bornholm kan  \r\n\r\n fradrages ved opgørelsen af den skattepligtige indkomst. Forsøgsordningen  \r\n\r\n skal løbe i halvandet år. </P>  \r\n\r\n<P>Lovforslaget er et led i den aftale om aktivering, som den 8. maj 1992 er  \r\n\r\n indgået mellem Det Konservative Folkeparti, Venstre, Det Radikale Venstre,  \r\n\r\n Centrum-Demokraterne, Kristeligt Folkeparti, Socialdemokratiet og  \r\n\r\n Socialistisk Folkeparti. Der er mellem partierne enighed om som forsøg at  \r\n\r\n etablere Bornholm som en frizone. I den forbindelse indføres en  \r\n\r\n forsøgsordning, hvorefter ejere og lejere af helårs- og fritidsboliger kan få  \r\n\r\n fradrag for udgifter til vedligeholdelse og forbedring af boligen i perioden  \r\n\r\n 1. juli 1992 til og med 31. december 1993. </P>  \r\n\r\n<P> <I>Provenumæssige konsekvenser </I></P>  \r\n\r\n<P> Der er ikke holdepunkter for at vurdere, i hvilket omfang  \r\n\r\n fradragsordningen vil blive udnyttet. Hvis man antager en udnyttelsesgrad på  \r\n\r\n 50 pct. i 1993, svarende til at hveranden af de berettigede udnytter  \r\n\r\n fradraget fuldt ud, og en lidt højere udnyttelsesgrad i 2. halvår af 1992,  \r\n\r\n kan det umiddelbare provenutab anslås til i størrelsesordenen 45 mill. kr. i  \r\n\r\n 1992 og 75 mill. kr. i 1993. Heraf er henholdsvis godt 25 mill. kr. i 1992 og  \r\n\r\n ca. 45 mill. kr. i 1993 provenutab for bornholmske kommuner. </P>  \r\n\r\n<P>For finansåret 1992 skønnes provenutabet i så fald at udgøre ca. 20 mill.  \r\n\r\n kr., og for finansåret 1993 ca. 75 mill. kr., mens de resterende ca. 25 mill.  \r\n\r\n kr. fremkommer i 1994 i forbindelse med årsopgørelsen for 1993. </P>  \r\n\r\n<P>En stor del af provenutabet antages at blive opvejet af afledte positive  \r\n\r\n effekter i form af sparede dagpenge og øget provenu af indkomstskat og moms.  \r\n\r\n</P>  \r\n\r\n<P> <I>Administrative konsekvenser </I></P>  \r\n\r\n<P> Forslaget skønnes ikke at medføre administrative konsekvenser for de  \r\n\r\n statslige told- og skattemyndigheder. Det forudsættes herved, at  \r\n\r\n administrationen vil kunne ske uden ændringer i edb-systemer og  \r\n\r\n selvangivelser på grund af det begrænsede antal skatteydere, der forventes at  \r\n\r\n blive omfattet af ordningen. </P>  \r\n\r\n<P>Forslaget skønnes at medføre et begrænset merarbejde for  \r\n\r\n skattemyndighederne i de bornholmske kommuner. </P>  \r\n\r\n<P> <I>Spaltehenvisninger </I></P>  \r\n\r\n<P> Ligningsloven er senest ændret ved lov nr. 240 af 8. april 1992, jf.  \r\n\r\n Folketingstidende 1991-92, sp. 2779, 3495, 8343, 8490 og tillæg A, sp. 2679.  \r\n\r\n</P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Lovforslaget omfatter alle typer helårsboliger, herunder en- og  \r\n\r\n tofamilieshuse, ejerlejligheder, stuehuse på landet, andelsboliger og  \r\n\r\n udlejningslejligheder. Forslaget gælder tillige for fritidsboliger. Det er en  \r\n\r\n betingelse, at boligen er beliggende i Bornholms Amtskommune. </P>  \r\n\r\n<P>Efter forslaget skal både ejere, andelshavere, lejere og boligtagere kunne  \r\n\r\n foretage fradraget. Således kan også en ejer af en udlejningsejendom foretage  \r\n\r\n fradrag vedrørende den bolig i ejendommen, som den pågældende selv bebor. Det  \r\n\r\n er en forudsætning for at kunne foretage fradraget, at den pågældende person  \r\n\r\n for kalenderåret 1992 henholdsvis 1993 svarer kommunal indkomstskat til en  \r\n\r\n kommune i Bornholms Amtskommune efter reglerne i § 2 i lov om kommunal  \r\n\r\n indkomstskat. En yderligere betingelse er, at den pågældende person bebor  \r\n\r\n boligen. For fritidsboligers vedkommende gælder, at boligen skal stå til  \r\n\r\n rådighed for ejeren. </P>  \r\n\r\n<P>Fradrag indrømmes for dokumenterede udgifter til løn og materialer mv.  \r\n\r\n vedrørende vedligeholdelse og forbedring. Udgiften skal være afholdt af  \r\n\r\n beboeren. For boliger omfattet af lejelovgivningens regler skal udgiften til  \r\n\r\n arbejdet i det omfang, det er omfattet af lejelovens § 28, være afholdt efter  \r\n\r\n aftale med udlejer. Udgifter afholdt af ejere af udlejningsejendomme, f.eks.  \r\n\r\n over ejendommens vedligeholdelseskonto, kan ikke fradrages. Den nærmere  \r\n\r\n afgrænsning af de fradragsberettigede udgifters art foreslås foretaget via en  \r\n\r\n særlig liste, jf. lovforslagets stk. 3. </P>  \r\n\r\n<P>Fradrag indrømmes for regningsbeløbet inkl. moms, dog således at der pr.  \r\n\r\n bolig højst kan fradrages 7.500 kr. i 1992 og 15.000 kr. i 1993. Fradraget  \r\n\r\n fordeles forholdsmæssigt i relation til antallet af f.eks. ejere af boligen  \r\n\r\n eller lejere i henhold til lejekontrakten. F.eks. vil to ejere herefter hver  \r\n\r\n især højst kunne fradrage 3.750 kr. i 1992 og 7.500 kr. i 1993. Tilsvarende  \r\n\r\n reduceres det maksimale fradragsbeløb forholdsmæssigt, såfremt boligen kun  \r\n\r\n bebos en del af perioden 1. juli 1992 til og med 31. december 1992  \r\n\r\n henholdsvis 1. januar 1993 til og med 31. december 1993. Er f.eks. en  \r\n\r\n fritidsbolig udlejet en del af året, kan der alene foretages fradrag svarende  \r\n\r\n til den del af perioden, hvor boligen står til ejerens rådighed. </P>  \r\n\r\n<P>Arbejde, der giver ret til fradrag, skal være påbegyndt og udført i  \r\n\r\n forsøgsperioden, der som nævnt løber fra den 1. juli 1992 til og med den 31.  \r\n\r\n december 1993. Et arbejde anses for påbegyndt ved den fysiske iværksættelse  \r\n\r\n af arbejdet på ejendommen. Kontrahering eller indkøb af materialer anses ikke  \r\n\r\n for påbegyndelse. Arbejdet skal være udført inden for det angivne tidsrum, og  \r\n\r\n dokumentation for udgiftens afholdelse skal forelægges skattemyndighederne,  \r\n\r\n før der kan indrømmes fradrag efter ordningen. </P>  \r\n\r\n<P>De arbejder, der skal være fradragsberettigede ifølge forslaget, svarer i  \r\n\r\n vidt omfang til de vedligeholdelses- og forbedringsarbejder, hvortil der kan  \r\n\r\n ydes tilskud efter lov nr. 379 af 6. juni 1991 om statstilskud til  \r\n\r\n forbedringsarbejder m.v. i helårsboliger. Man har fundet det hensigtsmæssigt  \r\n\r\n i vidt omfang at afgrænse de omhandlede arbejder på samme måde som i  \r\n\r\n tilskudsloven, der ligesom ordningen i fradragsreglen er en midlertidig  \r\n\r\n ordning. Fradragsordningen kommer derved til at fungere som et supplement til  \r\n\r\n tilskudsloven. </P>  \r\n\r\n<P>Boligministeriet har oplyst, at man ikke har planer om at ændre  \r\n\r\n bekendtgørelsen inden udgangen af 1993. </P>  \r\n\r\n<P>Ejere, der bebor deres helårs- eller fritidsbolig, og andelshavere i  \r\n\r\n private andelsboligforeninger kan foretage fradrag for udgifter til følgende  \r\n\r\n arbejder: </P>  \r\n\r\n<P>1) Energibesparende foranstaltninger, herunder efterisolering,  \r\n\r\n forsatsruder, termostatventiler, varmemålere, varmegenvinding samt sol- og  \r\n\r\n jordvarme o.lign. </P>  \r\n\r\n<P>2) Andre ressourcebesparende foranstaltninger end punkt 1, f.eks.  \r\n\r\n vandbesparende foranstaltninger, vandmålere, affaldshåndtering o.lign. </P>  \r\n\r\n<P>3) Installation, udskiftning og reparation af varmeforsyningsanlæg,  \r\n\r\n herunder naturgas og fjernvarme. </P>  \r\n\r\n<P>4) Tag, ydermure, vinduer, udvendige og indvendige overflader samt  \r\n\r\n fundamenter. </P>  \r\n\r\n<P>5) Bad, wc og køkkener, herunder såvel etablering og udskiftning som  \r\n\r\n istandsættelse. </P>  \r\n\r\n<P>6) Renovering af kloak. </P>  \r\n\r\n<P>7) Tekniske installationer, herunder elinstallationer. </P>  \r\n\r\n<P>Lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap kan foretage fradrag for udgifter til følgende arbejder i den  \r\n\r\n enkelte bolig, idet en ejer af en privat udlejningsejendom, som selv bebor en  \r\n\r\n lejlighed i ejendommen, i denne forbindelse anses som lejer: </P>  \r\n\r\n<P>1) Energibesparende foranstaltninger, herunder efterisolering,  \r\n\r\n forsatsruder, termostatventiler, varmemålere o.lign. </P>  \r\n\r\n<P>2) Andre ressourcebesparende foranstaltninger end punkt 1, f.eks.  \r\n\r\n vandbesparende foranstaltninger, vandmålere, affaldshåndtering o.lign. </P>  \r\n\r\n<P>3) Bad, wc og køkkener, herunder såvel etablering og udskiftning som  \r\n\r\n istandsættelse. </P>  \r\n\r\n<P>4) Indvendige overflader. </P>  \r\n\r\n<P>5) Tekniske installationer, herunder elinstallationer. </P>  \r\n\r\n<P>Det skal være en betingelse for at foretage fradraget, at arbejdet er  \r\n\r\n udført af en momsregistreret virksomhed. Leverer beboeren arbejdskraften ved  \r\n\r\n eget arbejde, kan der ikke gives fradrag for udgifter til nødvendige  \r\n\r\n materialer mv., selv om disse er indkøbt i en momsregistreret virksomhed, da  \r\n\r\n arbejdet skal være udført af en momsregistreret virksomhed. Der vil heller  \r\n\r\n ikke kunne gives fradrag efter lovforslaget for udgifter til arbejder, som en  \r\n\r\n håndværker selv udfører på sin egen bolig. </P>  \r\n\r\n<P>Hvor en ejendom, der anvendes som helårsbolig, tillige i væsentligt omfang  \r\n\r\n benyttes erhvervsmæssigt, kan der alene beregnes fradrag for udgifter, der  \r\n\r\n vedrører den del af ejendommen, der benyttes som helårsbolig. </P>  \r\n\r\n<P>Der indrømmes ikke fradrag for arbejder i det omfang, der er ydet  \r\n\r\n offentligt tilskud til de afholdte udgifter eller indrømmet fradrag for de  \r\n\r\n afholdte udgifter efter andre regler i skattelovgivningen. Som eksempel kan i  \r\n\r\n denne forbindelse nævnes tilskud efter lov om statstilskud til  \r\n\r\n forbedringsarbejder m.v. i helårsboliger, jf. lov nr. 379 af 6. juni 1991.  \r\n\r\n Udgifterne kan være fratrukket som driftsudgifter efter andre regler, f.eks.  \r\n\r\n i forbindelse med udlejning eller fremleje. Det forudsættes, at beslutning om  \r\n\r\n gennemførelse af arbejder i udlejningsboliger, der rækker ud over lejerens  \r\n\r\n eller boligtagerens dispositionsret over det lejede, sker med ejerens  \r\n\r\n godkendelse samt i overensstemmelse med lejelovgivningen, henholdsvis  \r\n\r\n boligbyggerilovgivningen eller ældreboliglovgivningen. </P>  \r\n\r\n<P>Der kan ikke samtidig foretages fradrag for faktiske udgifter og  \r\n\r\n standardfradrag. Standardfradraget tjener bl.a. som kompensation for  \r\n\r\n vedligeholdelsesudgifter. Foretages der fradrag for faktiske udgifter til  \r\n\r\n vedligeholdelse mv., bortfalder standardfradraget for en- og tofamilieshuse  \r\n\r\n derfor uanset størrelsen af de faktisk fradragne udgifter. Da ordningen i  \r\n\r\n 1992 alene skal gælde for 2. halvår, bortfalder alene halvdelen af  \r\n\r\n standardfradraget for 1992. </P>  \r\n\r\n<P>Fratrukne beløb medregnes ikke ved opgørelsen af grundlaget for eventuelle  \r\n\r\n skattemæssige afskrivninger, og de medregnes ikke til anskaffelsessummen ved  \r\n\r\n opgørelse af eventuel skattepligtig fortjeneste efter  \r\n\r\n ejendomsavancebeskatningsloven. Derimod medregnes udgiftsbeløbene, for så  \r\n\r\n vidt der er tale om forbedringer, i de i ligningslovens § 15 B og § 15 E  \r\n\r\n nævnte udgifter til forbedring, som skal tages i betragtning ved beregningen  \r\n\r\n af lejeværdi af egen bolig. </P>  \r\n\r\n<P> <I>Til § 2 </I></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P>Efter 2. behandling den 15. juni 1992 </P>  \r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved § 1 i lov nr. 347 af 14. maj 1992, foretages følgende  \r\n\r\n ændring: </P>  \r\n\r\n<P>Efter § 15 M (ophævet) indsættes: </P>  \r\n\r\n<P>&#187; <B>§ 15 N.</B> Ved opgørelsen af den skattepligtige indkomst kan  \r\n\r\n følgende personer fradrage udgifter til vedligeholdelse og forbedring af  \r\n\r\n boligen: </P>  \r\n\r\n<P>1) ejere, der bebor deres helårs- eller fritidsbolig, </P>  \r\n\r\n<P>2) andelshavere i private andelsboligforeninger, der bebor andelsboligen,  \r\n\r\n og </P>  \r\n\r\n<P>3) lejere af beboelseslejligheder i private udlejningsejendomme og  \r\n\r\n boligtagere i almennyttige boligselskaber samt andet byggeri opført med  \r\n\r\n støtte efter lov om boligbyggeri eller lov om boliger for ældre og personer  \r\n\r\n med handicap under iagttagelse af § 28 i lejeloven. En ejer af en privat  \r\n\r\n udlejningsejendom, som selv bebor en lejlighed i ejendommen, anses i denne  \r\n\r\n forbindelse som lejer. </P>  \r\n\r\n<P> <I>Stk. 2.</I> Fradrag kan alene foretages for udgifter, der er afholdt  \r\n\r\n til vedligeholdelse og forbedring af de i stk. 1 nævnte boliger, der er  \r\n\r\n beliggende i Bornholms Amtskommune. Fradraget indrømmes for udgifter til  \r\n\r\n arbejder, der påbegyndes og udføres i perioden 1. juli 1992 til og med 31.  \r\n\r\n december 1993. Fradraget kan for 1992 højst udgøre 7.500 kr. pr. bolig og for  \r\n\r\n 1993 højst 15.000 kr. pr. bolig. Bebor den skattepligtige alene boligen i en  \r\n\r\n del af perioden 1. juli 1992 til og med 31. december 1992 henholdsvis 1.  \r\n\r\n januar 1993 til og med 31. december 1993, nedsættes nævnte beløb  \r\n\r\n forholdsmæssigt. </P>  \r\n\r\n<P> <I>Stk. 3.</I> Som fradragsberettigede arbejder efter stk. 1 og 2 anses  \r\n\r\n for personer nævnt under stk. 1, nr. 1 og 2, de arbejder, der er anført i §  \r\n\r\n 1, stk. 1, punkt 1.1.-1.7., i Boligministeriets bekendtgørelse nr. 479 af 25.  \r\n\r\n juni 1991, og for personer nævnt under stk. 1, nr. 3, de arbejder, der er  \r\n\r\n anført i § 1, stk. 1, punkt 3.1.-3.5., i samme bekendtgørelse. </P>  \r\n\r\n<P> <I>Stk. 4.</I> Fradrag efter stk. 1 og 2 indrømmes kun for udgifter til  \r\n\r\n arbejder, der udføres af virksomheder, der er registreret efter  \r\n\r\n merværdiafgiftsloven (momsloven). Fradrag kan ikke foretages for arbejder  \r\n\r\n udført af egen virksomhed. </P>  \r\n\r\n<P> <I>Stk. 5.</I> Hvor en ejendom omfattet af stk. 1 tillige i væsentligt  \r\n\r\n omfang benyttes erhvervsmæssigt, kan der alene beregnes fradrag efter stk. 1  \r\n\r\n og 2 for udgifter, der vedrører den del af ejendommen, der tjener som bolig.  \r\n\r\n</P>  \r\n\r\n<P> <I>Stk. 6.</I> Der indrømmes ikke fradrag efter stk. 1 og 2 for arbejder  \r\n\r\n i det omfang, der er ydet tilskud til de afholdte udgifter fra det offentlige  \r\n\r\n eller indrømmet fradrag for de afholdte udgifter efter andre regler i  \r\n\r\n skattelovgivningen. For ejere af ejendomme, der tjener til bolig for ejeren,  \r\n\r\n og som indeholder en eller to selvstændige lejligheder, og for hvilke der  \r\n\r\n foretages fradrag efter stk. 1 og 2 for 1992, kan standardfradrag efter § 15  \r\n\r\n J for indkomståret 1992 ikke overstige halvdelen af det årlige  \r\n\r\n standardfradrag. Foretages der fradrag for 1993, bortfalder standardfradrag  \r\n\r\n efter § 15 J for indkomståret 1993. </P>  \r\n\r\n<P> <I>Stk. 7.</I> Udgifter, der er fradraget i indkomsten efter stk. 1 og 2,  \r\n\r\n medregnes ikke ved opgørelsen af grundlaget for skattemæssige afskrivninger  \r\n\r\n og medregnes ikke til anskaffelsessummen ved opgørelse af skattepligtig  \r\n\r\n fortjeneste ved afståelse af fast ejendom.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1992"
        },
        {
            "displayName": "Accession",
            "displayValue": "199112K00295"
        },
        {
            "displayName": "Entydig dokumentidentifikation",
            "displayValue": "CL002632"
        },
        {
            "displayName": "Dato for førstegangsindlæggelse",
            "displayValue": "25/06/1992"
        },
        {
            "displayName": "Dato for indlæggelse",
            "displayValue": "25/06/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "295"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}