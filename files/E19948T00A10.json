{
    "id": 118038,
    "title": "TOLDVEJLEDNING 1994   AFSNIT A.10 - TOLDKONTINGENT- OG IMPORTLOFTORDNINGER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20023 af 01/01/1994",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>A.10 Toldkontingent- og importloftordninger </P>  \r\n\r\n<P><A HREF=\"#AA.10.1\">A.10.1 Toldkontingentordninger </A> </P>  \r\n\r\n<UL>  \r\n\r\n<LI><A HREF=\"#AA.10.1.1\">A.10.1.1 Opdeling </A> <BR>  \r\n\r\n<LI><A HREF=\"#AA.10.1.2\">A.10.1.2 Toldkontingentordninger med særlige regler  \r\n\r\n</A> <BR>  \r\n\r\n<LI><A HREF=\"#AA.10.1.3\">A.10.1.3 Administration af EF-kontingenter </A> <BR>  \r\n\r\n<LI><A HREF=\"#AA.10.1.4\">A.10.1.4 Fordeling til importørerne </A> <BR>  \r\n\r\n<LI><A HREF=\"#AA.10.1.5\">A.10.1.5 Kontingenttoldbehandling </A> <BR>  \r\n\r\n<LI><A HREF=\"#AA.10.1.6\">A.10.1.6 Mangelfulde angivelser mv. </A> <BR>  \r\n\r\n<LI><A HREF=\"#AA.10.1.7\">A.10.1.7 Korrektion og regulering </A> <BR>  \r\n\r\n<LI><A HREF=\"#AA.10.1.8\">A.10.1.8 Regler i forbindelse med  \r\n\r\n kontingentperiodernes udløb </A> <BR>  \r\n\r\n<LI><A HREF=\"#AA.10.1.9\">A.10.1.9 Efteropkrævning af told </A> <BR>  \r\n\r\n</UL>  \r\n\r\n<P><A HREF=\"#AA.10.2\">A.10.2 Importloftordninger </A> </P>  \r\n\r\n<UL>  \r\n\r\n<LI><A HREF=\"#AA.10.2.1\">A.10.2.1 Administration af importloftordninger </A>  \r\n\r\n<BR>  \r\n\r\n<LI><A HREF=\"#AA.10.2.2\">A.10.2.2 Fortoldning </A> <BR>  \r\n\r\n<LI><A HREF=\"#AA.10.2.3\">A.10.2.3 Efteropkrævning </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit A.10 - Toldkontingent- og  \r\n\r\n importloftordninger </H1>  \r\n\r\n<P></P>  \r\n\r\n<BR>  \r\n\r\n<P>Toldkontingent- og importloftordningerne har til formål dels at sikre at  \r\n\r\n indførsel af varer der ikke produceres i EF i tilstrækkelig omfang dels at  \r\n\r\n begrænse indførsel af bestemte varer, hvis indførselen er til skade for  \r\n\r\n erhvervslivet i EF. <BR>  \r\n\r\n</P>  \r\n\r\n<A NAME=\"\"AA.10.1\"\"></A>\r\n\r\n<DIV CLASS=REFPUNKT ID=\"AA.10.1\">  \r\n\r\n<P>A.10.1 Toldkontingentordninger <BR>  \r\n\r\n</P>  \r\n\r\n<P>Formål <BR>  \r\n\r\n</P>  \r\n\r\n<P>Efter toldkontingentordninger kan en vare eller en varegruppe indføres med  \r\n\r\n hel eller delvis toldfritagelse, indtil den samlede indførsel af varen eller  \r\n\r\n varegruppen har nået en nærmere fastsat størrelse. Når et kontingent er  \r\n\r\n opbrugt, bortfalder således den toldfordel, der er fastsat i  \r\n\r\n toldkontingentordningen. <BR>  \r\n\r\n</P>  \r\n\r\n<P>Den fastsatte størrelse, der kan være udtrykt i mængde eller værdi, kaldes  \r\n\r\n toldkontingentet. Den periode, for hvilken kontingentet er gældende, kaldes  \r\n\r\n kontingentperioden og er sædvanligvis et kalenderår. Den toldsats, der  \r\n\r\n fremkommer som følge af toldfritagelsen - som kan være 0 eller en reduceret  \r\n\r\n toldsats - kaldes kontingenttoldsatsen. Varer, der fortoldes under  \r\n\r\n toldkontingentordninger, opnår kontingenttoldbehandling. <BR>  \r\n\r\n</P>  \r\n\r\n<P>Formålet med EF's toldkontingentordninger er dels at sikre medlemslandene  \r\n\r\n hel eller delvis toldfritagelse ved indførsel af varer, der ikke produceres i  \r\n\r\n tilstrækkeligt omfang i EF, og dels at begrænse de toldindrømmelser, der  \r\n\r\n gives lande udenfor EF i præferenceaftalerne. <BR>  \r\n\r\n</P>  \r\n\r\n<P>Ved at begrænse disse toldindrømmelser har toldkontingentordningerne  \r\n\r\n derfor til formål at beskytte producenterne i EF mod den skadevirkning, der  \r\n\r\n kunne blive resultatet af toldsuspensioner eller toldpræference uden  \r\n\r\n begrænsninger. <BR>  \r\n\r\n</P>  \r\n\r\n<P>Kontingentordningerne i EF's toldindrømmelser over for lande udenfor EF  \r\n\r\n kan være af ren handelspolitisk art, dette er fx tilfældet inden for rammerne  \r\n\r\n af GATT-aftalen, eller af generel politisk art som i U-landspræferencerne, se  \r\n\r\n A.8. <BR>  \r\n\r\n</P>  \r\n\r\n<P>Toldkontingentordningerne er et led i EF's told- og handelspolitik. <BR>  \r\n\r\n</P>  \r\n\r\n<P>Det legale grundlag <BR>  \r\n\r\n</P>  \r\n\r\n<P>Toldkontingentordningerne er optaget i en lang række forordninger og  \r\n\r\n beslutninger. Forordningerne mv. fornyes for en periode - oftest kalenderåret  \r\n\r\n - og indeholder de nærmere bestemmelser om disse ordninger. Det er heri  \r\n\r\n pålagt Kommissionen sammen med medlemsstaterne at varetage administrationen  \r\n\r\n af ordningerne. <BR>  \r\n\r\n</P>  \r\n\r\n<P>Forordningerne og beslutningerne giver ikke regler for, hvordan den  \r\n\r\n nationale administration af ordningerne skal ske. <BR>  \r\n\r\n</P>  \r\n\r\n<P>Bestemmelserne om den danske administration af toldkontingentordningerne  \r\n\r\n fastsættes af skatteministeren med hjemmel i toldloven. Bestemmelserne findes  \r\n\r\n i Skatteministeriets bekendtgørelse om toldbehandling. <BR>  \r\n\r\n</P>  \r\n\r\n<P>Toldkontingentordningerne er optaget i Brugstariffens bilag 4 under de  \r\n\r\n enkelte præferenceaftaler mv. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.1\"\"></A>\r\n\r\n<DIV CLASS=REFPUNKT ID=\"AA.10.1.1\">  \r\n\r\n<P>A.10.1.1 Opdeling <BR>  \r\n\r\n</P>  \r\n\r\n<P>Toldkontingentordningerne kan opdeles i følgende kontingentgrupper: <BR>  \r\n\r\n</P>  \r\n\r\n<PRE>  \r\n\r\n Kontingentgruppe  \r\n\r\n Land(e)/kategori              Dansk       EF  \r\n\r\n ------------------------------------------------------  \r\n\r\n EF's præferenceaftaler med  \r\n\r\n EFTA-landene:  \r\n\r\n - Norge                       33          09.07  \r\n\r\n - Schweiz                     35          09.09  \r\n\r\n - Sverige                     36          09.06  \r\n\r\n - Østrig                      37          09.08  \r\n\r\n EF's Associeringsaftaler  \r\n\r\n med de Østeuropæiske lande    80 - 88     09.50 - 09.54  \r\n\r\n EF's præferenceaftale med  \r\n\r\n Færøerne                      39          09.06  \r\n\r\n EF's præferenceaftaler med  \r\n\r\n Maghreb-landene:  \r\n\r\n - Algeriet                    40          09.10  \r\n\r\n - Marokko                     45          09.11  \r\n\r\n - Tunesien                    48          09.12  \r\n\r\n EF's præferenceaftaler med  \r\n\r\n Machreck-landene:  \r\n\r\n - Egypten                     44          09.17  \r\n\r\n - Jordan                      46          09.11  \r\n\r\n EF's præferenceaftaler med  \r\n\r\n visse Middelhavslande:  \r\n\r\n - Cypern                      41          09.14  \r\n\r\n - Israel                      42          09.13  \r\n\r\n - Bosnien-Hercegovina,  \r\n\r\n Kroatien, Slovenien  \r\n\r\n og Makedonien                 43          09.15  \r\n\r\n - Malta                       47          09.14  \r\n\r\n - Tyrkiet                     51          09.02  \r\n\r\n EF's præferenceaftaler med  \r\n\r\n AVS- og OLT-landene           57 - 59     09.16  \r\n\r\n EF's U-landspræference-  \r\n\r\n arrangement                   90 - 99     10 og 40 - 60  \r\n\r\n GATT-bundne toldkontingenter  61, 63  \r\n\r\n                               og 65       09.00  \r\n\r\n Autonome toldkontingenter     62          09.27  \r\n\r\n                               65          09.28  \r\n\r\n                                           09.29  \r\n\r\n EF's arrangement for varer  \r\n\r\n fremstillet på håndvæv samt  \r\n\r\n håndfremstillede varer        71 - 72     09.01  \r\n\r\n EF' præferencearrangement  \r\n\r\n for De besatte Områder        49          09.13  \r\n\r\n</PRE>  \r\n\r\n<BR>  \r\n\r\n<P>Hver enkelt kontingentordning er i Danmark forsynet med et 5-cifret  \r\n\r\n kontingentløbenummer, som fremgår af Brugstariffens bilag 4. De to første  \r\n\r\n cifre angiver kontingentgruppen - se skemaet ovenfor - og dermed et bestemt  \r\n\r\n land/landegruppe eller kategori. De tre sidste cifre er løbenumre inden for  \r\n\r\n kontingentgrupperne. <BR>  \r\n\r\n</P>  \r\n\r\n<P>I de forskellige EF-forordninger er kontingenterne identificeret ved et  \r\n\r\n 6-cifret EF-løbenummer. De første fire cifre angiver kontingentgruppen - se  \r\n\r\n skemaet ovenfor - og de sidste to cifre er løbenumre indenfor gruppen. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.2\"\"></A>\r\n\r\n<DIV CLASS=REFPUNKT ID=\"AA.10.1.2\">  \r\n\r\n<P>A.10.1.2 Toldkontingentordninger med særlige regler <BR>  \r\n\r\n</P>  \r\n\r\n<P>EF's Ulandspræferencearrangement <BR>  \r\n\r\n</P>  \r\n\r\n<P>I EF's arrangement med generelle toldpræferencer for visse varer med  \r\n\r\n oprindelse i udviklingslande, er der for en lang række varer, der betragtes  \r\n\r\n som særligt følsomme for medlemsstaternes industrier, oprettet  \r\n\r\n toldkontingentordninger til begrænsning af præferencen. <BR>  \r\n\r\n</P>  \r\n\r\n<P>Det generelle præferencearrangement også kaldet GSP vedtages for et år ad  \r\n\r\n gangen ved tre rådsforordninger og en beslutning. De tre rådsforordninger  \r\n\r\n vedrører hver sit vareområde, nemlig landbrugsprodukter, tekstilvarer og  \r\n\r\n industrivarer, medens beslutningen alene omhandler visse jern- og  \r\n\r\n stålprodukter også kaldet EKSF. Når vedtagelse sker for et år ad gangen, kan  \r\n\r\n der år for år ske ændringer både i vurderingen af, hvilke varer der betragtes  \r\n\r\n som særligt følsomme og i de enkelte kontingenters størrelse. <BR>  \r\n\r\n</P>  \r\n\r\n<P>Et toldkontingent knytter sig almindeligvis til et enkelt udviklingsland,  \r\n\r\n men kan også knytte sig til en landekreds, hvilket er tilfældet for  \r\n\r\n landbrugskontingenterne. <BR>  \r\n\r\n</P>  \r\n\r\n<P>Varer fremstillet på håndvæv samt håndfremstillede varer <BR>  \r\n\r\n</P>  \r\n\r\n<P>EF har etableret et særligt præferencearrangement for visse tekstilvarer  \r\n\r\n fremstillet på håndvæv samt visse andre håndfremstillede varer, hvor den  \r\n\r\n toldfri indførsel er begrænset af toldkontingenter. <BR>  \r\n\r\n</P>  \r\n\r\n<P>Udover den mængdemæssige begrænsning, som er indeholdt i selve  \r\n\r\n kontingentordningen, er der - for så vidt angår de håndfremstillede varer -  \r\n\r\n for hver hovedposition, dvs. den 6-cifrede KN-position fastsat et maksimum på  \r\n\r\n ca 12% af det samlede EF-kontingent. Det kan derfor forekomme, at adgangen  \r\n\r\n til kontingenttoldbehandling for kun en del af vareområdet under  \r\n\r\n kontingentløbenummer 72-010 ophører. Der er således fortsat adgang til  \r\n\r\n kontingenttoldbehandling for den øvrige del af vareområdet, indtil det  \r\n\r\n samlede kontingent er opbrugt. <BR>  \r\n\r\n</P>  \r\n\r\n<P>Vareområdet er tillige omfattet af EF's U-landspræferencearrangement,  \r\n\r\n således at håndfremstillede varer også kan indføres toldfrit efter reglerne i  \r\n\r\n dette arrangement. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.3\"\"></A>\r\n\r\n<DIV CLASS=REFPUNKT ID=\"AA.10.1.3\">  \r\n\r\n<P>A.10.1.3 Administration af EF-kontingenter <BR>  \r\n\r\n</P>  \r\n\r\n<P>Toldkontingentordningerne administreres af EF-Kommissionen som  \r\n\r\n EF-kontingenter uden forlods fordeling af kvoter til medlemslande. For de 11  \r\n\r\n EKSF-kontingenter i U-landsordningen sker der dog en forlods fordeling til  \r\n\r\n medlemslandene. <BR>  \r\n\r\n</P>  \r\n\r\n<P>Det betyder, at alle kontingentangivelser med samme modtagelsesdag i alle  \r\n\r\n medlemslandene ligestilles. Fordeling af kontingentandele til de danske  \r\n\r\n importører må derfor afvente opgørelse i EF-Kommissionen over, i hvilket  \r\n\r\n omfang der kan indrømmes kontingenttoldbehandling på en given  \r\n\r\n modtagelsesdato. <BR>  \r\n\r\n</P>  \r\n\r\n<P>Indtil videre vil der kunne forekomme toldkontingentordninger, hvor  \r\n\r\n kontingentet deles i to dele, således at den første del fordeles mellem  \r\n\r\n medlemslandene til national administration, medens den anden del forbliver i  \r\n\r\n en EF-reserve, bestemt til at kunne dække behovet i de medlemslande, der  \r\n\r\n først opbruger deres tildelte kontingent. <BR>  \r\n\r\n</P>  \r\n\r\n<P>Administrationen af EF's toldkontingentordninger er i Danmark opdelt  \r\n\r\n mellem Told- og Skattestyrelsen og Told- og Skatteregion Sønderborg. <BR>  \r\n\r\n</P>  \r\n\r\n<P>Styrelsen iværksætter ordningerne på grundlag af Rådsforordninger, medens  \r\n\r\n regnskabsførelsen mv samt kommunikationen til og fra told- og  \r\n\r\n skatteregionerne og til og fra Kommissionen om ordningernes udnyttelse,  \r\n\r\n varetages af Told- og Skatteregion Sønderborg. <BR>  \r\n\r\n</P>  \r\n\r\n<P>Iværksættelse af toldkontingentordningerne sker ved årsskiftet ved  \r\n\r\n udsendelse af nyoptryk til Brugstariffens bilag 4. Information om ændringer  \r\n\r\n til nyoptrykket - som følge af sent vedtagne forordninger samt iværksættelse  \r\n\r\n af ordninger på andre tidspunkter, sker ved Meddelelser til told- og  \r\n\r\n skatteregionerne og annoncering i Statstidende. Sådanne Meddelelser følges så  \r\n\r\n hurtigt som muligt op med rettelser til Brugstariffens bilag 4. <BR>  \r\n\r\n</P>  \r\n\r\n<P>Regionerne edb-registrerer kontingentangivelserne dagen efter  \r\n\r\n modtagelsesdagen og som hovedregel vil Told- og Skatteregion Sønderborg kunne  \r\n\r\n give oplysning om eventuelle begrænsninger i adgangen til  \r\n\r\n kontingenttoldbehandling 4 hverdage efter modtagelsesdagen. <BR>  \r\n\r\n</P>  \r\n\r\n<P>Der kan imidlertid opstå situationer, hvor der fra Told- og Skatteregion  \r\n\r\n Sønderborg's side må tages forbehold for kontingenttoldbehandling for en  \r\n\r\n given modtagelsesdato. En sådan situation kan opstå som følge af fejl eller  \r\n\r\n mangler, der opstår et sted i hele kommunikationsprocessen fra det tidspunkt,  \r\n\r\n hvor regionen modtager en kontingentekspedition, og indtil det tidspunkt,  \r\n\r\n hvor regionerne modtager telefax-meddelelse fra Told- og Skatteregion  \r\n\r\n Sønderborg. <BR>  \r\n\r\n</P>  \r\n\r\n<P>Der kan derfor i visse tilfælde gå mere end de 4 dage, der normalt går,  \r\n\r\n inden det kan konstateres om en sending opnår kontingenttoldbehandling, jf.  \r\n\r\n nedenstående tidsskema: <BR>  \r\n\r\n</P>  \r\n\r\n<P>I det følgende er opstillet en tidsplan for et døgns (kl. 0-24)  \r\n\r\n angivelser: <BR>  \r\n\r\n</P>  \r\n\r\n<P>Mandag - Modtagelsesdag <BR>  \r\n\r\n</P>  \r\n\r\n<P>Tirsdag - Inden kl. 15.00 edb-registrerer regionerne  \r\n\r\n kontingentangivelserne. <BR>  \r\n\r\n</P>  \r\n\r\n<P>Told- og Skatteregion Sønderborg trækker efter kl. 15.00 en  \r\n\r\n ekspeditionsliste og en udnyttelsesliste, med de vareposter, der er  \r\n\r\n edb-registreret med kontingentløbenummer den pågældende dag. <BR>  \r\n\r\n</P>  \r\n\r\n<P>Onsdag - På grundlag af listerne iværksætter Told- og Skatteregion  \r\n\r\n Sønderborg træk på EF-kontingenter. <BR>  \r\n\r\n</P>  \r\n\r\n<P>Torsdag - Told- og Skatteregion Sønderborg modtager om aftenen svar fra  \r\n\r\n Kommissionen om, i hvilket omfang Danmark kan tildeles de ønskede kvoter.  \r\n\r\n<BR>  \r\n\r\n</P>  \r\n\r\n<P>Fredag - Told- og Skatteregion Sønderborg sender telefax til regionerne  \r\n\r\n med oplysning om, i hvilket omfang der kan indrømmes kontingenttoldbehandling  \r\n\r\n for mandagens angivelser. <BR>  \r\n\r\n</P>  \r\n\r\n<P>Regionerne kan herefter afslutte mandagens angivelser. <BR>  \r\n\r\n</P>  \r\n\r\n<P>Told- og Skatteregion Sønderborg udsender månedlig til  \r\n\r\n erhvervsorganisationerne en fortegnelse - de såkaldte røde sider - over  \r\n\r\n opbrugte toldkontingenter. Ophør af kontingenttoldbehandling annonceres også  \r\n\r\n i hvert enkelt tilfælde i Statstidende. <BR>  \r\n\r\n</P>  \r\n\r\n<P>Efter at adgangen til kontingenttoldbehandling er ophørt må der ikke  \r\n\r\n anmodes om kontingenttoldbehandling i fortoldningsangivelsen, der skal  \r\n\r\n angives den tarifmæssige toldsats. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.4\"\"></A>\r\n\r\n<DIV CLASS=REFPUNKT ID=\"AA.10.1.4\">  \r\n\r\n<P>A.10.1.4 Fordeling til importørerne <BR>  \r\n\r\n</P>  \r\n\r\n<P>Der sker ikke nogen forudgående fordeling af toldkontingenterne mellem de  \r\n\r\n enkelte importører, men alle har mulighed for at få kontingenttoldbehandling  \r\n\r\n for varer under en given kontingentordning, så længe kontingentet ikke er  \r\n\r\n opbrugt. Fordelingen mellem importørerne sker på EF-plan i den rækkefølge  \r\n\r\n fortoldningsangivelserne med anmodning om kontingenttoldbehandling  \r\n\r\n registreres og accepteres af myndighederne. <BR>  \r\n\r\n</P>  \r\n\r\n<P>Fortoldningsangivelser, der modtages til registrering inden for samme døgn  \r\n\r\n og derfor tildeles samme modtagelsesdato, bliver sidestillet, således at der  \r\n\r\n når et kontingent er fuldt udnyttet, foretages en procentvis fordeling af  \r\n\r\n restkontingentet mellem de kontingentberettigede angivelser for det  \r\n\r\n pågældende døgn. <BR>  \r\n\r\n</P>  \r\n\r\n<P>Ved årsskiftet ligestilles angivelser modtaget på årets første  \r\n\r\n helligdag(e) med angivelser modtaget på årets første hverdag. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.5\"\"></A>\r\n\r\n<DIV CLASS=REFPUNKT ID=\"AA.10.1.5\">  \r\n\r\n<P>A.10.1.5 Kontingenttoldbehandling <BR>  \r\n\r\n</P>  \r\n\r\n<P>Ved fortoldning skal varemodtageren angive varen til  \r\n\r\n kontingenttoldbehandling og samtidig dokumentere, at varen kan opnå  \r\n\r\n kontingenttoldbehandling. <BR>  \r\n\r\n</P>  \r\n\r\n<P>A.10.1.5.1 Angivelsesregler <BR>  \r\n\r\n</P>  \r\n\r\n<P>Varemodtageren skal angive det 5-cifrede kontingentløbenummer i  \r\n\r\n fortoldningsangivelsens rubrik 39. Herudover skal de sædvanlige  \r\n\r\n angivelsesregler for indførsel under præferenceaftaler, GATT-kontingenter mv.  \r\n\r\n følges således at den relevante beregningsartkode anføres i rubrik 47.  \r\n\r\n Endelig skal varemodtageren ligeledes i rubrik 47, i feltet - sats - anføre  \r\n\r\n den gældende kontingenttoldsats, som kan være 0 eller en reduceret sats. <BR>  \r\n\r\n</P>  \r\n\r\n<P>Hvis private, udenlandske virksomheder eller virksomheder, der har  \r\n\r\n kontantafregning, fortolder varer, der ønskes kontingenttoldbehandlet, kan  \r\n\r\n regionen kræve sikkerhedsstillelse for tolden. <BR>  \r\n\r\n</P>  \r\n\r\n<P>A.10.1.5.2 Dokumentationsregler <BR>  \r\n\r\n</P>  \r\n\r\n<P>Varemodtageren skal vedlægge fortoldningsangivelsen dokumentation fx  \r\n\r\n oprindelsesdokumentation, fragtbrev, konnossement, faktura mv., før varerne  \r\n\r\n evt. kan opnå kontingenttoldbehandling. <BR>  \r\n\r\n</P>  \r\n\r\n<P>For kontingenter, der er omfattet af præferenceaftaler, skal betingelserne  \r\n\r\n for præferencetoldbehandling være opfyldt. Dette gælder fx kravene til  \r\n\r\n oprindelsesdokumentation og at forsendelsesreglen mv. er opfyldt, se A.8.  \r\n\r\n<BR>  \r\n\r\n</P>  \r\n\r\n<P>For nedennævnte ordninger er det endvidere en betingelse for  \r\n\r\n kontingenttoldbehandling, at den anførte dokumentation fremlægges. <BR>  \r\n\r\n</P>  \r\n\r\n<P>EFTA (kontingentgruppe 33 - 37) <BR>  \r\n\r\n</P>  \r\n\r\n<P>Udover almindelig oprindelsesdokumentation er det en betingelse for  \r\n\r\n kontingenttoldbehandling af visse fisk og fiskerivarer med oprindelse i  \r\n\r\n EFTA-landene, at indførselsprisen overholder de mindstepriser Ef har fastsat.  \r\n\r\n<BR>  \r\n\r\n</P>  \r\n\r\n<P>Ved kontingenttoldbehandling af fisk og fiskerivarer, for hvilke der er  \r\n\r\n fastsat mindstepriser, skal varemodtageren i fortoldningsangivelsens rubrik  \r\n\r\n 44 yderligere angive fiskens størrelse og indførselspris mv, se  \r\n\r\n Brugstariffens bilag 3.5. <BR>  \r\n\r\n</P>  \r\n\r\n<P>For visse vine med oprindelse i Østrig (kontingentløbenr. 37-110 og  \r\n\r\n 37-120) er det en betingelse for kontingenttoldbehandling, at et dokument for  \r\n\r\n vinens kvalitet - et såkaldt VI 1-dokumentet - fremlægges. <BR>  \r\n\r\n</P>  \r\n\r\n<P>Dokumentets rubrik 15 skal indeholde følgende påtegning attesteret af den  \r\n\r\n kompetente østrigske myndighed: <BR>  \r\n\r\n</P>  \r\n\r\n<P>&quot;Det attesteres herved, at de i dette dokument omhandlede vine er  \r\n\r\n kvalitetsvine/mousserende kvalitetsvine, der har østrigsk oprindelse og er i  \r\n\r\n overensstemmelse med Republikken Østrigs vin- og vinavlslov af 1985&quot;.  \r\n\r\n<BR>  \r\n\r\n</P>  \r\n\r\n<P>Østeuropa (kontingentgruppe 80 - 88) <BR>  \r\n\r\n</P>  \r\n\r\n<P>Ligesom for visse GATT-bundne og autonome kontingenter giver nogle  \r\n\r\n ordninger adgang til indførsel med nedsat landbrugsimportafgift, hvorfor der  \r\n\r\n kræves fremlagt importlicens, Disse ordninger administreres af  \r\n\r\n EF-direktoratet i forbindelse med licensudstedelsen. <BR>  \r\n\r\n</P>  \r\n\r\n<P>For visse jern og stålprodukter kræves der udover sædvanlig  \r\n\r\n oprindelsesdokumentation også fremlagt exportlicens attesteret af de  \r\n\r\n kompetente myndigheder. <BR>  \r\n\r\n</P>  \r\n\r\n<P>Middelhavsområdet (kontingentgruppe 40 - 51) <BR>  \r\n\r\n</P>  \r\n\r\n<P>Kontingentoldbehandling af vin er betinget af, at EF's mindstepris  \r\n\r\n overholdes og at oprindelsescertifikatet indeholder oplysning om virkeligt  \r\n\r\n alkoholindhold for hver vintype samt følgende påtegning: <BR>  \r\n\r\n</P>  \r\n\r\n<P>&quot;Det bekræftes, at ovennævnte vin den ..... (udførselsdato) overholdt  \r\n\r\n referenceprisen franko grænse.&quot; <BR>  \r\n\r\n</P>  \r\n\r\n<P>Påtegningen skal være attesteret af de udstedende myndigheder. <BR>  \r\n\r\n</P>  \r\n\r\n<P>Udover sædvanlig oprindelsesdokumentation skal der for vin med oprindelse  \r\n\r\n i Algeriet, Marokko og Tunesien (kontingentløbenummer 40-010, 45-020 og  \r\n\r\n 48-030) fremlægges et certifikat for oprindelsesbetegnelsen attesteret af de  \r\n\r\n udstedende myndigheder, se bilag 26. <BR>  \r\n\r\n</P>  \r\n\r\n<P>For vin med oprindelse i Marokko eller Tunesien kan der i stedet for et  \r\n\r\n certifikat for oprindelsesbetegnelsen fremlægges et VI 1-dokument eller et VI  \r\n\r\n 2-uddrag, der er påtegnet i overensstemmelse med art. 9 i Kommissionens  \r\n\r\n forordning (EØF) nr. 3590/85. <BR>  \r\n\r\n</P>  \r\n\r\n<P>Kontingenttoldbehandling af varer under kontingentløbenr. 43-010 og 020 er  \r\n\r\n betinget af, at der udover sædvanlig oprindelsesdokumentation fremlægges  \r\n\r\n ægthedscertifikat udstedt af kompetente myndigheder i republikkerne  \r\n\r\n Bosnien-Hercegovina, Kroatien, Slovenien eller den tidligere jugoslaviske  \r\n\r\n republik Makedonien, se bilag 24 og 25. <BR>  \r\n\r\n</P>  \r\n\r\n<P>For visse blomster med oprindelse i Middelhavslandene kan adgangen til  \r\n\r\n kontingenttoldbehandling suspenderes i perioder, som følge af at de  \r\n\r\n mindstepriser EF har fastsat ikke overholdes. <BR>  \r\n\r\n</P>  \r\n\r\n<P>Der kan ikke senere ske regulering til kontingenttoldbehandling for  \r\n\r\n angivelser, der er modtaget på et tidspunkt, hvor adgangen til  \r\n\r\n kontingenttoldbehandling var suspenderet, selv om adgangen hertil  \r\n\r\n genetableres. <BR>  \r\n\r\n</P>  \r\n\r\n<P>U-landsarrangementet (kontingentgruppe 90 - 99) <BR>  \r\n\r\n</P>  \r\n\r\n<P>Kontingenttoldbehandling af &quot;flue cured&quot; Virginiatobak  \r\n\r\n (kontingentløbenummer 90-005) kan foretages når der fremlægges et  \r\n\r\n ægthedscertifikat, som er attesteret af en kompetent myndighed. <BR>  \r\n\r\n</P>  \r\n\r\n<P>GATT-bundne og autonome toldkontingenter (kontingentgruppe 61-65) <BR>  \r\n\r\n</P>  \r\n\r\n<P>En række toldkontingentordninger for visse landbrugsvarer, fx kød og ost,  \r\n\r\n er ikke medtaget i Brugstariffens bilag 4, da disse ordninger giver adgang  \r\n\r\n til indførsel med nedsat landbrugsimportafgift, og kræver importlicens fra  \r\n\r\n EF-direktoratet. <BR>  \r\n\r\n</P>  \r\n\r\n<P>Disse ordninger administreres af EF-direktoratet i forbindelse med  \r\n\r\n udstedelsen af licenserne. <BR>  \r\n\r\n</P>  \r\n\r\n<P>Kontingenttoldbehandling af visse frugter og frugtsafter  \r\n\r\n (kontingentløbenummer 65-040, 060 og 080) er betinget af, at der fremlægges  \r\n\r\n et ægthedscertifikat udstedt af de kompetente myndigheder, se bilag 20-23.  \r\n\r\n<BR>  \r\n\r\n</P>  \r\n\r\n<P>For visse fisk og fiskerivarer er det en betingelse for  \r\n\r\n kontingenttoldbehandling, at indførselsprisen overholder de fastsatte  \r\n\r\n mindstepriser EF har fastsat. Ved kontingenttoldbehandling af fisk og  \r\n\r\n fiskerivarer, for hvilke der er fastsat mindstepriser, skal varemodtageren i  \r\n\r\n fortoldningsangivelsens rubrik 44 yderligere angive fiskens størrelse,  \r\n\r\n indførselspris mv., se Brugstariffens bilag 3.5. <BR>  \r\n\r\n</P>  \r\n\r\n<P>For kontingenttoldbehandling under en række af de GATT-bundne og autonome  \r\n\r\n toldkontingentordninger, er det endvidere en betingelse, at der ikke kan  \r\n\r\n opnås toldfritagelse i henhold til en anden præferenceordning, se  \r\n\r\n Brugstariffens bilag 4.19. <BR>  \r\n\r\n</P>  \r\n\r\n<P>Varer fremstillet på håndvæv samt håndfremstillede varer (kontingentgruppe  \r\n\r\n 71 - 72) <BR>  \r\n\r\n</P>  \r\n\r\n<P>For visse tekstilstoffer fremstillet på håndvæv (kontingentløbenummer  \r\n\r\n 71-010 og 020) findes der regler om, at varerne skal være stemplede eller  \r\n\r\n plomberede i hver ende af stofstykket. Håndvævede produkter af silke eller  \r\n\r\n bomuld, skal endvidere være ledsaget af et fremstillingscertifikat. <BR>  \r\n\r\n</P>  \r\n\r\n<P>Kontingenttoldbehandling af visse varer fremstillet i hånden under  \r\n\r\n kontingentløbenummer 72-010 er betinget af, at der fremlægges et certifikat  \r\n\r\n vedrørende visse kunsthåndværksprodukter, såkaldte Handicrafts, se A.8. <BR>  \r\n\r\n</P>  \r\n\r\n<P>Se i øvrigt i afsnit A.10.1.2. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.6\"\"></A>\r\n\r\n<DIV CLASS=REFPUNKT ID=\"AA.10.1.6\">  \r\n\r\n<P>A.10.1.6 Mangelfulde angivelser mv. <BR>  \r\n\r\n</P>  \r\n\r\n<P>Mangler den fornødne dokumentation, fx oprindelsesdokumenter, fakturaer,  \r\n\r\n fragtbreve mv., eller er den ikke tilstrækkelig, vil der blive opkrævet  \r\n\r\n tarifmæssig told, selvom varemodtageren har anmodet om  \r\n\r\n kontingenttoldbehandling i fortoldningsangivelsen. <BR>  \r\n\r\n</P>  \r\n\r\n<P>Har varemodtageren anmodet om frist til at fremkomme med den nødvendige  \r\n\r\n dokumentation i fortoldningsangivelsen, gives der en frist på en måned til at  \r\n\r\n fremkomme med dokumentationen og der opkræves depositum for tolden. <BR>  \r\n\r\n</P>  \r\n\r\n<P>Efter anmodning kan fristen til at fremskaffe manglende  \r\n\r\n oprindelsesdokumentation forlænges med 3 måneder. Efterfølgende  \r\n\r\n kontingenttoldbehandling kan kun finde sted, hvis adgangen hertil ikke er  \r\n\r\n ophørt på det tidspunkt, hvor tilstrækkelig dokumentation fremlægges for  \r\n\r\n told- og skatteregionen. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.7\"\"></A>\r\n\r\n<DIV CLASS=REFPUNKT ID=\"AA.10.1.7\">  \r\n\r\n<P>A.10.1.7 Korrektion og regulering <BR>  \r\n\r\n</P>  \r\n\r\n<P>Ved korrektion og regulering af fortoldningsangivelser med varer under  \r\n\r\n toldkontingentordninger, vil kontingenttoldbehandling i alle tilfælde kun  \r\n\r\n kunne indrømmes, hvis adgangen hertil ikke er ophørt på det tidspunkt, hvor  \r\n\r\n korrektionen eller reguleringen finder sted. <BR>  \r\n\r\n</P>  \r\n\r\n<P>I tilfælde, hvor kontingenttoldbehandling ikke har kunnet finde sted på  \r\n\r\n grund af manglende dokumentation, men hvor den fornødne dokumentation  \r\n\r\n fremlægges inden for den foreskrevne frist skal varemodtageren afgive  \r\n\r\n rettelsesangivelse for at få fortoldningsekspeditionen korrigeret. <BR>  \r\n\r\n</P>  \r\n\r\n<P>Hvis der anmodes om regulering i henhold til toldkodeksens artikel 236,  \r\n\r\n skal skriftlig ansøgning herom indsendes til fortoldningsregionen inden 3 år  \r\n\r\n efter at fortoldningen har fundet sted. <BR>  \r\n\r\n</P>  \r\n\r\n<P>Ansøgningen indsendes på en rettelsesangivelse. Ansøgning i henhold til  \r\n\r\n toldkodeksens artikel 236 kan ske når varemodtageren på  \r\n\r\n modtagelsestidspunktet ikke har anmodet om kontingenttoldbehandling, eller  \r\n\r\n når de foreskrevne tidsfrister for fremskaffelse af oprindelsesdokumentation  \r\n\r\n ikke er overholdt. <BR>  \r\n\r\n</P>  \r\n\r\n<P>Indsendes der ansøgning om regulering fordi et kontingent åbner eller  \r\n\r\n genåbner med tilbagevirkende kraft, tæller den oprindelige modtagelsesdato  \r\n\r\n som kontingenttoldbehandlingstidspunkt, hvis alle de nødvendige dokumenter er  \r\n\r\n tilstede. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.8\"\"></A>\r\n\r\n<DIV CLASS=REFPUNKT ID=\"AA.10.1.8\">  \r\n\r\n<P>A.10.1.8 Regler i forbindelse med kontingentperiodernes udløb <BR>  \r\n\r\n</P>  \r\n\r\n<P>Overskridelse af 10-dagesfristen <BR>  \r\n\r\n</P>  \r\n\r\n<P>Hvis en vare er blevet godsregistreret mere end 10 hverdage - herunder  \r\n\r\n ikke lørdage - før en kontingentperiodes begyndelse, skal den angives til  \r\n\r\n fortoldning inden udløbet af den foregående kontingentperiode. Hvis  \r\n\r\n fortoldningsangivelsen først modtages til registrering efter dette tidspunkt,  \r\n\r\n vil der kun kunne indrømmes kontingenttoldbehandling efter den nye  \r\n\r\n kontingentordning, hvis følgende betingelser er opfyldt: <BR>  \r\n\r\n</P>  \r\n\r\n<P>1. varerne skal være omfattet af en toldkontingentordning, som er en  \r\n\r\n fortsættelse af en tilsvarende ordning, der var gældende før den nye  \r\n\r\n kontingentperiodes begyndelse, <BR>  \r\n\r\n</P>  \r\n\r\n<P>2. toldkontingentet for den foregående periode må ikke være opbrugt ved  \r\n\r\n kontingentperiodens udløb og adgangen til kontingenttoldbehandling under den  \r\n\r\n nye ordning må ikke være ophørt den dag fortoldningsangivelsen modtages til  \r\n\r\n registrering. <BR>  \r\n\r\n</P>  \r\n\r\n<P>Der er ikke mulighed for kontingenttoldbehandling, hverken efter den gamle  \r\n\r\n eller tilsvarende nye ordning, hvis 10-dagesfristen overskrides ved  \r\n\r\n fortoldning af varer, der skulle have været angivet til fortoldning før en  \r\n\r\n kontingentperiodes udløb, og hvis adgangen til kontingenttoldbehandling for  \r\n\r\n de pågældende varer var ophørt ved kontingentperiodens udløb. <BR>  \r\n\r\n</P>  \r\n\r\n<P>Korrektion og regulering <BR>  \r\n\r\n</P>  \r\n\r\n<P>For så vidt angår korrektion og regulering til kontingenttoldbehandling  \r\n\r\n efter kontingentperiodernes udløb gælder nedennævnte regler. <BR>  \r\n\r\n</P>  \r\n\r\n<P>Der vil efter kontingentperiodens udløb kunne ske korrektion til  \r\n\r\n kontingenttoldbehandling for varer, der ikke har kunnet opnå  \r\n\r\n kontingenttoldbehandling før kontingentperiodens udløb på grund af manglende  \r\n\r\n oprindelsesdokumentation mv., hvis den fornødne dokumentation fremlægges  \r\n\r\n inden udløbet af den givne frist. <BR>  \r\n\r\n</P>  \r\n\r\n<P>Det er en betingelse at adgangen til kontingenttoldbehandling for de  \r\n\r\n pågældende varer ikke var ophørt ved kontingentperiodens udløb eller senere.  \r\n\r\n Kontingenttoldbehandling skal ske efter den før kontingentperiodens udløb  \r\n\r\n gældende ordning. <BR>  \r\n\r\n</P>  \r\n\r\n<P>Der vil efter kontingentperiodens udløb kunne ske regulering til  \r\n\r\n kontingenttoldbehandling i tilfælde, hvor en varemodtager ikke er fremkommet  \r\n\r\n med oprindelsesdokumentation indenfor de givne tidsfrister, eller har undladt  \r\n\r\n at anføre kontingentløbenr. i fortoldningsangivelsens rubrik 39 for varer,  \r\n\r\n der er angivet til fortoldning før en kontingentperiodes udløb. <BR>  \r\n\r\n</P>  \r\n\r\n<P>Det er en betingelse, at anmodning herom fremsættes skriftligt inden 3 år  \r\n\r\n efter, at fortoldningen har fundet sted og at adgangen til  \r\n\r\n kontingenttoldbehandling for de pågældende varer ikke var ophørt ved  \r\n\r\n kontingentperiodens udløb eller senere. Kontingenttoldbehandling skal ske  \r\n\r\n efter den før kontingentperiodens udløb gældende ordning. <BR>  \r\n\r\n</P>  \r\n\r\n<P>Muligheden for korrektion og regulering til kontingenttoldbehandling efter  \r\n\r\n ordninger, der var gældende før kontingentperiodens udløb er begrænset til  \r\n\r\n uudnyttede mængder under de pågældende ordninger. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.1.9\"\"></A>\r\n\r\n<DIV CLASS=REFPUNKT ID=\"AA.10.1.9\">  \r\n\r\n<P>A.10.1.9 Efteropkrævning af told <BR>  \r\n\r\n</P>  \r\n\r\n<P>Der skal ske efteropkrævning af tolden i tilfælde, hvor der fejlagtigt er  \r\n\r\n indrømmet kontingenttoldbehandling som følge af urigtig angivelse i  \r\n\r\n fortoldningsangivelsen; fx forkert oprindelsesland, forkert  \r\n\r\n brugstarifposition, forkert eller manglende anførsel af kontingentløbenr. mv.  \r\n\r\n<BR>  \r\n\r\n</P>  \r\n\r\n<P>Dette gælder dog ikke, hvis de pågældende varer kan henføres til en anden  \r\n\r\n toldkontingentordning med samme kontingentperiode, hvor adgangen til  \r\n\r\n kontingenttoldbehandling ikke er ophørt på rettelsestidspunktet. <BR>  \r\n\r\n</P>  \r\n\r\n<P>Efteropkrævning af told sker i øvrigt efter reglerne i toldkodeksens  \r\n\r\n artikel 220. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.2\"\"></A>\r\n\r\n<DIV CLASS=REFPUNKT ID=\"AA.10.2\">  \r\n\r\n<P>A.10.2 Importloftordninger <BR>  \r\n\r\n</P>  \r\n\r\n<P>Formål <BR>  \r\n\r\n</P>  \r\n\r\n<P>Ved importloftordninger kan adgangen til at indføre en vare eller  \r\n\r\n varegruppe med hel eller delvis toldfritagelse bortfalde, når den samlede  \r\n\r\n indførsel af varen eller varegruppen til hele EF overstiger et bestemt  \r\n\r\n maksimum. Dette maksimum, der kan være udtrykt i værdi- eller mængdeenheder,  \r\n\r\n kaldes importloftet. <BR>  \r\n\r\n</P>  \r\n\r\n<P>Formålet med importloftordningerne er at sikre EF mulighed for at begrænse  \r\n\r\n indførsel af visse varer fra bestemte lande, hvis det skønnes, at såfremt man  \r\n\r\n fortsætter med at give toldpræference vil det være til skade for  \r\n\r\n erhvervslivet i et eller flere medlemslande. <BR>  \r\n\r\n</P>  \r\n\r\n<P>Importloftordningerne adskiller sig fra toldkontingentordningerne ved, at  \r\n\r\n en overskridelse af loftet ikke automatisk fører til, at tolden bliver  \r\n\r\n genindført. EF-Kommissionen kan imidlertid på eget initiativ eller efter  \r\n\r\n anmodning fra et medlemsland genindføre tolden ved en forordning, der optages  \r\n\r\n i EF-Tidende. Varer, der er omfattet af importloftordninger betragtes som  \r\n\r\n mindre følsomme end de, der er omfattet af toldkontingentordninger. <BR>  \r\n\r\n</P>  \r\n\r\n<P>Importloftordninger indgår i EF's præferenceaftaler med de Østeuropæiske  \r\n\r\n lande, visse Middelhavslande og AVS- og OLT-landene samt i EF's  \r\n\r\n præferencearrangement for udviklingslande, se A.8. <BR>  \r\n\r\n</P>  \r\n\r\n<P>For varer, der er omfattet af importloftordninger, er der i Brugstariffens  \r\n\r\n bilag 4, i kolonnen Noter i de enkelte aftaler anført markeringen Loft. <BR>  \r\n\r\n</P>  \r\n\r\n<P>Ved importloftordninger i EF's U-landspræferencearrangement -  \r\n\r\n Brugstariffens bilag 4 - underbilag 4.15 - kan den tarifmæssige told  \r\n\r\n genindføres på ethvert tidspunkt, selv om der ikke er markeret Loft ud for de  \r\n\r\n pågældende varer. Dette kan ske som følge af nogle særlige  \r\n\r\n beskyttelsesklausuler, som er indbygget i forordningerne vedrørende  \r\n\r\n U-landspræferencearrangementet. <BR>  \r\n\r\n</P>  \r\n\r\n<P>Det legale grundlag <BR>  \r\n\r\n</P>  \r\n\r\n<P>Importloftordningerne er optaget i en lang række forordninger og  \r\n\r\n beslutninger, som indeholder de nærmere bestemmelser. Kommissionen og  \r\n\r\n medlemslande administrerer ordningerne i EF. Forordningerne fornyes for hver  \r\n\r\n loftperiode, der oftest er kalenderåret. <BR>  \r\n\r\n</P>  \r\n\r\n<P>Genindførelse af tarifmæssig told for sådanne varer iværksættes af  \r\n\r\n EF-Kommissionen ved offentliggørelse i L-udgaven af EF-Tidende. I Danmark  \r\n\r\n offentliggøres genindførelse af told indtil videre ved telefax-meddelelser  \r\n\r\n til told- og skatteregionerne og ved annoncering i Statstidende. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.2.1\"\"></A>\r\n\r\n<DIV CLASS=REFPUNKT ID=\"AA.10.2.1\">  \r\n\r\n<P>A.10.2.1 Administration af importloftordninger <BR>  \r\n\r\n</P>  \r\n\r\n<P>Som følge af foretagne reguleringer kan EF-Kommissionen også træffe  \r\n\r\n afgørelse om genindførelse af tolden efter udløbet af perioden for den  \r\n\r\n pågældende importloftordning. Genindførelse af tolden vil blive  \r\n\r\n offentliggjort i EF-Tidende. <BR>  \r\n\r\n</P>  \r\n\r\n<P>Told- og Skatteregion Sønderborg udsender 1 gang hver måned til  \r\n\r\n hovederhvervsorganisationerne en fortegnelse over ophør af adgangen til  \r\n\r\n præferencetoldbehandling af varer under importloftordninger. Fortegnelsen, de  \r\n\r\n så kaldte gule sider, indeholder også oplysning om midlertidige stop i  \r\n\r\n adgangen til præferencetoldbehandling som følge af mindsteprissystemet, se  \r\n\r\n Brugstariffens bilag 3. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.2.2\"\"></A>\r\n\r\n<DIV CLASS=REFPUNKT ID=\"AA.10.2.2\">  \r\n\r\n<P>A.10.2.2 Fortoldning <BR>  \r\n\r\n</P>  \r\n\r\n<P>Præferencetoldbehandling af varer, der er underkastet importloftordninger,  \r\n\r\n sker efter reglerne for præferencetoldbehandling, se A.8. Importøren skal  \r\n\r\n ikke herudover foretage særlige angivelser eller opfylde særlige betingelser.  \r\n\r\n<BR>  \r\n\r\n</P>  \r\n\r\n<P>Hvis tolden genindføres fordi importloftet er nået, skal der angives  \r\n\r\n tarifmæssig told. <BR>  \r\n\r\n</P>  \r\n\r\n<P>Ved indførsel af tekstilvarer fra Bosnien-Hercegovina, Slovenien, Kroatien  \r\n\r\n og den tidligere jugoslaviske republik Makedonien kan der være tale om  \r\n\r\n såkaldt økonomisk passiv forædling. <BR>  \r\n\r\n</P>  \r\n\r\n<P>Hvis varerne har undergået en sådan forædling, vil dette fremgå af en  \r\n\r\n påtegning i EUR-1 certifikatet, hvor toldmyndighederne har attesteret, at de  \r\n\r\n pågældende varer er omfattet af denne ordning. <BR>  \r\n\r\n</P>  \r\n\r\n<P>I sådanne tilfælde skal varemodtageren anføre toldordningskode 1435 i  \r\n\r\n rubrik 47 i fortoldningsangivelsen. <BR>  \r\n\r\n</P>  \r\n\r\n<P>Korrektion og regulering <BR>  \r\n\r\n</P>  \r\n\r\n<P>Korrektion og regulering af fortoldningsangivelser, der er omfattet af et  \r\n\r\n importloft, kan kun finde sted, såfremt tolden ikke er genindført på  \r\n\r\n tidspunktet for modtagelse af rettelsesangivelse eller ansøgning. <BR>  \r\n\r\n</P>  \r\n\r\n<P>Ved regulering af angivelser med oprindelig registreringsdato under en  \r\n\r\n udløbet importloftordning, er det ligeledes en betingelse for regulering, at  \r\n\r\n tolden ikke er genindført for de pågældende varer i den pågældende periode.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"\"AA.10.2.3\"\"></A>\r\n\r\n<DIV CLASS=REFPUNKT ID=\"AA.10.2.3\">  \r\n\r\n<P>A.10.2.3 Efteropkrævning <BR>  \r\n\r\n</P>  \r\n\r\n<P>I tilfælde, hvor der fejlagtigt er indrømmet præferencetoldbehandling for  \r\n\r\n varer omfattet af en importloftordning som følge af urigtig angivelse i  \r\n\r\n fortoldningsangivelsen - herunder især anmodning om præferencetoldbehandling,  \r\n\r\n selv om tolden er genindført - skal der ske efteropkrævning af den for lidt  \r\n\r\n betalte told. <BR>  \r\n\r\n</P>  \r\n\r\n<P>Told- og skatteregionerne foretager periodiske edb-udsøgninger over  \r\n\r\n fortoldningsangivelser, hvor der er angivet præferencetoldbehandling, selv om  \r\n\r\n tolden på modtagelsestidspunktet var genindført, og derfor er opført på de  \r\n\r\n såkaldt gule sider. <BR>  \r\n\r\n</P>  \r\n\r\n<P>Efteropkrævning af told sker i øvrigt efter reglerne i toldkodeksens  \r\n\r\n artikel 220. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19948T00A10"
        },
        {
            "displayName": "Entydig dokumentidentifikation",
            "displayValue": "AN006996"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1994"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}