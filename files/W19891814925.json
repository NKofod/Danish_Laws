{
    "id": 36774,
    "title": "Sparekasses udlån til datacenter (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18149 af 21/02/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sparekasses udlån til Sparekassernes Data Center kunne ikke  \r\n\r\n fradrages som hensættelse til dækning af tab, idet der ikke var godtgjort  \r\n\r\n nogen risiko i forbindelse med udlånet, og dette ikke kunne anses for  \r\n\r\n kontingent </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sparekasses udlån til datacenter (* 1) </H1>  \r\n\r\n<P></P>  \r\n\r\n<P>X Sparekasse klagede over, at amtsligningsrådet ikke havde godkendt  \r\n\r\n sparekassens fradrag i indkomstopgørelsen for skatteåret 1986/87 af et beløb  \r\n\r\n på 616.631 kr. for hensættelse til tab på Sparekassernes Data Center (SDC).  \r\n\r\n</P>  \r\n\r\n<P>Det fremgik, at sparekassen i 1966 havde tilsluttet sig SDC, der førte  \r\n\r\n langt den væsentligste del af sparekassens registreringssystemer. I  \r\n\r\n etableringsfasen havde de tilknyttede sparekasser deltaget med betydelige  \r\n\r\n investeringer ved udlån mod gældsbrev. Dette var senere ændret til, at  \r\n\r\n lånesummen blev sat i relation til antallet af bogføringstransaktioner i det  \r\n\r\n foregående kalenderår, således at lånesummen blev reguleret en gang årligt i  \r\n\r\n januar kvartal. Lånet til SDC var rente- og afdragsfrit og kunne kun blive  \r\n\r\n tilbagebetalt, såfremt sparekassen opsagde tillsutningsaftalen. </P>  \r\n\r\n<P>Beløbet, 616.631 kr., havde i sparekassens regnskab været opført som et  \r\n\r\n aktiv, medens fradraget af samme størrelse var ført under afskrivninger og  \r\n\r\n hensættelser. </P>  \r\n\r\n<P>For Landsskatteretten nedlagdes der principalt påstand om, at der var  \r\n\r\n fuldt fradrag for beløbet, 616.631 kr., og subsidiært, at udlånet skulle  \r\n\r\n ansættes skønsmæssigt til kurs 40. </P>  \r\n\r\n<P>Til støtte for den principale påstand anførtes, at lånet til SDC i  \r\n\r\n realiteten var en brugerafgift og ikke et udlån. der var tale om rent  \r\n\r\n forretningsmæssige dispositioner mellem X Sparekasse og SDC, og sparekassens  \r\n\r\n indflydelse i SDC var beskeden. Investeringen i SDC kunne sidestilles med en  \r\n\r\n driftsmæssig investering i en leverandørvirksomhed. Til støtte for den  \r\n\r\n subsidiære påstand anførtes, at udlånet ikke var pari værd som følge af den  \r\n\r\n manglende forrentning og afdragsfrihed. </P>  \r\n\r\n<P>Amtsligningsrådet havde til støtte for den foretagne ansættelse anført, at  \r\n\r\n SDC var en indkøbsforening, og at det ikke skattemæssigt kunne accepteres, at  \r\n\r\n der blev foretaget nedskrivning eller hensættelser på udlån til en sådan  \r\n\r\n forening. </P>  \r\n\r\n<P>Landsskatteretten var enig med amtsligningsrådet i, at der ikke kunne  \r\n\r\n indrømmes fradrag for det omhandlede beløb, hverken med det fulde pålydende  \r\n\r\n eller kursansat, da der ikke var godtgjort nogen risiko i forbindelse med  \r\n\r\n udlånet, og da udlånet efter rettens opfattelse ikke kunne sidestilles med et  \r\n\r\n medlemskontingent. Den påklagede ansættelse blev derfor stadfæstet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 5, side 396. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891814925"
        },
        {
            "displayName": "Entydig dokumentidentifikation",
            "displayValue": "CA004709"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18149"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "21/02/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-134"
        },
        {
            "displayName": "Stikord",
            "displayValue": "BRUGERAFGIFT, DRIFTSLÅN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}