{
    "id": 39943,
    "title": "Varemærket PERMAHYD ikke forveksleligt med det tidligere registrerede varemærke PERMALYN ",
    "documentTypeId": "240",
    "isSagsforlobPeriodValid": false,
    "shortName": "KEN nr 50882 af 23/02/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet omstødte Patentdirektoratets afgørelse, da man ikke  \r\n\r\n fandt varemærkerne PERMAHYD og PERMALYN forvekslelige. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærket PERMAHYD ikke forveksleligt med det  \r\n\r\n tidligere registrerede varemærke PERMALYN </H1>  \r\n\r\n<P></P>  \r\n\r\n<BR>  \r\n\r\n<P>År 1995, den 23. februar afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Finn Mikkelsen) </P>  \r\n\r\n<P>følgende </P>  \r\n\r\n<PRE>  \r\n\r\n                           KENDELSE  \r\n\r\n i sagen j.nr. V 41/93:    Klage fra  \r\n\r\n                           Spies Hecker GbmH,  \r\n\r\n                           Tyskland,  \r\n\r\n                           v/patentbureau  \r\n\r\n                           Budde, Schou &amp; Co. A/S  \r\n\r\n                                  over  \r\n\r\n                           Patentdirektoratets afgørelse  \r\n\r\n                           af 16. august 1993  \r\n\r\n                           af varemærkeansøgning  \r\n\r\n                           nr. 2967 1991.  \r\n\r\n         Den 24. april 1991 indleverede klageren en ansøgning om  \r\n\r\n    registrering af varemærket PERMAHYD (ordmærke) for klasse 2: Lak,  \r\n\r\n    grundingsmidler, fyldstoffer, spartelmasser og hærdemidler (ikke  \r\n\r\n    indeholdt i andre klasser).  \r\n\r\n         I skrivelse af 8. januar 1992 udtalte patentdirektoratet, at  \r\n\r\n    det ansøgte varemærke var fundet forveksleligt med følgende  \r\n\r\n    registrerede varemærke: VR 2996 1974 PERMALYN.  \r\n\r\n         I denne anledning skrev klageren den 8. maj 1992 følgende til  \r\n\r\n    direktoratet:  \r\n\r\n         &#187;....Direktoratet har i sin nævnte skrivelse modholdt  \r\n\r\n    følgende registrering:  \r\n\r\n         VR 2996/74 PERMALYN  \r\n\r\n         Efter ansøgernes formening bør nævnte registrering ikke danne  \r\n\r\n    nogen hindring for registrering af det ansøgte mærke, og ansøgerne  \r\n\r\n    anmoder derfor høfligst direktoratet om at tage sagen op til  \r\n\r\n    fornyet overvejelse med henblik på registrering af det ansøgte  \r\n\r\n    mærke, uanset reg. nr. 2996/74 PERMALYN.  \r\n\r\n         Man bemærker i denne forbindelse følgende:  \r\n\r\n         Mærkerne PERMAHYD/PERMALYN har tilfælles PERMA. Ansøgerne er  \r\n\r\n    indehavere af en række registreringer indeholdende PERMA, nemlig  \r\n\r\n    følgende:  \r\n\r\n         VR 1404/76 PERMACOLOR (PERMA..L..)  \r\n\r\n         VR 3177/77 PERMACRON  (PERMA..N)  \r\n\r\n         VR 4385/91 PERMAFLEX  (PERMA..L..)  \r\n\r\n         VR 3246/77 PERMALOID  (PERMA..L..)  \r\n\r\n         VR 3533/87 PERMANAX   (PERMA..N..)  \r\n\r\n         VR  486/78 PERMATEX  \r\n\r\n         For så vidt angår endestavelsen HYD/LYN, er forholdet det, at  \r\n\r\n    nævnte to endestavelser efter ansøgernes formening adskiller sig  \r\n\r\n    tilstrækkeligt fra hinanden, således at helhedsindtrykket af de to  \r\n\r\n    mærker bliver forskelligt. Mærket PERMALYN har, som ovenfor vist,  \r\n\r\n    ikke alene PERMA tilfælles med ansøgernes registrerede mærker, men  \r\n\r\n    også i sidste stavelse fælles bogstaver.  \r\n\r\n         Indehaverne af den modholdte registrering har, som det  \r\n\r\n    fremgår af det ovennævnte, ikke nogen eneret til PERMA som  \r\n\r\n    mærkebestanddel. Ordet LYN indgår som endestavelse i PERMALYN.  \r\n\r\n    Ordet &#187;lyn&#171; har en sproglig betydning. Som mærkebestanddel i  \r\n\r\n    PERMALYN må man gå ud fra, at der er tale om et farve- og  \r\n\r\n    lakprodukt, der tørrer hurtigt &#187;som et lyn&#171;.  \r\n\r\n         Ansøgerne henstiller herefter, at registrering finder sted  \r\n\r\n    uanset reg. nr. 2996/74 PERMALYN.'  \r\n\r\n         Den 5. januar 1993 fastholdt direktoratet, at mærkerne var  \r\n\r\n    forvekslelige. Direktoratet anførte, at der ved denne afgørelse  \r\n\r\n    var lagt vægt på, at de to første stavelser af i alt tre er  \r\n\r\n    fuldstændig identiske, hvortil kommer, at begge mærker har  \r\n\r\n    bogstavet Y fælles i sidste stavelse.  \r\n\r\n         Klageren fastholdt ved skrivelse af 14. april 1993, at  \r\n\r\n    mærkerne ikke kan anses som forvekslelige og bemærkede bl.a.:  \r\n\r\n       &#187;....  \r\n\r\n</PRE>  \r\n\r\n<P>1. Det er ubestrideligt og ubestridt, at indehaverne af den af  \r\n\r\n Direktoratet modholdte registrering af mærket PERMALYN ikke har nogen eneret  \r\n\r\n til at benytte PERMA- som forstavelse i varemærker. </P>  \r\n\r\n<P>2. Anmelderne har i forvejen registreret en række mærker med PERMA- som  \r\n\r\n begyndelsesbogstaver. </P>  \r\n\r\n<P>3. Der findes også andre PERMA-registreringer i registeret. </P>  \r\n\r\n<P>4. Vi henviser til korrespondancen vedrørende VR 4228 1991 PERMALUX.  \r\n\r\n Indehaverne af VR 2996 1974 PERMALYN nedlagde indsigelse. Indsigelsen blev  \r\n\r\n ikke taget til følge. I indsigelsesskrivelsen af 19. november 1990 anførte  \r\n\r\n indehaverne af VR 2996 1974 PERMALYN bl.a. følgende: </P>  \r\n\r\n<PRE>  \r\n\r\n         &#187;Indsigerne er indehavere af 4 PERMA-registreringer,nemlig  \r\n\r\n         Reg. Nr.  895 1956 PERMAKRAFT  \r\n\r\n         Reg. Nr. 1321 1962 PERMAPAST  \r\n\r\n         Reg. Nr.  988 1956 PERMATON  \r\n\r\n         Reg. Nr. 2996 1974 PERMALYN  \r\n\r\n ...  \r\n\r\n         Der foreligger således varekollision.  \r\n\r\n         Efter indsigernes mening foreligger der forvekslelighed  \r\n\r\n    mellem det offentliggjorte mærke og de ovenfor nævnte fire  \r\n\r\n    PERMA-registreringer. Man anfører i denne forbindelse følgende.  \r\n\r\n ...  \r\n\r\n</PRE>  \r\n\r\n<P>Betydningsmæssigt er der ligeledes en vis overensstemmelse mellem de to  \r\n\r\n mærker. Den identiske forstavelse PERMA giver associationer af noget  \r\n\r\n permanent, eller i hvert fald længe varende. Slutstavelsen LUX i det ansøgte  \r\n\r\n mærke er det latinske ord for &#187;lys&#171;, og af de varer, for hvilke der  \r\n\r\n specielt søges registrering, er da også &#187;luminiscerende stoffer og  \r\n\r\n materialer, nemlig farver, påstrygningsmasse eller -belægning (maling) af en  \r\n\r\n fortsat lysende type&#171;. Slutstavelsen LYN i vore klienters mærke PERMALYN  \r\n\r\n har dels associationer i retning af noget hurtigt, men også i retning af  \r\n\r\n noget lynende klart, skarpt lysende.' I Direktoratets afgørelse af 8. april  \r\n\r\n 1991 anfører Direktoratet bl.a. følgende som begrundelse for tilbagevisning  \r\n\r\n af indsigelsen: </P>  \r\n\r\n<P>&#187;De mener især, at PERMALUX kommer tæt på mærket PERMALYN. De anfører  \r\n\r\n til støtte herfor, at forstavelserne &#187;Perma&#171; er identiske og  \r\n\r\n efterstavelserne -LUX og -LYN begge giver associationer i retning af noget  \r\n\r\n lynende klart og skarpt lysende, idet lux er det latinske ord for  \r\n\r\n &#187;lys&#171;. </P>  \r\n\r\n<P>Der findes talrige registreringer i klasserne 1, 2, 17 og 24 med  \r\n\r\n forstavelsen Perma-. Tilstedeværelsen af en sådan svag forstavelse er ikke i  \r\n\r\n sig selv tilstrækkelig til, at mærkerne anses for forvekslelige. Afgørende er  \r\n\r\n herefter om efterstavelserne viser en sådan lighed, at mærkerne i deres  \r\n\r\n helhed anses som forvekslelige. Registrering VR 895 1956 har efterstavelsen  \r\n\r\n -KRAFT, VR 1321 1962 -PAST, VR 988 1956 -TON. Ingen af disse efterstavelser  \r\n\r\n har nogen lighed med lux, og mærkerne er derfor ikke i deres helhed  \r\n\r\n forvekslelige med det ansøgte mærke. </P>  \r\n\r\n<P>For så vidt angår registreringen VR 2996 1974 PERMALYN begynder tredie  \r\n\r\n stavelse i begge mærker med bog-stavet &#187;L&#171;, men -LYN og -LUX  \r\n\r\n afviger så meget fra hinanden både visuelt, auditivt og ikke mindst  \r\n\r\n betydningsmæssigt, at mærkerne PERMALUX og PERMALYN ikke kan anses for  \r\n\r\n forvekslelige. Indsigelsen kan herefter ikke tages til følge.' </P>  \r\n\r\n<PRE>  \r\n\r\n         Man vil altså bemærke, at såvel de pågældende indsigere samt  \r\n\r\n    Direktoratet lægger vægt på &#187;ikke mindst&#171; det  \r\n\r\n betydningsmæssige.  \r\n\r\n         Forsåvidt angår mærkerne i den foreliggende sag, nemlig  \r\n\r\n    PERMALYN/PERMAHYD, bemærkes følgende:  \r\n\r\n A. PERMALYN  \r\n\r\n Vi skal her ganske støtte os på det af de pågældende  \r\n\r\n    vare-mærkeindehavere selv anførte, dog med den tilføjelse, at  \r\n\r\n    endelsen -LYN også er navnet på den elektriske himmeludladning  \r\n\r\n    LYN, ligesom  det pågældende ord benyttes for noget, der sker  \r\n\r\n    hurtigt (&#187;hurtigt som et lyn&#171;), jf. udtrykket  \r\n\r\n &#187;lynkrig/Blitzkrieg&#171;  \r\n\r\n    fra sidste verdenskrig. I alle de nævnte  \r\n\r\n    betyninger/associationerne er det meget træffende at benytte LYN  \r\n\r\n    som endelse i et mærke for varer i klasse 2.  \r\n\r\n B. PERMAHYD  \r\n\r\n Endelsen -HYD giver associationer i retning af HYDRO, altså noget  \r\n\r\n    ganske andet end LYN i PERMALYN.  \r\n\r\n         Endelserne LYN/HYD adskiller sig i øvrigt fra hinanden med  \r\n\r\n    såvel forbogstav som sidste bogstav. Med hensyn til udseende og  \r\n\r\n    lyd er der klar forskel på L/H OG N/D.  \r\n\r\n         Vi forstår Direktoratets standpunkt derhen, at en  \r\n\r\n    opretholdelse af modholdelsen af PERMALYN over for PERMAHYD ville  \r\n\r\n    indebære, at de pågældende varemærkeindehavere skulle få en eneret  \r\n\r\n    til kombinationen af PERMA- med en endestavelse indeholdende  \r\n\r\n    bogstavet Y. Noget sådant forekommer ikke rimeligt eller  \r\n\r\n    acceptabelt.  \r\n\r\n         I øvrigt forekommer det os, at der er større &#187;lighed&#171;  \r\n\r\n mellem  \r\n\r\n    PERMALUX/PERMALYN end mellem PERMALYN/PERMAHYD, jf. at LYN/LUX har  \r\n\r\n    begyndelsesbogstavet L til fælles, medens bogstaverne Y/U ligger  \r\n\r\n    tæt på hinanden billedmæssigt og lydmæssigt.  \r\n\r\n         Under henvisning til de anførte omstændigheder er det  \r\n\r\n    anmeldernes håb, at Direktoratet vil frafalde modholdelsen af  \r\n\r\n    PERMALYN over for PERMAHYD.'  \r\n\r\n         Den 16. august 1993 afslog direktoratet ansøgningen under  \r\n\r\n    henvisning til, at det ansøgte  \r\n\r\n         &#187;....mærke PERMAHYD er forveksleligt med VR 2996 1974  \r\n\r\n    PERMALYN. Afgørelsen er truffet i henhold til varemærkelovens §  \r\n\r\n    15, stk. 1.  \r\n\r\n         Som begrundelse for afslaget henvises der i det hele til  \r\n\r\n    vores brev af 05 jan. 1993.  \r\n\r\n         Når direktoratet i sagen VR 4228 1991 ikke har anset mærkerne  \r\n\r\n    PERMALYN og PERMALUX for forvekslelige, men i denne sag anser  \r\n\r\n    PERMALYN og PERMAHYD for forvekslelige skyldes det, at der ikke  \r\n\r\n    mindst betydningsmæssigt er en forskel på slutstavelserne LUX og  \r\n\r\n    LYN. En sådan betydningsmæssig forskel gør sig ikke gældende i  \r\n\r\n    nærværende sag.&#171;  \r\n\r\n         Denne afgørelse har klageren ved skrivelse af 13. oktober  \r\n\r\n    1993 indbragt for Patentankenævnet med påstand om, at  \r\n\r\n    Patentdirektoratet pålægges at viderebehandle ansøgningen og  \r\n\r\n    herunder se bort fra registreringen VR 2996/74 PERMALYN.  \r\n\r\n         I ankebegrundelsen har klageren anført følgende:  \r\n\r\n         &#187;....Klagerne er af den opfattelse, at den nævnte  \r\n\r\n    registrering ikke bør danne nogen hindring for registreringen af  \r\n\r\n    mærket PERMAHYD under VA 2967/91.  \r\n\r\n         Vi skal ganske henvise til det af os over for  \r\n\r\n    Patentdirektoratet anførte.  \r\n\r\n         Specielt finder vi det uantageligt, at Patentdirektoratet  \r\n\r\n    statuerer forvekslelighed mellem PERMALYN/PERMAHYD, medens  \r\n\r\n    Patentdirektoratet er af den opfattelse, at der ikke foreligger  \r\n\r\n    forvekslelighed mellem PERMALYN/PERMALUX (bilag 16, 17, 18 og  \r\n\r\n    19)....&#171;  \r\n\r\n         Ankenævnet har behandlet sagen på sit møde den 6. december  \r\n\r\n    1994.  \r\n\r\n         For klageren mødte cand. jur. Inge Lise Persson, som havde  \r\n\r\n    lejlighed til at udtale sig.  \r\n\r\n         Ankenævnet skal udtale:  \r\n\r\n         Idet præfixet PERMA mangler særpræg, og idet de to mærker  \r\n\r\n    efter en helhedsvurdering såvel visuelt som auditivt frembyder  \r\n\r\n    sådanne forskelligheder, at de ikke kan anses for forvekslelige  \r\n\r\n             bestemmes:  \r\n\r\n         Det af Direktoratet modholdte varemærke findes ikke til  \r\n\r\n    hinder for registrering af det ansøgte.  \r\n\r\n</PRE>  \r\n\r\n<P>Grønning-Nielsen. Hans Chr. Thomsen. Finn Mikkelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955088225"
        },
        {
            "displayName": "Entydig dokumentidentifikation",
            "displayValue": "CA007878"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50882"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "23/02/1995"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 41/93"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}