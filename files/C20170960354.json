{
    "id": 192241,
    "title": "Skrivelse om zoneforbud for overtrædelse af forbuddet mod at etablere og opholde sig i lejre, som er egnede til at skabe utryghed i nærområdet",
    "documentTypeId": "200",
    "isSagsforlobPeriodValid": true,
    "shortName": "SKR nr 9603 af 30/06/2017",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om zoneforbud for overtrædelse af forbuddet mod at etablere og opholde sig i lejre, som er egnede til at skabe utryghed i nærområdet</p>\r\n<p>\r\n   <span class=\"Bold\">1.</span> <span class=\"Bold\">Indførelse af et forbud mod utryghedsskabende lejre</span></p>\r\n<p>Ved bekendtgørelse nr. 305 af 31. marts 2017 blev der indsat et nyt § 3, stk. 4, i ordensbekendtgørelsen. Bestemmelsen indeholder et forbud mod at etablere og opholde sig i lejre, som er egnede til at skabe utryghed, på steder, hvortil der er almindelig adgang.</p>\r\n<p>\r\n</p>\r\n<p>Baggrunden for bestemmelsen er, at det i sommeren 2016 blev konstateret, at der blev etableret lejrlignende ophold i det offentlige rum, f.eks. i offentlige parker og på offentlige gader og veje, hvor de pågældende personer sover og opholder sig – ofte i længere tid ad gangen. Sådanne forhold kan indebære gener for omgivelserne i form af f.eks. støj, uro og uhumske sanitære forhold og kan give anledning til utryghed hos omkringboende og forbipasserende.</p>\r\n<p>\r\n</p>\r\n<p>Forbuddet mod etablering af og ophold i lejre trådte i kraft den 1. april 2017.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Zoneforbud for etablering af en utryghedsskabende lejr</span></p>\r\n<p>\r\n</p>\r\n<p>\r\n   <span class=\"Bold\">2.1.</span> <span class=\"Bold\">Det tidligere gældende zoneforbud på 100 meter</span></p>\r\n<p>Med indsættelsen af § 3, stk. 4, i ordensbekendtgørelsen fik politiet endvidere mulighed for efter ordensbekendtgørelsens § 6, stk. 2, at give et zoneforbud på 100 meter til personer, der flere gange overtrådte forbuddet mod at etablere og opholde sig i lejre, som er egnede til at skabe utryghed, på steder, hvortil der er almindelig adgang. Muligheden for at give et zoneforbud på 100 meter for overtrædelse af § 3, stk. 4, var gældende fra den 1. april 2017.</p>\r\n<p>\r\n</p>\r\n<p>\r\n   <span class=\"Bold\">2.2.</span> <span class=\"Bold\">Det nye zoneforbud på 400 meter og 800 meter</span></p>\r\n<p>Ved bekendtgørelse nr. 860 af 28. juni 2017 er ordensbekendtgørelsens § 6 blevet nyaffattet. Der er i den forbindelse i § 6, stk. 3 og 4, indsat nye bestemmelser, som særligt tager sigte på udstedelse af zoneforbud i relation til personer, der har overtrådt lejr-bestemmelsen i § 3, stk. 4, om etablering af og ophold i en utryghedsskabende lejr. Det indebærer at politiet allerede ved første overtrædelse af forbuddet i ordensbekendtgørelsens § 3, stk. 4, kan meddele et zoneforbud på 400 meter fra det sted, hvor overtrædelsen har fundet sted.</p>\r\n<p>\r\n</p>\r\n<p>Første gang et meddelt zoneforbud på 400 meter overtrædes, vil der i medfør af den nye § 6, stk. 4, kunne meddeles et nyt zoneforbud på 800 meter fra det sted i zonen, hvor overtrædelsen af 400-meters zoneforbuddet fandt sted. Overtrædelse af zoneforbuddet straffes som hidtil med en bøde.</p>\r\n<p>\r\n</p>\r\n<p>De nye regler om zoneforbud træder i kraft den 1. juli 2017. Samtidig ophæves muligheden for at meddele zoneforbud på op til 100 meter i medfør af ordensbekendtgørelsens § 6, stk. 2, i forbindelse med etablering eller ophold i en utryghedsskabende lejr.</p>\r\n<p>\r\n</p>\r\n<p>Udvidelsen af zoneforbuddet er en udmøntning af det af initiativerne mod tilrejsende udlændinges lejre i det offentlige rum, som vedrører udvidelse af muligheden for at udstede zoneforbud, som justitsministeren præsenterede den 31. maj 2017.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Betingelser for at meddele zoneforbud på 400 meter og 800 meter</span></p>\r\n<p>Det følger af den nye bestemmelse i ordensbekendtgørelsens § 6, stk. 3, at politiet kan meddele en person, der har overtrådt § 3, stk. 4, forbud imod at færdes frem og tilbage eller tage ophold inden for en radius af 400 meter fra det sted, hvor overtrædelsen er begået. Det er en betingelse for meddelelse af forbud, at der er grund til at tro, at den pågældende ellers vil gentage forseelserne inden for det område, som forbuddet vil omfatte.</p>\r\n<p>\r\n</p>\r\n<p>Har en person overtrådt et zoneforbud udstedt i medfør af § 6, stk. 3, kan politiet efter ordensbekendtgørelsens § 6, stk. 4, meddele den pågældende forbud imod at færdes frem og tilbage eller tage ophold inden for en radius af 800 meter fra det sted, hvor overtrædelsen af 400-meters zoneforbuddet er begået. Det er en betingelse for meddelelse af forbud, at der er grund til at tro, at den pågældende ellers vil gentage forseelserne inden for det område, som forbuddet vil omfatte.</p>\r\n<p>\r\n</p>\r\n<p>\r\n   <span class=\"Bold\">3.1.</span> <span class=\"Bold\">Utryghedsskabende lejr</span></p>\r\n<p>Ordensbekendtgørelsens § 3, stk. 4, indebærer ikke en kriminalisering af overnatning på steder, hvor der er almindelig adgang. Formålet med bestemmelsen er derimod at kriminalisere utryghedsskabende lejre i det offentlige rum.</p>\r\n<p>\r\n</p>\r\n<p>Ved en lejr forstås i overensstemmelse med almindelig sproglig forståelse, jf. eksempelvis Ordbog over det Danske Sprog, bl.a. et sted under åben himmel, hvor (om)rejsende, omflakkende personer indretter sove- eller hvilepladser. Der skal således være tale om en vis grad af etablering af soveplads eller lignende. Opstilling af en enkelt madras eller sovepose vil i almindelighed ikke i sig selv være tilstrækkelig til at udgøre en lejr i bekendtgørelsens forstand, men hvis sovestedet efter sin indretning bærer præg af at have en mere varig karakter, f.eks. ved opstilling af telt eller hvis der er sat presenning op, kan det efter omstændighederne få karakter af en lejr.</p>\r\n<p>\r\n</p>\r\n<p>Ved vurderingen af om en lejr er egnet til at skabe utryghed, kan der bl.a. lægges vægt på antallet af personer i lejren, om lejren er placeret et befærdet sted, og om lejren fører til støjgener, trafikale gener eller andre gener i lokalområdet. Der vil endvidere kunne lægges vægt på de tilstedeværende personers generelle adfærd, herunder om de pågældende begår strafbare forhold i området omkring lejren, f.eks. henkastning af affald, eller udviser chikanøs eller truende adfærd.</p>\r\n<p>\r\n</p>\r\n<p>Det er ikke efter ordensbekendtgørelsens § 3, stk. 4, et krav, at der konkret skal være givet udtryk for en følelse af utryghed i forhold til en lejr, idet den pågældende lejr alene skal være egnet til at skabe utryghed, men henvendelser eller lignende fra personer, der oplever, at en lejr skaber utryghed, vil dog kunne indgå i den samlede vurdering af, om en lejr er omfattet af bestemmelsen.</p>\r\n<p>\r\n</p>\r\n<p>Det er i sagens natur ikke muligt udtømmende at opliste, hvornår der er tale om en lejr, som er egnet til at skabe utryghed. Det må imidlertid antages, at en kø foran en butik, ved indgangen til en koncert, festival eller lignende, hvor folk – afhængig af vejret – ligger med soveposer, formentlig sjældent vil have et mere varigt præg og være egnet til at virke utryghedsskabende i nærområdet.</p>\r\n<p>\r\n</p>\r\n<p>\r\n   <span class=\"Bold\">3.2.</span> <span class=\"Bold\">Formodning for gentagelse</span></p>\r\n<p>Det er endvidere, som anført oven for under pkt. 3, en betingelse for meddelelse af et zoneforbud efter de nye bestemmelser, at der er grund til at tro, at den pågældende ellers vil gentage overtrædelsen af forbuddet mod etablering eller ophold i en utryghedsskabende lejr i det område, som zoneforbuddet vil omfatte – f.eks. fordi den pågældende ikke har et fast opholdssted, og at det pågældende områdes beliggenhed, f.eks. i en by, gør det særlig udsat for etablering af utryghedsskabende lejre.</p>\r\n<p>\r\n</p>\r\n<p>Det er derimod ikke en betingelse for meddelelse af zoneforbud, at der er meddelt forudgående advarsel, påbud eller lignende (i modsætning til forbud efter ordensbekendtgørelsens § 6, stk. 5), eller at eventuelle strafbare forhold forinden skal være afgjort ved dom eller bødevedtagelse.</p>\r\n<p>\r\n</p>\r\n<p>Der skal imidlertid foreligge en vis tidsmæssig sammenhæng mellem overtrædelsen af forbuddet mod etablering eller ophold i en utryghedsskabende lejr, som ligger til grund for forbuddet, og selve afgørelsen om meddelelse af zoneforbuddet.</p>\r\n<p>\r\n</p>\r\n<p>\r\n   <span class=\"Bold\">3.3.</span> <span class=\"Bold\">Proportionalitet</span></p>\r\n<p>En afgørelse om meddelelse af et zoneforbud skal desuden være i overensstemmelse med det forvaltningsretlige proportionalitetsprincip.</p>\r\n<p>\r\n</p>\r\n<p>Der skal således være forholdsmæssighed mellem zoneforbuddets virkninger for den pågældende og de hensyn, der taler for at meddele et zoneforbud. Der henvises i øvrigt til pkt. 4.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Forvaltningsretlige spørgsmål i forbindelse med meddelelse af zoneforbud</span></p>\r\n<p>Denne skrivelse skal ses i sammenhæng med Justitsministeriets vejledning om meddelelse af zoneforbud efter ordensbekendtgørelsens § 6, stk. 4 (nu § 6, stk. 6), som blev udstedt den 31. marts 2017.</p>\r\n<p>\r\n</p>\r\n<p>Udstedelsen af et zoneforbud for overtrædelse af forbuddet mod at etablere og opholde sig i lejre, som er egnede til at skabe utryghed i nærområdet, giver således anledning til de samme generelle forvaltningsretlige spørgsmål, som er beskrevet i pkt. 3 i vejledningen.</p>\r\n<p>\r\n</p>\r\n<p>\r\n   <span class=\"Bold\">5.</span> <span class=\"Bold\">Forbuddets udstrækning og gyldighed</span></p>\r\n<p>\r\n</p>\r\n<p>\r\n   <span class=\"Bold\">5.1.</span> <span class=\"Bold\">Geografisk udstrækning</span></p>\r\n<p>Et zoneforbud indebærer et forbud mod at færdes frem og tilbage eller tage ophold i et bestemt område med en radius på 400 meter fra det sted, hvor overtrædelsen af forbuddet mod etablering eller ophold i en utryghedsskabende lejr i ordensbekendtgørelsens § 3, stk. 4, fandt sted.</p>\r\n<p>\r\n</p>\r\n<p>Første gang et meddelt zoneforbud på 400 meter overtrædes, vil der kunne meddeles et nyt zoneforbud på 800 meter fra det sted i zonen, hvor overtrædelsen af 400-meters zoneforbuddet er begået.</p>\r\n<p>\r\n</p>\r\n<p>Forbuddet vil omfatte veje eller andre steder, hvortil der er almindelig adgang, jf. ordensbekendtgørelsens § 2. Områder inden for den nævnte radius henholdsvis 400 meter eller 800 meter, hvortil der ikke er almindelig adgang, er således ikke omfattet af forbuddet.</p>\r\n<p>\r\n</p>\r\n<p>\r\n   <span class=\"Bold\">5.2.</span> <span class=\"Bold\">Tidsmæssig udstrækning</span></p>\r\n<p>For zoneforbud for overtrædelse af forbuddet mod at etablere og opholde sig i lejre, som er egnede til at skabe utryghed i nærområdet, skal fastsættes en frist, der ikke kan overstige 2 år, jf. ordensbekendtgørelsens § 6, stk. 7.</p>\r\n<p>\r\n</p>\r\n<p>Fristen regnes fra den dag, hvor afgørelsen om zoneforbud er truffet. Forbuddet kan dog først håndhæves over for den pågældende, når forbuddet er meddelt eller forkyndt over for den pågældende.</p>\r\n<p>\r\n</p>\r\n<p>Forbuddet skal meddeles skriftligt, jf. ordensbekendtgørelsens § 6, stk. 7.</p>\r\n<p>\r\n</p>\r\n<p>\r\n   <span class=\"Bold\">5.3.</span> <span class=\"Bold\">Forbuddets udstrækning i øvrigt</span></p>\r\n<p>Forbuddet omfatter den pågældendes færden frem og tilbage eller ophold i det omfattede område. Den pågældendes blotte passage af området er ikke omfattet af zoneforbuddet. Det vil sige, at en person, der er blevet meddelt et zoneforbud, godt må gå gennem det område, der er omfattet af forbuddet, så længe passagen ikke kan siges at have karakter af færden frem og tilbage eller egentligt ophold i området.</p>\r\n<p>\r\n</p>\r\n<p>\r\n   <span class=\"Bold\">6.</span> <span class=\"Bold\">Konsekvensændring af Justitsministeriets vejledning af 31. marts 2017 om meddelelse af zoneforbud efter ordensbekendtgørelsens § 6, stk. 4 (nu § 6, stk. 6)</span></p>\r\n<p>\r\n</p>\r\n<p>Ved bekendtgørelse nr. 860 af 28. juni 2017 blev ordensbekendtgørelsens § 6 af redaktionelle hensyn nyaffattet.</p>\r\n<p>\r\n</p>\r\n<p>Som en konsekvensændring af nyaffattelsen af § 6, foretages følgende ændringer i Justitsministeriets vejledning af 31. marts 2017 om meddelelse af zoneforbud efter ordensbekendtgørelsens § 6, stk. 4:</p>\r\n<p>\r\n</p>\r\n<p>1. Overalt i vejledningen ændres »§ 6, stk. 4« til: »§ 6, stk. 6«.</p>\r\n<p>2. I vejledningens <span class=\"Italic\">pkt. 2.3.</span> ændres »§ 6, stk. 3« til: »§ 6, stk. 5«.</p>\r\n<p>3. I vejledningens <span class=\"Italic\">pkt. 4 </span>og <span class=\"Italic\">4.3.</span> ændres »§ 6, stk. 2 og 3« til: »§ 6, stk. 2-5«.</p>\r\n<p>4. I vejledningens <span class=\"Italic\">pkt. 4.2.</span> ændres »§ 6, stk. 6« til: »§ 6, stk. 8«.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 30. juni 2017</p><p class=\"Sign1\" align=\"center\">Søren Pape Poulsen</p><p class=\"Sign2\" align=\"right\">/ Helga Lund Laursen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2017"
        },
        {
            "displayName": "Accession",
            "displayValue": "C20170960354"
        },
        {
            "displayName": "Entydig dokumentidentifikation",
            "displayValue": "AA010243"
        },
        {
            "displayName": "Dato for førstegangsindlæggelse",
            "displayValue": "01/07/2017"
        },
        {
            "displayName": "Dato for indlæggelse",
            "displayValue": "12/07/2017"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9603"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/06/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2017-100-0164"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}