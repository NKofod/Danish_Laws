{
    "id": 139411,
    "title": "Forslag til folketingsbeslutning om tvangsbehandling af pædofile",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 16",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 29. november 2011 af Peter Skaarup (DF), Kim Christiansen (DF), Kristian Thulesen Dahl (DF), Dennis Flydtkjær (DF) og Pia Kjærsgaard (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om tvangsbehandling af pædofile</p>\r\n<p>Folketinget pålægger regeringen inden udgangen af indeværende folketingssamling at fremsætte lovforslag, der får den virkning, at personer, der dømmes for seksuelle overgreb mod børn, skal underkastes tvungen behandling og dømte for pædofili skal fremover underkastes tvangsopsyn og fortsat tvangsbehandling efter løsladelse, såfremt risikovurdering viser, at der er fare for tilbagefald. Lovforslaget skal endvidere indeholde bestemmelser om en tillægsstraf for pædofilidømte.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Beslutningsforslaget er en delvis genfremsættelse af B 238 om tvangsbehandling af pædofile fra folketingsåret 2009-10, jf. www.folketingstidende.dk/tillæg A.</p>\r\n<p>Formålet med forslaget er at sikre, at pædofilidømte gennemgår behandling under tvang. På grund af risikoen for tilbagefald til sædelighedskriminalitet blandt pædofile skal det endvidere sikres, at pædofile holdes under tvangsopsyn og fortsat tvangsbehandling efter løsladelse, såfremt det vurderes, at der er risiko for tilbagefald. Endvidere skal der indføres en tillægsstraf for personer, der dømmes for seksuelle overgreb mod børn. Tillægsstraffen skal virke således, at når retten udmåler straffen, så fastsætter dommeren samtidig en tillægsstraf, der træder i kraft, hvis den dømte afbryder et behandlingsforløb eller helt nægter at modtage behandling.</p>\r\n<p>Seksuelle overgreb mod børn sker desværre alt for ofte. Fremsættelsen af indeværende forslag er aktualiseret af en sag fra Esbjerg, hvor en 41-årig mand blev tiltalt for en lang række overgreb mod ti børn igennem en periode på 23 år. Manden blev af byretten idømt 7 års fængsel den 22. november 2011 for omfattende sexmisbrug og vold mod børn.</p>\r\n<p>Der findes flere forskellige behandlingsordninger for pædofile, og de betingelser, der kan pålægges ved en prøveløsladelse eller i en dom, er efter forslagsstillernes opfattelse ikke tilstrækkelige, jf. straffelovens §§ 57 og 236. F.eks. er der en behandlingsordning for seksualforbrydere, som ellers ville have fået en ubetinget fængselsstraf på mellem 4 måneder og 1½ år. Ordningen indebærer, at seksualforbryderen idømmes en betinget straf, hvori der indgår et vilkår om psykiatrisk-sexologisk behandling i 2 år og ophold på en af Kriminalforsorgens pensioner i op til 6 måneder, jf. svar på S 5682, folketingsåret 2005-06. Der findes endvidere en visitationsordning for personer, der idømmes en fængselsstraf på typisk mellem 30 dage og 4 år, dog 5 år for voldtægt. Ordningen indebærer, at personer, der idømmes en straf på over 3 måneder, afsoner på visitationsafdelingen på Anstalten ved Herstedvester. Såfremt den dømte er motiveret for og findes egnet til at modtage behandling, kan den dømte efter overførsel til det fængsel, hvor afsoningen skal foregå, få udgangstilladelse med henblik på at modtage behandling. Seksualforbrydere, der idømmes straffe på mere end 4 år, afsoner som hovedregel i Anstalten ved Herstedvester, hvor de tilbydes en række behandlingsformer. De mest hårdkogte seksualforbrydere får tilbudt kønsdriftsdæmpende behandling, såfremt alle andre behandlingsformer viser sig utilstrækkelige. Hvis den dømte afviser medicinsk behandling, medfører dette, at han mister en række frihedsgoder, jf. svar på S 5682, folketingsåret 2005-06.</p>\r\n<p>Det fremgår af justitsministerens svar på REU alm. del – spørgsmål 598 (2008-09), at »ultimo marts 2009 var der i alt 73 personer, der er dømt for seksuelle overgreb mod børn under 15 år, i behandling. Disse 73 personer er fordelt på 14 afsonere, som har udgang til behandling i behandlingsnetværket, 33 betinget dømt med vilkår om psykiatrisk/sexologisk behandling, 23 prøveløsladte med tilsyn og vilkår om psykiatrisk/sexologisk behandling samt 3 tidligere dømte, der deltager i behandling på frivilligt grundlag.«</p>\r\n<p>Ofte mener pædofile ikke, at de har gjort noget forkert. Mange pædofile mener, at de børn, de forgriber sig på, rent faktisk kan lide det. Det fremgår af artiklen »Pædofile: Børn elsker kærlig sex med voksne mænd« i Nyhedsavisen den 24. april 2008. Nyhedsavisen har gennemgået Pædofiligruppens hjemmeside. På hjemmesiden kan man finde links til andre hjemmesider for pædofile, og der formidles kontakt til andre pædofile. Sidens indhold er yderst alvorligt, idet det bl.a. hævdes, at børn kan lide at dyrke sex med voksne, og der vejledes ligefrem i at dyrke sex med børn. Det fremgår endvidere, at der i Pædofiligruppens formålsparagraf står: »Pædofiligruppen er praktisk talt den eneste organisation i Danmark, der beskæftiger sig med børns rettigheder, herunder seksuelle rettigheder.«, jf. Nyhedsavisen, »Pædofile: Børn elsker kærlig sex med voksne mænd«, den 24. april 2008.</p>\r\n<p>Organisationerne Børns Vilkår og Red Barnet kender til problematikken. Det har fået en af Danmarks førende eksperter i behandling af ofre for pædofili, Kuno Sørensen fra Red Barnet til at foreslå tvangsbehandling og tvangsopsyn efter endt afsoning, så det sikres, at alle pædofile uden undtagelse får behandling, mens de sidder i fængsel (se f.eks. www.avisen.dk: »Red Barnet vil tvangsbehandle pædofile«, den 21. april 2008).</p>\r\n<p>I forbindelse med den tidligere omtalte sag fra Esbjerg om adskillige seksuelle overgreb mod flere børn over en længere årrække har Kuno Sørensen på det kraftigste advaret om, at den anklagede J. A. vil begå seksuelle overgreb mod børn igen: »Eftersom han er af den type, der fuldstændig nægter alt, er det højst tvivlsomt, om han nogensinde forandrer sig« (B. T. »Han vil gøre det igen«, den 15. oktober 2011). Pressen har fået adgang til anklageskriftet mod den 40-årige fra Esbjerg. B. T. beskriver anklageskriftet som »et rædselskabinet af beskrivelser af, hvordan J. A. har voldtaget sin egen grædende datter, hvordan han har skåret et af sine små bitte ofre i kønsdelen med en kniv. Hvordan han på brutal vis og på alle tænkelige måder gennem 23 år har misbrugt og voldtaget små børn og derefter tævet og truet dem til tavshed« (ibid). Den brutalitet, som krænkeren har udvist, er ret atypisk for pædofile, udtaler Kuno Sørensen: »Det er usædvanligt, fordi seksuelle krænkerer plejer at opbygge en meget venlig relation til børnene, og via den relation narrer eller overtaler de så børnene til at medvirke og tie stille … I en hel del af sagerne har han målrettet og bevidst påført dem smerte og gjort dem rigtig bange, og det har tilsyneladende indgået som en del af den seksuelle nydelse for ham.« (www.avisen.dk »Psykolog: Esbjerg-sadist er atypisk pædofil«, den 14. oktober 2011).</p>\r\n<p>Børns Vilkår ønsker også, at der skabes bedre mulighed for behandling af pædofile, idet de nuværende redskaber er utilstrækkelige, især hvad angår de pædofile, der har begået gentagen eller meget alvorlig personfarlig sædelighedskriminalitet. Formanden for Børn Vilkår, Peter Albæk, har flere gange efterlyst nye initiativer på området, bl.a. tvangsbehandling. Han udtaler således: »Vi kan jo se at flere af dem, som modtager behandling ikke begår ny kriminalitet. Derfor er det vigtigt, at vi i højere grad tvinger til at starte behandling op« (http://nyhederne-dyn.tv2. dk/article.php/id-22229978:p%C3%A6dofile-siger-nej-til-behandling.html). Alle, der dømmes for alvorlige overgreb, sendes til undersøgelse på den lukkede anstalt i Herstedvester. Men to ud af tre siger nej til at deltage i egentlig behandling (ibid). Peter Albæk mener endvidere, at der er behov for at gøre op med forbuddet mod tvangsbehandling af ikke sindssyge mennesker: »Tvangsbehandling skal ikke være et mål i sig selv, men den yderste løsning i sager, hvor alt andet er prøvet af. Det gælder også pædofile. Vi har som samfund en forpligtelse til at beskytte børnene. Hvis det indebærer, at man tager noget personlig frihed fra pædofile, må det være sådan, for alternativet er, at der sker yderligere overgreb på børn, selvom det kunne være undgået«. (Kristeligt Dagblad: »Skal det være tilladt at kastrere pædofile ved tvang? «, den 24. februar 2007).</p>\r\n<p class=\"TekstoverskriftVenstreBm\">Afsluttende bemærkninger</p>\r\n<p>Når pædofile forgriber sig på børn, er der stor risiko for, at barnet påføres permanente skader. Seksuelle overgreb mod børn er derfor en af de værste forbrydelser, man kan begå. De skader, der påføres barnet, er udelukkende krænkerens ansvar. Derfor bør samfundet også tage alle de skridt, der er nødvendige for at beskytte børn mod seksuelle overgreb. Den verserende sag fra Esbjerg viser også, at det skal være muligt at behandle pædofile mod deres vilje. Den anklagede har været ualmindelig voldelig over for flere børn over en lang årrække, og en af landets fremmeste eksperter på området vurderer, at han vil gentage sine handlinger.</p>\r\n<p>Medierne rapporterer regelmæssigt om seksuelle overgreb mod børn. En del krænkere er personer uden kriminel fortid, hvilket gør det sværere at opdage dem i tide. Indeværende forslag retter sig mod personer, der er blevet dømt for seksuelle overgreb mod mindreårige. Erfaringerne viser, at der er et meget stort tilbagefald for pædofile, hvis de ikke modtager relevant behandling. Erfaringerne viser også, at behandling virker.</p>\r\n<p>Forslagsstillerne håber således, at Folketingets øvrige partier kan slutte op om forslaget.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om tvangsbehandling af pædofile.</p>\r\n<p class=\"ForslagsNummer\">(Beslutningsforslag nr. B 16)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 16",
            "stateLabel": "Bortfaldet",
            "references": [
                {
                    "shortName": "2011/1 BSF 16",
                    "title": "Forslag til folketingsbeslutning om tvangsbehandling af pædofile",
                    "presentationName": "Beslutningsforslag som fremsat",
                    "documentTypeId": 480,
                    "documentId": 139411,
                    "eliUri": "/eli/ft/20111BB00016",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b16/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/11/2011"
        },
        {
            "displayName": "Accession",
            "displayValue": "20111BB00016"
        },
        {
            "displayName": "Entydig dokumentidentifikation",
            "displayValue": "AX013584"
        },
        {
            "displayName": "Dato for førstegangsindlæggelse",
            "displayValue": "30/11/2011"
        },
        {
            "displayName": "Dato for indlæggelse",
            "displayValue": "30/11/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}