{
    "id": 107973,
    "title": "1986 BTL 106   BETÆNKNING OVER FORSLAG TIL LOV OM ÆNDRING AF AUTOMATISKE   REGULERINGSBESTEMMELSER I TILKNYTNING TIL STATENS UDGIFTSBUDGET (ÆNDREDE   REGULERINGSBESTEMMELSER)    NR L 106 1986-87, 1. SAMLING BLAD NR 322 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 106 </P>  \r\n\r\n<P></P>  \r\n\r\n<P>Betænkning over Forslag til lov om ændring af automatiske  \r\n\r\n reguleringsbestemmelser i tilknytning til statens udgiftsbudget (Ændrede  \r\n\r\n reguleringsbestemmelser) <BR>  \r\n\r\n Nr L 106 1986-87, 1. samling Blad nr 322 </P>  \r\n\r\n<P></P>  \r\n\r\n<P>Afgivet af finansudvalget </P>  \r\n\r\n<P></P>  \r\n\r\n<P>Afgivet: 19861210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget og i forbindelse hermed stillet </P>  \r\n\r\n<P>en række spørgsmål til finansministeren, hvis besvarelser er </P>  \r\n\r\n<P>optrykt i bilaget til nærværende betænkning. Udvalget har tillige </P>  \r\n\r\n<P>afholdt samråd med finansministeren om lovforslaget. </P>  \r\n\r\n<P>Der er af finansministeren stillet 3 ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialdemokratiets og Socialistisk Folkepartis medlemmer) </P>  \r\n\r\n<P>lovforslaget til VEDTAGELSE med de af finansministeren stillede </P>  \r\n\r\n<P>ændringsforslag. </P>  \r\n\r\n<P>Et MINDRETAL (Socialdemokratiets medlemmer af udvalget) indstiller </P>  \r\n\r\n<P>lovforslaget til FORKASTELSE ved 3. behandling, fordi regeringen </P>  \r\n\r\n<P>har politiseret en ellers teknisk fornuftig budgetteringsregel ved </P>  \r\n\r\n<P>at søge den brugt som led i sin nedskæringspolitik på det sociale </P>  \r\n\r\n<P>område. </P>  \r\n\r\n<P>Et andet MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller ligeledes hele lovforslaget til FORKASTELSE ved 3. </P>  \r\n\r\n<P>behandling med følgende bemærkninger: </P>  \r\n\r\n<P>SF har ikke medvirket til at afskaffe anvendelsen af </P>  \r\n\r\n<P>reguleringspristallet ved reguleringen af forskellige </P>  \r\n\r\n<P>arbejdsmarkedsydelser m.v. Med den nye proces, som institueres med </P>  \r\n\r\n<P>nærværende lovforslag, reguleres ydelsen på mange områder kun en </P>  \r\n\r\n<P>gang årligt, hvilket kan betyde en yderligere udhuling af </P>  \r\n\r\n<P>arbejdsløshedsdagpenge, bistandsydelser m.v. </P>  \r\n\r\n<P>SF finder det endvidere meget betænkeligt, at finansministeren over </P>  \r\n\r\n<P>denne lovgivning ændrer på grundlaget for beregningen af </P>  \r\n\r\n<P>dagpengesatsen for nyuddannede, uanset om den foreslåede ordning </P>  \r\n\r\n<P>kunne synes mere favorabel for de ledige end den hidtidige. En </P>  \r\n\r\n<P>direkte ændring af et udgangspunkt for beregning af offentlige </P>  \r\n\r\n<P>ydelser bør foretages af den minister, under hvis ressort ydelsen </P>  \r\n\r\n<P>henhører. </P>  \r\n\r\n<P>Der foreligger desuden fra Kommunernes Landsforening bemærkninger om, </P>  \r\n\r\n<P>at reguleringen af de kommunale specialtilskud bør ske på grundlag </P>  \r\n\r\n<P>af historiske prisforløb og ikke på grund af den forventede </P>  \r\n\r\n<P>prisudvikling. Dertil kommer, at Kommunernes Landsforening er </P>  \r\n\r\n<P>meget betænkelig med hensyn til det kommende reguleringsgrundlag </P>  \r\n\r\n<P>for tilskud til særlig vanskeligt stillede kommuner. </P>  \r\n\r\n<P>Finansministeren ses ikke i lovforslaget at have imødekommet disse </P>  \r\n\r\n<P>indvendinger fra Kommunernes Landsforening. </P>  \r\n\r\n<P>Lovforslaget indebærer endvidere efter SFs mening et brud med de </P>  \r\n\r\n<P>demokratiske principper, som Folketinget i øvrigt fungerer under: </P>  \r\n\r\n<P>et ændringsforslag til en lov fremsættes af den minister, til hvis </P>  \r\n\r\n<P>ressort loven henhører, og behandles i ressortudvalget, der til </P>  \r\n\r\n<P>forskel fra finansudvalget er åbent for deputationer og andre </P>  \r\n\r\n<P>henvendelser udefra i forbindelse med et lovforslags behandling. </P>  \r\n\r\n<P>Med dette lovforslag griber ministeren ind i en hel lang række </P>  \r\n\r\n<P>lovgivnings- og ministerområder, og lovforslaget skal behandles i </P>  \r\n\r\n<P>det finansudvalg, der - dets øvrige indsigt ufortalt - næppe kan </P>  \r\n\r\n<P>siges at have dybere indsigt i hele den omfattende lovgivning, som </P>  \r\n\r\n<P>forslaget vedrører. </P>  \r\n\r\n<P>Det skal endeligt bemærkes, at det er beklageligt, at lovforslaget er </P>  \r\n\r\n<P>fremkommet så tæt på afslutningen af finansåret og den endelige </P>  \r\n\r\n<P>behandling af finanslovforslaget for 1987, at det ikke har været </P>  \r\n\r\n<P>muligt at lægge det over i ressortudvalgene til en grundig </P>  \r\n\r\n<P>behandling. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 13 </P>  \r\n\r\n<P>Af FINANSMINISTEREN, tiltrådt af et FLERTAL (udvalget med undtagelse </P>  \r\n\r\n<P>af S og SF): </P>  \r\n\r\n<P>1) § 13 affattes således: </P>  \r\n\r\n<P>&#187;§ 13 </P>  \r\n\r\n<P>I lov nr. 199 af 18. maj 1977 om statstilskud m.v. til zoologiske </P>  \r\n\r\n<P>haver, som ændret ved lov nr. 174 af 14. maj 1980, lov nr. 198 af </P>  \r\n\r\n<P>25. maj 1983 og lov nr. 593 af 19. december 1985, foretages </P>  \r\n\r\n<P>følgende ændring: </P>  \r\n\r\n<P>§ 4, STK. 1, 4. OG 5. PKT., affattes således: </P>  \r\n\r\n<P>&#187;Beløbet udgør i 1986 5.533.689 kr. og reguleres fra 1987 eön gang  \r\n\r\n</P>  \r\n\r\n<P>årligt med en procentsats, der fastsættes på finansloven for det </P>  \r\n\r\n<P>pågældende år.&#171;&#187; </P>  \r\n\r\n<P>Til § 14 </P>  \r\n\r\n<P>Af FINANSMINISTEREN, tiltrådt af et FLERTAL (udvalget med undtagelse </P>  \r\n\r\n<P>af S og SF): </P>  \r\n\r\n<P>2) § 14 affattes således: </P>  \r\n\r\n<P>&#187;§ 14 </P>  \r\n\r\n<P>I lov om biblioteksafgift, jf. lovbekendtgørelse nr. 505 af 25. juni </P>  \r\n\r\n<P>1986, foretages følgende ændring: </P>  \r\n\r\n<P>§ 5 affattes således: </P>  \r\n\r\n<P>&#187;§ 5. Det i § 2, stk. 3, nævnte grundbeløb udgør i 1987 og følgende  \r\n\r\n</P>  \r\n\r\n<P>år, efter pristalsreguleringen i juli 1986, 4,91 kr. Grundbeløbet </P>  \r\n\r\n<P>reguleres fra 1987 eön gang årligt med en procentsats, der </P>  \r\n\r\n<P>fastsættes på finansloven for det pågældende år.&#171;&#187; </P>  \r\n\r\n<P>Til § 18 </P>  \r\n\r\n<P>Af </P>  \r\n\r\n<P>FINANSMINISTEREN, tiltrådt af et FLERTAL (udvalget med undtagelse af </P>  \r\n\r\n<P>S og SF): </P>  \r\n\r\n<P>3) § 18 udgår. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslaget skyldes, at det i lovforslag nr. L 106 anførte </P>  \r\n\r\n<P>beløb på 6.160.000 kr. i henhold til lov nr. 174 af 14. maj 1980 i </P>  \r\n\r\n<P>1986 rettelig udgør 5.533.689 kr., idet det maksimale tilskud til </P>  \r\n\r\n<P>den enkelte zoologiske have i henhold til denne lov blev nedsat </P>  \r\n\r\n<P>fra 4,0 mill. kr. til 3.834.500 kr. </P>  \r\n\r\n<P>Til nr. 2 </P>  \r\n\r\n<P>Der er tale om en ændring af teknisk karakter, der skyldes en </P>  \r\n\r\n<P>fejlberegning i den oprindelige opregulering af grundbeløbet. </P>  \r\n\r\n<P>Til nr. 3 </P>  \r\n\r\n<P>Ændringsforslaget er en konsekvens af ændringsforslag til forslag til </P>  \r\n\r\n<P>lov om ændring af lov nr. 293 af 21. juni 1985 om </P>  \r\n\r\n<P>beskæftigelsesmuligheder for unge m.v. (L 47). Ændringsforslaget </P>  \r\n\r\n<P>indebærer, at arbejdsministeren fastsætter det statslige tilskud </P>  \r\n\r\n<P>til beskæftigelsesprojekter samt tilskuddet til ansættelse i </P>  \r\n\r\n<P>private virksomheder af ledige under 30 år for et kalenderår ad </P>  \r\n\r\n<P>gangen. </P>  \r\n\r\n<P>COLLET (KF) HENNING ANDERSEN (KF) ANNELISE GOTFREDSEN (KF) BO </P>  \r\n\r\n<P>KRISTENSEN (KF) IVAR HANSEN (V) fmd. FOGH RASMUSSEN (V) ARNE </P>  \r\n\r\n<P>MELCHIOR (CD) ARNE BJERREGAARD (KRF) BAADSGAARD (S) CAMRE (S) </P>  \r\n\r\n<P>nfmd. HELLE DEGN (S) ERENBJERG (S) NØRGAARD-SØRENSEN (S) </P>  \r\n\r\n<P>ERLING OLSEN (S) INGERLISE KOEFOED (SF) JES LUNDE (SF) </P>  \r\n\r\n<P>BILGRAV-NIELSEN (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>FINANSMINISTERIET </P>  \r\n\r\n<P>4. december 1986 </P>  \r\n\r\n<P>Til finansudvalget </P>  \r\n\r\n<P>Der vedlægges - i 40 eksemplarer - svar på finansudvalgets spørgsmål </P>  \r\n\r\n<P>1-10 vedrørende forslag til lov om ændring af automatiske </P>  \r\n\r\n<P>reguleringsbestemmelser i tilknytning til statens udgiftsbudget (L </P>  \r\n\r\n<P>nr. 106), jf. bil. nr. 23.59. og 23.60. </P>  \r\n\r\n<P>PALLE SIMONSEN </P>  \r\n\r\n<P>/Anders Eldrup </P>  \r\n\r\n<P>SPØRGSMÅL 1: </P>  \r\n\r\n<P>Der ønskes en redegørelse for de komponenter, der skal indgå i </P>  \r\n\r\n<P>beregning af tilskudsprocenten. </P>  \r\n\r\n<P>SVAR: </P>  \r\n\r\n<P>Reguleringsprocenten fastlægges som den forventede gennemsnitlige </P>  \r\n\r\n<P>prisudvikling fra et finansår til det næste. Reguleringen sker som </P>  \r\n\r\n<P>hovedregel pr. 1. juli i finansåret. </P>  \r\n\r\n<P>I vurderingen af prisudviklingen indgår skøn over den forventede </P>  \r\n\r\n<P>udvikling i priserne på varer og tjenesteydelser, bortset fra </P>  \r\n\r\n<P>prisændringer som følge af ændringer af skatter og afgifter m.v. </P>  \r\n\r\n<P>SPØRGSMÅL 2: </P>  \r\n\r\n<P>Hvorledes reguleres pension og SU, og hvori ligger forskellen på </P>  \r\n\r\n<P>denne regulering og den i lovforslaget foreslåede regulering? </P>  \r\n\r\n<P>SVAR: </P>  \r\n\r\n<P>Sociale pensioner og SU reguleres fortsat på grundlag af udviklingen </P>  \r\n\r\n<P>i reguleringspristallet. Lovforslagets reguleringsmetode adskiller </P>  \r\n\r\n<P>sig på tre væsentlige områder fra ovennævnte regulering. </P>  \r\n\r\n<P>En regulering på grundlag af udviklingen i reguleringspristallet </P>  \r\n\r\n<P>indebærer en automatisk reguleringsmekanisme, mens dette ikke er </P>  \r\n\r\n<P>tilfældet i lovforslaget. </P>  \r\n\r\n<P>En regulering på grundlag af reguleringspristallet bygger på </P>  \r\n\r\n<P>historiske prisoplysninger, mens lovforslagets regulering baseres </P>  \r\n\r\n<P>på den forventede fremtidige prisudvikling. Det </P>  \r\n\r\n<P>reguleringsprincip, der indføres med lovforslaget, understøtter </P>  \r\n\r\n<P>dermed overgangen til budgettering i finansårets priser på </P>  \r\n\r\n<P>finansloven for 1987. </P>  \r\n\r\n<P>I reguleringspristallet indgår ikke prisændringer, som følger af </P>  \r\n\r\n<P>reguleringer af afgifter m.v. samt ændringer i energipriserne. </P>  \r\n\r\n<P>Lovforslagets prisskøn baseres på en vurdering af den forventede </P>  \r\n\r\n<P>prisudvikling, jf. svaret på spørgsmål 1. </P>  \r\n\r\n<P>SPØRGSMÅL 3: </P>  \r\n\r\n<P>Med hvor mange procent reguleres pensioner og SU i 1987, og med hvor </P>  \r\n\r\n<P>mange procent skulle de reguleres, hvis de var omfattet af </P>  \r\n\r\n<P>lovforslaget? </P>  \r\n\r\n<P>SVAR: </P>  \r\n\r\n<P>Med den for pensioner og SU gældende reguleringsordning vil den </P>  \r\n\r\n<P>faktiske procent, hvormed ydelserne på de to områder vil blive </P>  \r\n\r\n<P>reguleret i 1987, først være endeligt fastlagt, når året er gået, </P>  \r\n\r\n<P>idet der er tale om en bagudrettet regulering på grundlag af </P>  \r\n\r\n<P>udviklingen i reguleringspristallet. På finansloven for 1987 </P>  \r\n\r\n<P>budgetteres med udløsning af 1 dyrtidsportion pr. april 1987 og 1 </P>  \r\n\r\n<P>dyrtidsportion pr. oktober 1987 svarende til en stigning på knap 4 </P>  \r\n\r\n<P>pct. fra 1986 til 1987. Reguleringen ifølge lovforslaget svarer </P>  \r\n\r\n<P>til den forventede gennemsnitlige prisudvikling fra 1986 til 1987, </P>  \r\n\r\n<P>der skønnes at udgøre godt 3 1/2 pct. </P>  \r\n\r\n<P>SPØRGSMÅL 4: </P>  \r\n\r\n<P>Hvorledes har de enkelte ministerier været involveret i lovgivningen? </P>  \r\n\r\n<P>SVAR: </P>  \r\n\r\n<P>Samtlige ministre er blevet anmodet om at gennemgå </P>  \r\n\r\n<P>ressortlovgivningen med henblik på en kortlægning af resterende </P>  \r\n\r\n<P>automatiske reguleringsordninger. </P>  \r\n\r\n<P>Ministerierne har udarbejdet de forslag til regelændringer på de </P>  \r\n\r\n<P>enkelte ministerområder, som fremgår af lovforslaget. </P>  \r\n\r\n<P>SPØRGSMÅL 5: </P>  \r\n\r\n<P>Udvalget udbeder sig kommentarer fra Kommunernes Landsforening og </P>  \r\n\r\n<P>Amtsrådsforeningen til forslaget. </P>  \r\n\r\n<P>SVAR: </P>  \r\n\r\n<P>Der henvises til vedlagte høringssvar. </P>  \r\n\r\n<P>Underbilag </P>  \r\n\r\n<P>KOMMUNERNES LANDSFORENING </P>  \r\n\r\n<P>30. oktober 1986 </P>  \r\n\r\n<P>Indenrigsministeriet, </P>  \r\n\r\n<P>Christiansborg Slotsplads 1 </P>  \r\n\r\n<P>1218 København K </P>  \r\n\r\n<P>Ministeriet har med skrivelse af 23. oktober 1986 (j.nr. </P>  \r\n\r\n<P>1400-31/1986) fremsendt et forslag til lov om ændring af </P>  \r\n\r\n<P>automatiske reguleringsbestemmelser i tilknytning til statens </P>  \r\n\r\n<P>udgiftsbudget og anmodet om landsforeningens bemærkninger senest </P>  \r\n\r\n<P>mandag den 27. oktober 1986. </P>  \r\n\r\n<P>Efter forslaget erstattes de automatiske reguleringsordninger af en </P>  \r\n\r\n<P>årlig regulering, der fastsættes på finansloven. Af bemærkninger </P>  \r\n\r\n<P>til forslaget fremgår, at formålet er at medvirke til at sikre, at </P>  \r\n\r\n<P>der ikke sættes gang i en ny inflationær udvikling. </P>  \r\n\r\n<P>Landsforeningen skal hertil bemærke, at de hidtidige </P>  \r\n\r\n<P>reguleringsbestemmelser for de generelle tilskud har til formål at </P>  \r\n\r\n<P>sikre, at byrdefordelingen mellem staten og kommunerne ikke </P>  \r\n\r\n<P>forrykkes. Det er efter landsforeningens opfattelse vanskeligt at </P>  \r\n\r\n<P>se, at en mere vilkårlig regulering af betalingerne mellem </P>  \r\n\r\n<P>offentlige myndigheder kan medvirke til at afdæmpe inflationen. </P>  \r\n\r\n<P>Den foreslåede regulering på grundlag af den forventede udvikling i </P>  \r\n\r\n<P>nettoprisindekset er endvidere ikke i overensstemmelse med de </P>  \r\n\r\n<P>forslag, der fremkom i en rapport vedrørende den kommunale pris- </P>  \r\n\r\n<P>og lønudvikling, som en arbejdsgruppe nedsat under </P>  \r\n\r\n<P>Indenrigsministeriet afgav i maj 1986. Af rapporten fremgår </P>  \r\n\r\n<P>blandt andet, at udgangspunktet for en opgørelse af den kommunale </P>  \r\n\r\n<P>pris- og lønudvikling må være indeks over de faktiske priser </P>  \r\n\r\n<P>(inkl. indirekte skatter og afgifter). En afvigelse fra dette </P>  \r\n\r\n<P>princip vil forrykke byrdefordelingen. </P>  \r\n\r\n<P>Det fremgår endvidere af forslaget, at tilskud til særlig vanskeligt </P>  \r\n\r\n<P>stillede kommuner fremover gøres til et rammebelagt og ikke et </P>  \r\n\r\n<P>lovbundet tilskud. Af bemærkningerne fremgår det, at det har vist </P>  \r\n\r\n<P>sig, at behovet for tilskud er skiftende fra år til år. </P>  \r\n\r\n<P>Landsforeningen skal hertil bemærke, at hovedparten af dette tilskud </P>  \r\n\r\n<P>hidrører fra nogle forhøjelser i forbindelse med ændringer i </P>  \r\n\r\n<P>udlignings- og tilskudslovgivningen. Således blev tilskuddet </P>  \r\n\r\n<P>forhøjet med 34,5 mill. kr. (1979-niveau) i 1980, og med 35,7 </P>  \r\n\r\n<P>mill. kr. (1983-niveau) i 1984. Ved begge lejligheder blev </P>  \r\n\r\n<P>forhøjelsen modregnet i det generelle statstilskud til kommunerne. </P>  \r\n\r\n<P>I indeværende år mangler ministeriet at fordele ca. 72 mill. kr. og </P>  \r\n\r\n<P>for 1987 80 mill. kr. Såfremt ministeriet skønner, at der ikke er </P>  \r\n\r\n<P>et behov for en tilskudspulje af den nuværende størrelse (i 1987 </P>  \r\n\r\n<P>112,2 mill. kr.), vil det være uacceptabelt, hvis de ikkefordelte </P>  \r\n\r\n<P>midler ikke tilbageføres til kommunerne ved en forhøjelse af det </P>  \r\n\r\n<P>generelle statstilskud. </P>  \r\n\r\n<P>I § 21 foreslås det, at den del af det samlede tilskud, der ydes til </P>  \r\n\r\n<P>de kommuner, hvis andel af indvandrere i forhold til </P>  \r\n\r\n<P>befolkningstallet m.m. væsentligt overstiger de øvrige </P>  \r\n\r\n<P>tilskudsmodtagende kommuners, ikke længere fastsættes direkte i </P>  \r\n\r\n<P>loven. I forbindelse med den store flygtningetilstrømning </P>  \r\n\r\n<P>overvejer landsforeningen, hvorvidt størrelsen og </P>  \r\n\r\n<P>tildelingskriterierne for indvandrertilskuddet i tilstrækkelig </P>  \r\n\r\n<P>grad kompenserer kommunerne for de merudgifter, der følger. </P>  \r\n\r\n<P>Landsforeningen vil snarest vende tilbage til dette spørgsmål. </P>  \r\n\r\n<P>På grund af den korte svarfrist har det ikke været muligt at </P>  \r\n\r\n<P>forelægge forslaget for landsforeningens bestyrelse. </P>  \r\n\r\n<P>Landsforeningen vil derfor forbeholde sig muligheden for at </P>  \r\n\r\n<P>fremføre yderligere kommentarer. </P>  \r\n\r\n<P>EVAN JENSEN </P>  \r\n\r\n<P>/Peter Gorm Hansen </P>  \r\n\r\n<P>Underbilag </P>  \r\n\r\n<P>AMTSRÅDSFORENINGEN I DANMARK </P>  \r\n\r\n<P>28. oktober 1986 </P>  \r\n\r\n<P>Indenrigsministeriet </P>  \r\n\r\n<P>Christiansborg Slotsplads 1 </P>  \r\n\r\n<P>1218 København K </P>  \r\n\r\n<P>Indenrigsministeriet har den 23. oktober 1986 fremsendt udkast af 22. </P>  \r\n\r\n<P>oktober 1986 til kapitel 1 og 7 til forslag til Lov om ændring af </P>  \r\n\r\n<P>automatiske reguleringsbestemmelser i tilknytning til statens </P>  \r\n\r\n<P>udgiftsbudget (Ændrede reguleringsbestemmelser) med anmodning om </P>  \r\n\r\n<P>eventuelle kommentarer senest mandag den 27. oktober 1986. </P>  \r\n\r\n<P>Lovforslaget har to formål. For det første at afskaffe pris- og </P>  \r\n\r\n<P>lønreguleringen af forskellige tilskud til kommuner, amtskommuner, </P>  \r\n\r\n<P>Hovedstadsrådet og Den kommunale Momsfond. For amtskommunerne </P>  \r\n\r\n<P>drejer det sig om udligningstilskud til amtskommuner og </P>  \r\n\r\n<P>Frederiksberg kommune, afviklings- og overgangstilskud til </P>  \r\n\r\n<P>Københavns kommune, tilskud til Den kommunale Momsfond samt </P>  \r\n\r\n<P>statens tilskud til Hovedstadsrådet. </P>  \r\n\r\n<P>For det andet foreslås, at den automatiske regulering af nettoandelen </P>  \r\n\r\n<P>(arbejdsvederlaget til alment praktiserende læger, praktiserende </P>  \r\n\r\n<P>speciallæger, tandlæger m.fl.) i sygesikringshonorarerne </P>  \r\n\r\n<P>bortfalder, mens omkostningsdelen fortsat kan reguleres automatisk </P>  \r\n\r\n<P>på grundlag af reguleringspristallet. </P>  \r\n\r\n<P>For så vidt angår tilskudsdelen foreslås i lovbestemmelserne, at </P>  \r\n\r\n<P>&#187;tilskuddene reguleres eön gang årligt med en procent, der </P>  \r\n\r\n<P>fastsættes på finansloven for det pågældende år.&#171; Af </P>  \r\n\r\n<P>bemærkningerne til lovforslaget ses, at reguleringen skal ske på </P>  \r\n\r\n<P>grundlag af nettoprisindeksets forventede udvikling. Forslaget </P>  \r\n\r\n<P>indeholder ikke bestemmelser om efterregulering for den faktisk </P>  \r\n\r\n<P>konstaterede omkostningsudvikling. </P>  \r\n\r\n<P>Efter de nuværende regler skal tilskuddene for det kommende år </P>  \r\n\r\n<P>(f.eks. 1987) udmeldes senest 1. juli året før (dvs. 1986). </P>  \r\n\r\n<P>Bestemmelsen hænger sammen med, at de kommunale budgetter skal </P>  \r\n\r\n<P>vedtages inden 1. oktober før budgetåret. </P>  \r\n\r\n<P>Denne tidsfrist foreslås ophævet, således at tilskudsudmeldingen </P>  \r\n\r\n<P>bliver foreløbig, og først endelig i forbindelse med finanslovens </P>  \r\n\r\n<P>vedtagelse i december måned, det vil sige efter, at de kommunale </P>  \r\n\r\n<P>budgetter skal være vedtaget. </P>  \r\n\r\n<P>Amtsrådsforeningen ønsker at fastholde et princip om en regulering på </P>  \r\n\r\n<P>grundlag af de faktisk stedfundne stigninger i priser og </P>  \r\n\r\n<P>lønninger. Fastholdes princippet ikke, er der risiko for, at den </P>  \r\n\r\n<P>reale værdi af tilskuddene udhules, således at amterne skal </P>  \r\n\r\n<P>skattefinansiere et tilskudstab. Amtsrådsforeningen finder, at det </P>  \r\n\r\n<P>er unødvendigt at indføre en budgetusikkerhed ved først at </P>  \r\n\r\n<P>fastsætte tilskudsreguleringen i december måned. </P>  \r\n\r\n<P>Konkret skal Amtsrådsforeningen bemærke, at en ændret regulering af </P>  \r\n\r\n<P>de statslige tilskud til Hovedstadsrådet, der ikke er i </P>  \r\n\r\n<P>overensstemmelse med pris- og lønudviklingen for Hovedstadsrådets </P>  \r\n\r\n<P>udgifter, vil medføre en forøgelse af det amtskommunale tilskud </P>  \r\n\r\n<P>fra Københavns, Frederiksborg og Roskilde amter, idet de tre amter </P>  \r\n\r\n<P>sammen med de to hovedstadskommuner dækker Hovedstadsrådets </P>  \r\n\r\n<P>underskud. </P>  \r\n\r\n<P>En ændret og lavere regulering af overgangs- og afviklingstilskuddet </P>  \r\n\r\n<P>til Københavns kommune vil medføre, at det beløb, der gradvis </P>  \r\n\r\n<P>lægges over i bloktilskudspuljen, forringes. En ændret og lavere </P>  \r\n\r\n<P>regulering af tilskuddet til Den kommunale Momsfond er en klar </P>  \r\n\r\n<P>fravigelse af forudsætningerne for fondens oprettelse og </P>  \r\n\r\n<P>indebærer, at fondens tilskud til f.eks. Forvaltningshøjskolen kan </P>  \r\n\r\n<P>blive påvirket. </P>  \r\n\r\n<P>Ændringen af bestemmelsen i sygesikringsloven om bortfald af den </P>  \r\n\r\n<P>automatiske regulering af ydernes honorarer vedrører ikke statens </P>  \r\n\r\n<P>udgiftsbudget. </P>  \r\n\r\n<P>Amtsrådsforeningen skal gøre opmærksom på, at dyrtidsreguleringen af </P>  \r\n\r\n<P>lægernes honorarer allerede er ophævet, jf. L 297 af 4. juni 1986. </P>  \r\n\r\n<P>Nærværende lovforslags § 6 er derfor overflødig, hvis formålet er </P>  \r\n\r\n<P>at ligestille lægerne med lønmodtagerne for så vidt angår </P>  \r\n\r\n<P>automatisk regulering af arbejdsindkomsten. </P>  \r\n\r\n<P>Såfremt lovforslagets § 6 har et andet sigte, bør det fremgå ved et </P>  \r\n\r\n<P>selvstændigt lovforslag og ved en præcis angivelse af, hvad </P>  \r\n\r\n<P>formålet med forslaget er. </P>  \r\n\r\n<P>Amtsrådsforeningen skal derfor i det hele tage afstand fra det </P>  \r\n\r\n<P>foreliggende udkast til lovforslag. </P>  \r\n\r\n<P>MED VENLIG HILSEN </P>  \r\n\r\n<P>Poul Christensen </P>  \r\n\r\n<P>/Lis Lauritsen </P>  \r\n\r\n<P>SPØRGSMÅL 6: </P>  \r\n\r\n<P>Hvorledes er arbejdsmarkedets organisationer blevet orienteret om </P>  \r\n\r\n<P>forslaget, jf. ændringerne i § 15, og hvad har deres reaktioner </P>  \r\n\r\n<P>været? </P>  \r\n\r\n<P>SVAR: </P>  \r\n\r\n<P>Arbejdsministeriet har oplyst følgende, hvortil jeg kan henholde mig: </P>  \r\n\r\n<P>Landsarbejdsnævnets arbejdsudvalg har gennem direktoratet for </P>  \r\n\r\n<P>arbejdsløshedsforsikringen fået udkast til § 15 til orientering. </P>  \r\n\r\n<P>Udkastet blev drøftet på arbejdsmarkedsudvalgets møde den 12. </P>  \r\n\r\n<P>november 1986. </P>  \r\n\r\n<P>Lønmodtagersiden kunne ikke gå ind for de reguleringsprincipper, der </P>  \r\n\r\n<P>var lagt til grund i det foreliggende udkast. De fandt, at det </P>  \r\n\r\n<P>brød med princippet om en regulering af dagpengesatserne i takt </P>  \r\n\r\n<P>med lønudviklingen på arbejdsmarkedet og i stedet indførte en </P>  \r\n\r\n<P>regulering, som tenderede mod at gøre dagpengesystemet til en </P>  \r\n\r\n<P>social ordning. </P>  \r\n\r\n<P>Lønmodtagersiden fandt endvidere, at satsen for nyuddannede fortsat </P>  \r\n\r\n<P>bør være knyttet til arbejdsmarkedets mindsteløn - uanset at de </P>  \r\n\r\n<P>var opmærksomme på, at den foreslåede ordning for øjeblikket var </P>  \r\n\r\n<P>mere favorabel for de ledige. </P>  \r\n\r\n<P>Endelig fandt lønmodtagersiden, at bestemmelsen i § 51, stk. 1, 2. </P>  \r\n\r\n<P>punktum (lovforslagets § 15, nr. 4) ville føre til, at der for </P>  \r\n\r\n<P>nogle ledige kunne gå urimelig lang tid, uden at der skete en </P>  \r\n\r\n<P>regulering. </P>  \r\n\r\n<P>Parterne var enige om, at forslaget ønskedes sendt til udtalelse i </P>  \r\n\r\n<P>arbejdsudvalget, når det forelå i sin endelige form. Parterne </P>  \r\n\r\n<P>ønskede endvidere en redegørelse for, hvor langt det eventuelle </P>  \r\n\r\n<P>lovforslag var nået på mødet i Landsarbejdsnævnet den 4. december </P>  \r\n\r\n<P>1986. </P>  \r\n\r\n<P>Der er ikke sket ændringer i § 15 i det fremsatte lovforslag set i </P>  \r\n\r\n<P>forhold til det tidligere udkast. Lovforslaget er blevet drøftet i </P>  \r\n\r\n<P>Landsarbejdsnævnets møde den 4. december 1986. Referat herfra </P>  \r\n\r\n<P>foreligger endnu ikke. </P>  \r\n\r\n<P>SPØRGSMÅL 7: </P>  \r\n\r\n<P>Hvad er årsagen til, at ændringen af lov om arbejdsformidling og </P>  \r\n\r\n<P>arbejdsløshedsforsikring ønskes foretaget i forbindelse med denne </P>  \r\n\r\n<P>lovgivning og ikke som en selvstændig lovændring under </P>  \r\n\r\n<P>Arbejdsministeriet? </P>  \r\n\r\n<P>SVAR: </P>  \r\n\r\n<P>Arbejdsministeriet har oplyst følgende, hvortil jeg kan henholde mig: </P>  \r\n\r\n<P>Ved lovforslaget foreslås den automatiske dyrtidsregulering af en </P>  \r\n\r\n<P>række ydelser på finanslovens udgiftsbudget afviklet. </P>  \r\n\r\n<P>Reguleringen af de forskellige ydelser foreslås fremover at skulle </P>  \r\n\r\n<P>fremgå af det årlige finanslovforslag. </P>  \r\n\r\n<P>Regeringen har derfor fundet det mest hensigtsmæssigt at fremsætte </P>  \r\n\r\n<P>ændringsforslagene som eöt fælles lovforslag. </P>  \r\n\r\n<P>Reguleringen på det årlige finanslovforslag vil - i overensstemmelse </P>  \r\n\r\n<P>med principperne for overgang til budgettering i løbende priser - </P>  \r\n\r\n<P>ske på grundlag af den forventede prisudvikling for det kommende </P>  \r\n\r\n<P>finansår. </P>  \r\n\r\n<P>I det omfang, der opstår behov for at anlægge en bredere vurdering </P>  \r\n\r\n<P>ved fastlæggelse af niveauet for enkelte ydelser, vil dette ske </P>  \r\n\r\n<P>som selvstændige lovændringer i de enkelte love, f.eks. i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>SPØRGSMÅL 8: </P>  \r\n\r\n<P>Hvor meget udbetales p.t. til en nyuddannet arbejdsløs i dagpenge, og </P>  \r\n\r\n<P>hvor meget vil der efter lovforslaget skulle udbetales til en </P>  \r\n\r\n<P>nyuddannet arbejdsløs? </P>  \r\n\r\n<P>SVAR: </P>  \r\n\r\n<P>Arbejdsløshedsdagpengene til et nyuddannet ledigt medlem af en </P>  \r\n\r\n<P>arbejdsløshedskasse udgør for tiden 1.626 kr. for en uge. </P>  \r\n\r\n<P>Efter lovforslaget vil beløbet fra den 1. juli 1987 udgøre 80 pct. af </P>  \r\n\r\n<P>højeste dagpenge. Med den nugældende sats for højeste dagpenge på </P>  \r\n\r\n<P>2.052 kr. om ugen ville beløbet for nyuddannede fra 1. juli 1987 </P>  \r\n\r\n<P>udgøre 1.644 kr. om ugen. Hertil lægges som nævnt i svaret på </P>  \r\n\r\n<P>spørgsmål 3 en regulering svarende til den forventede </P>  \r\n\r\n<P>prisudvikling fra 1986 til 1987, der skønnes at udgøre godt 3 1/2 </P>  \r\n\r\n<P>pct. </P>  \r\n\r\n<P>SPØRGSMÅL 9: </P>  \r\n\r\n<P>Vil det være muligt uafhængigt af gennemførelsen af lovforslaget at </P>  \r\n\r\n<P>ændre på det grundlag, hvorpå regeringen regulerer de enkelte </P>  \r\n\r\n<P>love, som ændres gennem forslaget? </P>  \r\n\r\n<P>SVAR: </P>  \r\n\r\n<P>Den regulering, der gennemføres med lovforslaget, ændrer ikke på </P>  \r\n\r\n<P>ydelsesniveauet på de enkelte udgiftsområder, men fastlægger alene </P>  \r\n\r\n<P>den fremtidige prisregulering af disse ydelser. </P>  \r\n\r\n<P>Lovforslaget hindrer ikke, at det ydelsesniveau, hvorpå reguleringen </P>  \r\n\r\n<P>finder sted, kan ændres ved lovgivning i de enkelte love. </P>  \r\n\r\n<P>SPØRGSMÅL 10: </P>  \r\n\r\n<P>I fortsættelse af de under spørgsmål nr. 5 udbedte kommentarer fra </P>  \r\n\r\n<P>Kommunernes Landsforening og Amtsrådsforeningen udbedes tillige </P>  \r\n\r\n<P>Hovedstadsrådets kommentarer til lovforslaget. </P>  \r\n\r\n<P>Idet der vedlægges en skrivelse af 2. december 1986 fra Kommunernes </P>  \r\n\r\n<P>Landsforening, udbedes endvidere ministerens kommentarer til </P>  \r\n\r\n<P>indholdet af denne skrivelse. </P>  \r\n\r\n<P>SVAR: </P>  \r\n\r\n<P>Hverken Indenrigsministeriet eller Finansministeriet har modtaget </P>  \r\n\r\n<P>kommentarer til lovforslaget fra Hovedstadsrådet. </P>  \r\n\r\n<P>Det har, afhængig af de konkrete sammenhænge, varieret noget, om </P>  \r\n\r\n<P>ændringer i tilskuddet til særlig vanskeligt stillede kommuner </P>  \r\n\r\n<P>tidligere er blevet modregnet i bloktilskuddet. </P>  \r\n\r\n<P>Således blev en forhøjelse af tilskuddet på 50 mill. kr. i 1985 samt </P>  \r\n\r\n<P>den senere fjernelse heraf ikke modregnet. Der kan således ikke </P>  \r\n\r\n<P>siges at være praksis for, at en eventuel uudnyttet ramme skal </P>  \r\n\r\n<P>tillægges bloktilskuddet. </P>  \r\n\r\n<P>Det bemærkes, at reguleringslovforslaget ikke direkte vedrører </P>  \r\n\r\n<P>spørgsmålet om udmøntningen af tilskuddet til vanskeligt stillede </P>  \r\n\r\n<P>kommuner. </P>  \r\n\r\n<P>FINANSMINISTERIET </P>  \r\n\r\n<P>9. december 1986 </P>  \r\n\r\n<P>Til finansudvalget </P>  \r\n\r\n<P>Der vedlægges - i 40 eksemplarer - svar på finansudvalgets spørgsmål </P>  \r\n\r\n<P>11 vedrørende forslag til lov om ændring af automatiske </P>  \r\n\r\n<P>reguleringsbestemmelser i tilknytning til statens udgiftsbudget (L </P>  \r\n\r\n<P>nr. 106), jf. bil. nr. 23.61. </P>  \r\n\r\n<P>Palle Simonsen </P>  \r\n\r\n<P>/Anders Eldrup </P>  \r\n\r\n<P>SPØRGSMÅL 11: </P>  \r\n\r\n<P>Der ønskes en nærmere redegørelse for, hvordan den nye </P>  \r\n\r\n<P>reguleringsmetode kan medvirke til at hindre en inflationær </P>  \r\n\r\n<P>udvikling. </P>  \r\n\r\n<P>SVAR: </P>  \r\n\r\n<P>Igennem 1960erne og 1970erne blev der indført mange automatiske pris- </P>  \r\n\r\n<P>og lønreguleringsordninger i forbindelse med private kontrakter, </P>  \r\n\r\n<P>på offentlige budgetter etc. Ordningerne medførte, at stigende </P>  \r\n\r\n<P>inflation automatisk førte til forhøjelse af lønninger, tilskud, </P>  \r\n\r\n<P>ydelser m.v. Dette fik som oftest en selvforstærkende effekt, hvor </P>  \r\n\r\n<P>de forøgede omkostninger medførte nye prisstigninger. </P>  \r\n\r\n<P>Regeringen har lagt vægt på at fjerne de automatiske </P>  \r\n\r\n<P>reguleringsordninger for herigennem at få dæmpet </P>  \r\n\r\n<P>inflationsforventningerne og få skabt grundlaget for et samfund </P>  \r\n\r\n<P>med vedvarende lav inflation. </P>  \r\n\r\n<P>Lovgivningen fra foråret om bortfald af automatisk regulering af </P>  \r\n\r\n<P>arbejdsvederlag m.v. var et vigtigt led i denne politik. </P>  \r\n\r\n<P>Overgangen til budgettering i finansårets forventede pris- og </P>  \r\n\r\n<P>lønniveau er et andet væsentligt element. Gennem denne ændring af </P>  \r\n\r\n<P>budgetteringsreglerne har de enkelte ministerier og styrelser fået </P>  \r\n\r\n<P>en direkte økonomisk tilskyndelse til at placere indkøb m.v. på </P>  \r\n\r\n<P>områder, hvor prisstigningerne er beskedne. </P>  \r\n\r\n<P>Afskaffelsen af de automatiske reguleringsordninger på </P>  \r\n\r\n<P>udgiftsbudgettet er ligeledes et vigtigt instrument til at burde </P>  \r\n\r\n<P>de ofte selvforstærkende inflationsforventninger. Med de hidtil </P>  \r\n\r\n<P>gældende automatiske reguleringsordninger ville reguleringen i eöt </P>  \r\n\r\n<P>finansår afhænge af pris- og lønreguleringen i en forudgående </P>  \r\n\r\n<P>periode. Den aktuelle regulering af satser m.v. ville efter dette </P>  \r\n\r\n<P>reguleringssystem typisk være ude af trit med de aktuelle </P>  \r\n\r\n<P>prisforventninger i det indeværende finansår. </P>  \r\n\r\n<P>Den foreslåede reguleringsordning indebærer derimod, at reguleringen </P>  \r\n\r\n<P>i det kommende finansår sker på baggrund af forventningerne om </P>  \r\n\r\n<P>prisudviklingen i samme periode. </P>  \r\n\r\n<P>Den inflationsbekæmpende indsats må baseres på en række forskellige </P>  \r\n\r\n<P>elementer, som tilsammen kan yde et vigtigt bidrag til at dæmpe </P>  \r\n\r\n<P>inflationsforventningerne og dermed bryde de selvforstærkende </P>  \r\n\r\n<P>inflations- og omkostningsspiraler. </P>  \r\n\r\n<P>FINANSMINISTERIET </P>  \r\n\r\n<P>Til finansudvalget </P>  \r\n\r\n<P>Vedlagt fremsendes - i 40 eksemplarer - kommentarer til </P>  \r\n\r\n<P>høringsskrivelser fra Kommunernes Landsforening og </P>  \r\n\r\n<P>Amtsrådsforeningen vedrørende forslag til lov om ændring af </P>  \r\n\r\n<P>automatiske reguleringsbestemmelser i tilknytning til statens </P>  \r\n\r\n<P>udgiftsbudget (L 106). </P>  \r\n\r\n<P>Palle Simonsen </P>  \r\n\r\n<P>/Anders Eldrup </P>  \r\n\r\n<P>I KOMMUNERNES LANDSFORENINGS høringsskrivelse af 30. oktober 1986 </P>  \r\n\r\n<P>fremføres to hovedpunkter. </P>  \r\n\r\n<P>KL peger først på, at reguleringen af de kommunale specialtilskud bør </P>  \r\n\r\n<P>ske på grundlag af historiske prisforløb og ikke på grundlag af </P>  \r\n\r\n<P>den forventede prisudvikling. </P>  \r\n\r\n<P>Det er regeringens opfattelse, at et fremadrettet indeks bedre sikrer </P>  \r\n\r\n<P>finanslovsbevillingernes realværdi på det tidspunkt, hvor </P>  \r\n\r\n<P>bevillingerne forbruges. </P>  \r\n\r\n<P>KL peger dernæst på, at eventuelle uforbrugte beløb på tilskuddet til </P>  \r\n\r\n<P>vanskeligt stillede kommuner bør overføres til de generelle </P>  \r\n\r\n<P>tilskud. Som kommentar hertil kan jeg henvise til mit svar på </P>  \r\n\r\n<P>spørgsmål 10. </P>  \r\n\r\n<P>I høringssvar af 28. oktober 1986 har AMTSRåDSFORENINGEN peget på to </P>  \r\n\r\n<P>hovedsynspunkter. </P>  \r\n\r\n<P>Foreningen finder det uacceptabelt, at tidspunktet for reguleringen </P>  \r\n\r\n<P>af særtilskuddene ændres fra 1. juli til december ved finanslovens </P>  \r\n\r\n<P>vedtagelse. </P>  \r\n\r\n<P>I det endelige lovforslag har jeg imødekommet dette synspunkt, </P>  \r\n\r\n<P>således at der ikke sker ændringer af reguleringstidspunktet, som </P>  \r\n\r\n<P>fortsat er 1. juli som ønsket af Amtsrådsforeningen. </P>  \r\n\r\n<P>Amtsrådsforeningen peger dernæst på, at en ændring af </P>  \r\n\r\n<P>reguleringsbestemmelserne for så vidt angår sygesikringsområdet er </P>  \r\n\r\n<P>overflødig. Jeg er enig med Amtsrådsforeningen i dette synspunkt, </P>  \r\n\r\n<P>og i det endelige lovforslag indgår derfor ikke bestemmelser om </P>  \r\n\r\n<P>reguleringen på sygesikringsområdet. </P>  \r\n\r\n<P>TILLÆGSBETÆNINING </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet yderligere spørgsmål til finansministeren. </P>  \r\n\r\n<P>Ministerens besvarelse af de stillede spørgsmål er optrykt i </P>  \r\n\r\n<P>bilaget til nærværende betænkning. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialdemokratiets og Socialistisk Folkepartis medlemmer) </P>  \r\n\r\n<P>lovforslaget til VEDTAGELSE i den affattelse, hvori det foreligger </P>  \r\n\r\n<P>efter 2. behandling. </P>  \r\n\r\n<P>Et MINDRETAL (Socialdemokratiets og Socialistisk Folkepartis </P>  \r\n\r\n<P>medlemmer af udvalget) stiller nedenstående ændringsforslag, </P>  \r\n\r\n<P>hvorom henvises til de ledsagende bemærkninger. Mindretallet </P>  \r\n\r\n<P>henviser i denne forbindelse til finansministerens svar på </P>  \r\n\r\n<P>udvalgets spørgsmål 3. Mindretallet vil i øvrigt redegøre nærmere </P>  \r\n\r\n<P>for sin stilling ved lovforslagets 3. behandling. </P>  \r\n\r\n<P>Ændringsforslag </P>  \r\n\r\n<P>Af et MINDRETAL (S og SF): </P>  \r\n\r\n<P>Til kapitel 6 </P>  \r\n\r\n<P>ARBEJDSMINISTERIET </P>  \r\n\r\n<P>1) KAPITEL 6. ARBEJDSMINISTERIET (§§ 15-17) udgår. </P>  \r\n\r\n<P>Til § 18 </P>  \r\n\r\n<P>2) Ordene &#187;, § 6 den 1. januar 1988 og § 15, nr. 5, den 1. juli </P>  \r\n\r\n<P>1987.&#171; udgår, og i stedet indsættes: &#187;og § 6 den 1. januar  \r\n\r\n 1988.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Det er forslagsstillernes opfattelse, at de i lovforslagets kapitel </P>  \r\n\r\n<P>6. Arbejdsministeriet §§ 15, 16 og 17 omhandlede ydelser fortsat </P>  \r\n\r\n<P>bør reguleres efter reglerne i den for ydelserne til grund </P>  \r\n\r\n<P>liggende lovgivning, dvs. reglerne i lov om arbejsformidling og </P>  \r\n\r\n<P>arbejdsløshedsforsikring m.v. samt lov om arbejdstilbud til </P>  \r\n\r\n<P>ledige. </P>  \r\n\r\n<P>Til nr. 2 </P>  \r\n\r\n<P>Ændringen er en konsekvens af, at § 15 udgår. </P>  \r\n\r\n<P>COLLET (KF) HENNING ANDERSEN (KF) ANNELISE GOTFREDSEN (KF) BO </P>  \r\n\r\n<P>KRISTENSEN (KF) IVAR HANSEN (V) fmd. FOGH RASMUSSEN (V) ARNE </P>  \r\n\r\n<P>MELCHIOR (CD) KOFOD-SVENDSEN (KRF) BAADSGAARD (S) CAMRE (S) </P>  \r\n\r\n<P>nfmd. HELLE DEGN (S) ERENBJERG (S) NØRGAARD-SØRENSEN (S) </P>  \r\n\r\n<P>ERLING OLSEN (S) INGERLISE KOEFOED (SF) JES LUNDE (SF) </P>  \r\n\r\n<P>BILGRAV-NIELSEN (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>FINANSMINISTERIET </P>  \r\n\r\n<P>København, den 16. december 1986 </P>  \r\n\r\n<P>Til finansudvalget </P>  \r\n\r\n<P>Der vedlægges - i 40 eksemplarer - svar på finansudvalgets spørgsmål </P>  \r\n\r\n<P>1-3 af d.d. vedrørende forslag til lov om ændring af automatiske </P>  \r\n\r\n<P>reguleringsbestemmelser i tilknytning til statens udgiftsbudget (L </P>  \r\n\r\n<P>nr. 106), jf. bil. nr. 23.74. </P>  \r\n\r\n<P>PALLE SIMONSEN </P>  \r\n\r\n<P>/Anders Eldrup </P>  \r\n\r\n<P>SPØRGSMÅL 1: </P>  \r\n\r\n<P>Vil regeringen fastsætte regler, der automatisk regulerer dagpengenes </P>  \r\n\r\n<P>højeste beløb i forhold til lønudvikling eller pristalsudvikling? </P>  \r\n\r\n<P>SVAR: </P>  \r\n\r\n<P>Lovforslaget tilsigter at fjerne de automatiske reguleringsordninger </P>  \r\n\r\n<P>på udgiftsbudgettet. </P>  \r\n\r\n<P>I stedet vil reguleringen ske på grundlag af den forventede </P>  \r\n\r\n<P>prisudvikling, jf. den generelle overgang til budgettering i det </P>  \r\n\r\n<P>forventede prisniveau for finansåret 1987. </P>  \r\n\r\n<P>Såfremt der i løbet af finansåret sker ændringer i forhold til den </P>  \r\n\r\n<P>forventede prisudvikling, vil der ved budgetlægningen for det </P>  \r\n\r\n<P>følgende finansår ske en justering af budgetteringsgrundlaget </P>  \r\n\r\n<P>svarende til den ændrede prisudvikling. </P>  \r\n\r\n<P>I særlovgivningen kan der fastsættes supplerende </P>  \r\n\r\n<P>reguleringsbestemmelser, f.eks. påtænkes dagpengenes højeste beløb </P>  \r\n\r\n<P>reguleret under hensyntagen til lønudviklingen. </P>  \r\n\r\n<P>SPØRGSMÅL 2: </P>  \r\n\r\n<P>Er det ministerens opfattelse, at bemærkningerne til lovforslaget </P>  \r\n\r\n<P>forpligter i samme grad som reguleringsbestemmelsen anført i </P>  \r\n\r\n<P>lovteksten? </P>  \r\n\r\n<P>SVAR: </P>  \r\n\r\n<P>I lovforslagets tekst anføres, at den fremtidige regulering vil ske </P>  \r\n\r\n<P>med en procent, der fastsættes på finansloven for det pågældende </P>  \r\n\r\n<P>år. De nærmere retningslinjer fremgår af lovbemærkningerne. </P>  \r\n\r\n<P>De retningslinjer for den fremtidige regulering af de forskellige </P>  \r\n\r\n<P>satser på udgiftsbudgettet, som er omtalt i lovforslagets </P>  \r\n\r\n<P>bemærkninger, vil blive lagt til grund ved den kommende </P>  \r\n\r\n<P>administration af loven. </P>  \r\n\r\n<P>SPØRGSMÅL 3: </P>  \r\n\r\n<P>Hvorledes vil ydelserne til de grupper, der er omtalt i lovforslagets </P>  \r\n\r\n<P>kapitel 6, §§ 15-17, blive reguleret, såfremt §§ 15-17 udtages af </P>  \r\n\r\n<P>lovforslaget? Vil ydelserne i så fald blive reguleret ligesom </P>  \r\n\r\n<P>pensioner og SU? </P>  \r\n\r\n<P>SVAR: </P>  \r\n\r\n<P>ad § 15 </P>  \r\n\r\n<P>Det i nr. 1 omtalte tilskud vil pr. uge, for de første 6 måneder af </P>  \r\n\r\n<P>tilskudsperioden, blive fastsat svarende til 30 pct., og herefter </P>  \r\n\r\n<P>20 pct., af en ugeløn ved fuld sædvanlig arbejdstid med den af </P>  \r\n\r\n<P>Danmarks Statistik offentliggjorte timefortjeneste for alle </P>  \r\n\r\n<P>arbejdere inden for håndværk og industri i hele landet i nærmest </P>  \r\n\r\n<P>foregående januar kvartal. </P>  \r\n\r\n<P>Den nugældende suspension af dyrtidsreguleringen af </P>  \r\n\r\n<P>arbejdsløshedsdagpengenes højeste beløb har virkning frem til den </P>  \r\n\r\n<P>1. oktober 1987. Herefter vil reguleringen af dagpengenes højeste </P>  \r\n\r\n<P>beløb ske den 1. april og den 1. oktober på grundlag af </P>  \r\n\r\n<P>reguleringspristallet pr. 1. januar og 1. juli. </P>  \r\n\r\n<P>For nyuddannede vil dagpengene udgøre 9/10 af den aftalte mindsteløn </P>  \r\n\r\n<P>inden for normallønsområdet. </P>  \r\n\r\n<P>AD § 16 </P>  \r\n\r\n<P>De særreguleringer, der er indført for visse grupper af efterløns- og </P>  \r\n\r\n<P>dagpengemodtagere i forbindelse med den omtalte suspension, vil </P>  \r\n\r\n<P>bortfalde pr. 1. oktober 1987. Dette vil betyde, at de pågældende </P>  \r\n\r\n<P>vil modtage de aktuelt gældende satser, som vil være lavere end </P>  \r\n\r\n<P>den omtalte særregulering. Med det aktuelle lovforslag bevares </P>  \r\n\r\n<P>særreguleringen derimod for de pågældende grupper. </P>  \r\n\r\n<P>AD § 17 </P>  \r\n\r\n<P>Den omtalte støtte vil blive reguleret svarende til 70 pct. af det </P>  \r\n\r\n<P>højeste dagpengebeløb pr. 1. oktober det foregående år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00106"
        },
        {
            "displayName": "Entydig dokumentidentifikation",
            "displayValue": "CL005247"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}