{
    "id": 32438,
    "title": "Ekspropriation i forbindelse med motorvejsanlæg i Jylland. Erstatning for strandlod, som ikke må bebygges på grund af strandbyggelinie. Den offentlige vurderings indvirkning på erstatningsfastsættelsen ",
    "documentTypeId": "240",
    "isSagsforlobPeriodValid": false,
    "shortName": "KEN nr 17032 af 10/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Erstatning for strandlod, som ikke må bebygges på grund af  \r\n\r\n strandbyggelinie. Den offentlige vurderings indvirken på  \r\n\r\n erstatningsfastsættelsen </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation i forbindelse med motorvejsanlæg  \r\n\r\n i Jylland. Erstatning for strandlod, som ikke må bebygges på grund af  \r\n\r\n strandbyggelinie. Den offentlige vurderings indvirkning på  \r\n\r\n erstatningsfastsættelsen </H1>  \r\n\r\n<P></P>  \r\n\r\n<BR>  \r\n\r\n<P> <B>U D S K R I F T </B></P>  \r\n\r\n<P>AF </P>  \r\n\r\n<P>FORHANDLINGSPROTOKOLLEN </P>  \r\n\r\n<P>FOR </P>  \r\n\r\n<P>EKSPROPRIATIONSKOMMISSIONEN </P>  \r\n\r\n<P>VEDRØRENDE MOTORVEJSANLÆG I JYLLAND </P>  \r\n\r\n<P>SYVSTEN - FREDERIKSHAVN </P>  \r\n\r\n<P>(Protokoltilførsel den 10. oktober 1995) </P>  \r\n\r\n<P>30. hæfte </P>  \r\n\r\n<P> Tirsdag den 10. oktober 1995 lod kommissarius protokollen tilføre  \r\n\r\n nedenstående kendelse vedrørende et erstatningsspørgsmål, hvorom der ikke har  \r\n\r\n kunnet opnås forlig. </P>  \r\n\r\n<P>Protokollen førtes af fuldmægtig, cand. jur. Rene Aggersbjerg. </P>  \r\n\r\n<P> <B> lb. nr. 114. matr. nr. x, y by</B>  </P>  \r\n\r\n<P>Ejere: NN </P>  \r\n\r\n<P>Da der ikke har kunnet opnås forlig om erstatningsspørgsmålet, afsagdes  \r\n\r\n sålydende </P>  \r\n\r\n<P> <B>KENDELSE:</B>  </P>  \r\n\r\n<P>Ekspropriationen omfatter hele ejendommen, matr. nr. x </P>  \r\n\r\n<P>Denne ejendom, der ligger i landzone, er en ca. 870 (m2) stor ubebygget  \r\n\r\n lod, beliggende ca. 55 m øst for hovedlandevejen Sæby - Frederikshavn og  \r\n\r\n grænsende ud til Kattegat. </P>  \r\n\r\n<P>Lodden, der i sin helhed er omfattet af strandbyggelinien, ligger i en  \r\n\r\n klynge af tilsvarende selvstændigt matrikulerede lodder af størrelse op til  \r\n\r\n ca. 3.500 (m2), hvoraf flere var med bebyggelse, der i henhold til  \r\n\r\n Naturklagenævnets afgørelse af 15. juni 1995 er erklæret for ulovlig i  \r\n\r\n henhold til strandbyggelinien. Ved denne afgørelse fulgte Naturklagenævnet en  \r\n\r\n afgørelsen, som det daværende Overfredningsnævn havde truffet i samme sag i  \r\n\r\n 1987. </P>  \r\n\r\n<P>Lodden, der var græsbeklædt, var omkranset af et hegn af hybenroser, men i  \r\n\r\n øvrigt ikke beplantet, idet den henlå som naturgrund. </P>  \r\n\r\n<P>Lodden er erhvervet af 3 ejere i lige sameje i 1983 for 15.000 kr., hvor  \r\n\r\n den offentlige vurdering var 14.200 kr. I 1993 udskiftedes dene ene ejer i  \r\n\r\n henhold til skifteretsattest, og den offentlige vurdering var da steget til  \r\n\r\n 30.000 kr. Pr. 1. januar 1995 udgår den kontante ejendomsværdi 31.000 kr.,  \r\n\r\n hvoraf grundværdien andrager 22.300 kr, beregnet ud fra 31 kr. pr. (m2). </P>  \r\n\r\n<P> Parternes påstande. </P>  \r\n\r\n<P>Ejerne har påstået sig tilkendt en erstatning på ikke under 40.000 kr. i  \r\n\r\n alt, idet de har gjort gældende, at det ikke er muligt at erhverve en  \r\n\r\n tilsvarende grund med samme beliggenhed ud til havet og med samme  \r\n\r\n restriktioner med hensyn til udnyttelsen for et mindre beløb. </P>  \r\n\r\n<P>Anlægsmyndigheden har ikke nedlagt nogen påstand, men forbeholdt sig sin  \r\n\r\n stilling ved eventuel anke af erstatningsspørgsmålet. </P>  \r\n\r\n<P> Ekspropriationskommissionens afgørelsen. </P>  \r\n\r\n<P> Vedrørende hjemmelen. </P>  \r\n\r\n<P>Indledningsvis bemærkes, at ekspropriationen er foretaget med hjemmel i  \r\n\r\n statsekspropriationsloven §16, jfr. §51, stk. 5 i lov om offentlige veje.  \r\n\r\n</P>  \r\n\r\n<P>Hovedvejen, der i henhold til projektet for motorvejsanlægget Syvsten -  \r\n\r\n Frederikshav udbygges fra 2 spor til 4 spor med en dobbeltrettet cykelsti i  \r\n\r\n hovedlandevejens østlige side, vil fremover fra motorvejens slutning til ca.  \r\n\r\n km 14.00 blive gjort facadeløs. De overkørsler til de private fællesveje, der  \r\n\r\n hidtil har været adgangsveje til de øst for hovedlandevejen beliggende  \r\n\r\n arealer, herunder den nævnte klynge af selvstændigt matrikulerede lodder, vil  \r\n\r\n blive lukket, og nye adgangsforhold til disse arealer må etableres. For  \r\n\r\n fremover at skaffe adgang til den del af arealerne, der ligger mellem km  \r\n\r\n 12.16 og km 14.07 ville det være nødvendigt at anlægge en ny privat  \r\n\r\n fællesvej, der udgår fra kommunevej v. </P>  \r\n\r\n<P>Ekspropriationskommissionen har skønnet, at omkostningerne ved udlæg og  \r\n\r\n anlæg af denne vej, samt ved ekspropriationerne til permanente og  \r\n\r\n midlertidige arealafståelser fra de pågældende arealer til den i projektet  \r\n\r\n omhandlede udbygning af hovedlandevejen vil stå i åbenbart misforhold til  \r\n\r\n arealernes værdi, og har derfor på anlægsmyndighedens opfordring besluttet at  \r\n\r\n ekspropriere disse. </P>  \r\n\r\n<P> Vedrørende erstatningen. </P>  \r\n\r\n<P>Ved udmålingen af ekspropriationserstatningen har kommissionen lagt samme  \r\n\r\n arealværdi pr. (m2) til grund for så vidt angår den del af arealerne, der  \r\n\r\n udgør den føromtalte klynge af selvstændigt matrikulerede mindre lodder, som  \r\n\r\n har været anvendt til rekreative formål. Udover arealeerstatningen har  \r\n\r\n kommissionen givet et erstatningsbeløb, der er fastsat individuelt for den  \r\n\r\n enkelte lod og udmålt i forhold til de foranstaltninger, som den enkelte ejer  \r\n\r\n lovligt har udført på ejendommen, f.eks. i form af beplantning m.v. og  \r\n\r\n installation af vandforsyning. </P>  \r\n\r\n<P>Under hensyn til på den ene side de begrænsede udbyttelsesmuligheder, der  \r\n\r\n gælder for lodderne, og på den anden side disses beliggenhed direkte ud mod  \r\n\r\n Kattegat fandt 2 medlemmer af kommissionen, at arealerstatningen - også når  \r\n\r\n henses til den offentlige vurdering sammenholdt med det forhold, at det er  \r\n\r\n yderst begrænset, havd der kan foreligge af repræsentative salg af  \r\n\r\n tilsvarende ejendomme - passende kan sættes til 25. kr. pr. (m2). </P>  \r\n\r\n<P>1 medlem fandt, at de begrænsede udnyttelsesmuligheder må tillægges en  \r\n\r\n sådan vægt, at arealerstatningen - også når henses til afgørelse truffet af  \r\n\r\n Taksationskommissionen for Nordjylland i sag nr. TA.III 5/94 - bør fastsættes  \r\n\r\n til 15 kr. pr. (m2). </P>  \r\n\r\n<P>1 medlem (formanden)er for så vidt enig med sidstnævnte medlem, men kan ud  \r\n\r\n fra rimelighedsbetragtninger tilslutte sig de 2 førstnævnte medlemmers  \r\n\r\n arealerstatning pr. (m2) - og det med følgende begrundelse: </P>  \r\n\r\n<P>Han finder ikke, at der er nogen vejledning at hente i den offentlige  \r\n\r\n vurdering, idet denne i den pågældende sag forekommer ham bemærkelsesværdig.  \r\n\r\n For det første forekommer det ham, at der ved den offentlige vurdering af de  \r\n\r\n pågældende ejendomme må være medregnet en byggeret og det til trods for, at  \r\n\r\n det daværende Overfredningsnævn allerede i 1987 ved kendelse havde fastsat,  \r\n\r\n at den på adskillige af ejendommene værende bebyggelse var ulovlig i henhold  \r\n\r\n til strandbyggelinien, og at lodderne som beliggende i landzone ikke i øvrigt  \r\n\r\n må bebygges uden indhentet zonetilladelse. Dernæst har han bemærket sig, at  \r\n\r\n den offentlige vurdering gennem de senere adskillige år er sat op og det til  \r\n\r\n trods for den nedadgående eller stagnerende tendens i den almindelige pris-  \r\n\r\n og værdiudvikling på sommerhuse/-grunde i 1980erne og begyndelsen af 90erne,  \r\n\r\n der naturligvis også er kommet til udtryk i de offentlige vurderinger  \r\n\r\n generelt set. Som en følge af den passivitet, naturbeskyttelsesmyndighederne  \r\n\r\n har udvist med hensyn til at følge Overfredningsnævnets afgørelse fra 1987  \r\n\r\n op, er det nærliggende at antage, at ejerne af de pågældende lodder er veget  \r\n\r\n tilbage for at søge de offentlige vurderinger ændret. Under hensyn til disse  \r\n\r\n helt specielle forhold finder dette medlem det rimeligt, at  \r\n\r\n ekspropriationserstatningen fastsættes på grundlag af en arealerstatning på  \r\n\r\n 25 kr. pr. (m2). </P>  \r\n\r\n<P>Der var i kommissionen enighed om, at den individuelt fastsatte erstatning  \r\n\r\n for de på denne ejendom lovligt udførte foranstaltninger passende kan  \r\n\r\n fastsættes til 4.000 kr. </P>  \r\n\r\n<P>Alene 4 af ekspropriationskommissionens medlemmer deltog i forretningen.  \r\n\r\n</P>  \r\n\r\n<P>Da erstatningsspørgsmålet afgøres efter stemmeflertallet </P>  \r\n\r\n<P>b e s t e m m e s: </P>  \r\n\r\n<PRE>  \r\n\r\n Den ejeren tilkommende erstatning for  \r\n\r\n ejendommen i sin helhed fastsættes til       25.750 kr.  \r\n\r\n Godtgørelse for panthaverdokumentation        3.000 kr.  \r\n\r\n</PRE>  \r\n\r\n<P>Renter 5 1/2% p.a. fra den 1. oktober 1995. </P>  \r\n\r\n<P>Således passeret. </P>  \r\n\r\n<P>K. Junge Pedersen </P>  \r\n\r\n<P>/Rene Aggersbjerg </P>  \r\n\r\n<P>Udskriftens rigtighed bekræftes. </P>  \r\n\r\n<P>Rene Aggersbjerg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19951703225"
        },
        {
            "displayName": "Entydig dokumentidentifikation",
            "displayValue": "CA000349"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17032"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "10/10/1995"
        },
        {
            "displayName": "Administrerende myndighed",
            "displayValue": "Ekspropriationskommissionen vedrørende motorvejsanlæg i Jylland"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}