{
    "id": 99488,
    "title": "Forslag til folketingsbeslutning om nedsættelse af en kommission om lokalt selvstyre",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 13",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 24. oktober 2006 af Pia Gjellerup (S),  \r\n\r\n Ole Stavad (S), Ole Glahn (RV),  \r\n\r\n Margrethe Vestager (RV), Kristen Touborg (SF), Ole Sohn  \r\n\r\n (SF), Line Barfod (EL) og Jørgen Arbo&#8209;Bæhr (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n nedsættelse af en kommission om lokalt selvstyre  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til efter drøftelse med  \r\n\r\n Folketingets partier at nedsætte en uafhængig kommission, der har som opgave  \r\n\r\n at  \r\n\r\n vurdere principperne for og udviklingsmulighederne i det lokale, kommunale  \r\n\r\n selvstyre.  \r\n\r\n</P>  \r\n\r\n<P class=\"Tekst\">  \r\n\r\n De betydeligt større  \r\n\r\n kommuner, der blev et resultat af kommunalreformen, der træder i kraft den 1.  \r\n\r\n januar  \r\n\r\n 2007, giver grundlag for at tydeliggøre ansvaret for tilrettelæggelsen og  \r\n\r\n udførelsen af de kommunale opgaver med udgangspunkt i det kommunale selvstyre  \r\n\r\n og med respekt for borgernes retssikkerhed.  \r\n\r\n</P>  \r\n\r\n<P class=\"Tekst\">  \r\n\r\n Kommissionens  \r\n\r\n hovedopgave skal være at gennemgå de principper, der ligger til grund for det  \r\n\r\n kommunale selvstyre og dets ved kommunalreformen nu fastlagte udformning og  \r\n\r\n funktion, og dertil skal kommissionen foreslå såvel principielle som mere  \r\n\r\n konkrete ændringer, som kan udvikle det kommunale selvstyre, samt  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n øge lovgivningens klarhed og konsekvens,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n udbygge borgernes retssikkerhed,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n sikre effektive tilsyn og klageveje,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n skabe ensartede og enkle metoder til at opnå indsigt i opgavernes  \r\n\r\n løsning,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n reducere kontrol og detailstyring,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n opgøre og reducere regelbyrden og omkostningerne herved og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n styrke offentligheden i forvaltningen.  \r\n\r\n</P>  \r\n\r\n<P class=\"Tekst\">  \r\n\r\n En væsentlig del af kommissionen skal bestå af personer med  \r\n\r\n følgende baggrund:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Eksperter med indsigt i kommunale forhold,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n eksperter med indsigt i retssikkerhedsprincipper,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n repræsentanter for kommunale medarbejderes faglige organisationer,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n repræsentanter for større borger- og interessegrupper og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n repræsentanter for kommunerne og de mest relevante ministerier.  \r\n\r\n</P>  \r\n\r\n<P class=\"NormalInd\">  \r\n\r\n Kommissionens betænkning skal afgives til indenrigs- og  \r\n\r\n sundhedsministeren med henblik på drøftelse med Folketinget i efteråret 2008.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n I § 82 i grundlovens kapitel om de borgerlige  \r\n\r\n frihedsrettigheder bestemmes det, at kommunernes ret til under statens tilsyn  \r\n\r\n at styre deres anliggender ordnes ved lov. Dette har i tidens løb udmøntet  \r\n\r\n sig  \r\n\r\n i en omfattende lov om kommunernes styrelse og en række særlove, der  \r\n\r\n omhandler  \r\n\r\n alle de opgaver, som kommunerne og amterne varetager som hovedaktører i det  \r\n\r\n danske velfærdssamfund.  \r\n\r\n</P>  \r\n\r\n<P class=\"Tekst9\">  \r\n\r\n Ved kommunalreformen, der træder i kraft i 2007, er amterne  \r\n\r\n nedlagt og erstattet af regioner, der ikke af regeringen anerkendes som en  \r\n\r\n del  \r\n\r\n af det kommunale selvstyre.  \r\n\r\n</P>  \r\n\r\n<P class=\"Tekst9\">  \r\n\r\n Desuden er kommunernes antal reduceret til 98, hvorved der  \r\n\r\n igennem den periode, hvor velfærdssamfundet har udviklet sig med størst  \r\n\r\n styrke  \r\n\r\n i Danmark, er sket en samlet reduktion fra 1.386 kommuner før  \r\n\r\n kommunalreformen  \r\n\r\n i 1970 til de 98 store nye kommuner, der i løbet af nogle år måske bliver  \r\n\r\n endnu  \r\n\r\n et nøk færre.  \r\n\r\n</P>  \r\n\r\n<P class=\"Tekst9\">  \r\n\r\n Denne omfattende reduktion i antallet og dermed størrelsen samt  \r\n\r\n den lige så omfattende forskydning af opgavernes antal og tyngde har ikke på  \r\n\r\n noget tidspunkt været undergivet en samlet, principiel og indsigtsfuld  \r\n\r\n vurdering, for så vidt angår indholdet af begrebet »det kommunale selvstyre«.  \r\n\r\n</P>  \r\n\r\n<P class=\"Tekst9\">  \r\n\r\n Dette lægges der op til med dette beslutningsforslag.  \r\n\r\n</P>  \r\n\r\n<P class=\"Tekst9\">  \r\n\r\n Der vil altid være interessemodsætninger mellem  \r\n\r\n staten/regeringen/Folketinget på den ene side og kommunerne på den anden side  \r\n\r\n i  \r\n\r\n en lang række situationer, hvor det politisk er en fælles opgave at sikre  \r\n\r\n borgerne  \r\n\r\n den velfærd, man har stillet dem i udsigt.  \r\n\r\n</P>  \r\n\r\n<P class=\"Tekst9\">  \r\n\r\n Blandt emnerne, der dystes om ud over de økonomiske rammer, er  \r\n\r\n sådanne som regelstyring, mindstekrav, garantier, klageadgange, tilsyn,  \r\n\r\n puljestyring, evalueringer, indberetninger, sammenligninger, kontrol,  \r\n\r\n udligning  \r\n\r\n og forskelle mellem kommunerne, hvad angår såvel service som økonomiske  \r\n\r\n vilkår.  \r\n\r\n</P>  \r\n\r\n<P class=\"Tekst9\">  \r\n\r\n I den seneste tid er der af det politiske flertal i Folketinget  \r\n\r\n sat alvorlige spørgsmålstegn ved kerneelementer i det kommunale selvstyre  \r\n\r\n &#8722; spørgsmålstegn, som netop er affødt af den uklarhed, der følger af,  \r\n\r\n at  \r\n\r\n begrebet »det kommunale selvstyre« presses i situationer, hvor der ikke er en  \r\n\r\n mere afklaret balance mellem statsmagten og kommunerne. Dette lægger op til  \r\n\r\n en  \r\n\r\n ufrugtbar konflikt om fremtiden for det lokale selvstyre, som ellers har  \r\n\r\n været  \r\n\r\n et væsentligt kendetegn ved udviklingen af velfærdssamfundet.  \r\n\r\n</P>  \r\n\r\n<P class=\"Tekst9\">  \r\n\r\n Forslagsstillerne ønsker at få kvalificeret diskussionen,  \r\n\r\n således at der skabes det bedste udgangspunkt for udviklingen af  \r\n\r\n velfærdssamfundet  \r\n\r\n i et fællesskab mellem staten og kommunerne, hvor opgaverne løses der, hvor  \r\n\r\n de  \r\n\r\n bedst vil kunne løses.  \r\n\r\n</P>  \r\n\r\n<P class=\"Tekst9\">  \r\n\r\n Det er forslagsstillernes forventning, at en udmøntning af  \r\n\r\n resultaterne af et kommissionsarbejde kan skabe reel sammenhæng mellem  \r\n\r\n forpligtelser, økonomi, ansvar og resultater og dermed en klarere demokratisk  \r\n\r\n indsigt og indflydelse for borgerne. Borgerne vil tillige kunne opleve at få  \r\n\r\n et  \r\n\r\n større udbytte af den kommunale indsats med vægt på ydelserne over for  \r\n\r\n borgerne  \r\n\r\n frem for betydelige anstrengelser med et pålagt bureaukrati.  \r\n\r\n</P>  \r\n\r\n<P class=\"Tekst9\">  \r\n\r\n Forslagsstillerne forestiller sig, at kommissionen kan  \r\n\r\n nedsættes tidligt i 2007 og være færdig med sine analyser, overvejelser og  \r\n\r\n anbefalinger i efteråret 2008, så der kan gennemføres den fornødne opfølgende  \r\n\r\n lovgivning og andre beslutninger i Folketinget før sommeren 2009, hvorefter  \r\n\r\n der  \r\n\r\n kan afholdes kommunalvalg i efteråret 2009 på et fælles og afklaret grundlag.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Pia  \r\n\r\n Gjellerup  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om nedsættelse af en kommission om lokalt selvstyre.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 13).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 13",
            "stateLabel": "Bortfaldet",
            "references": [
                {
                    "shortName": "2006/1 BSF 13",
                    "title": "Forslag til folketingsbeslutning om nedsættelse af en kommission om lokalt selvstyre",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99488,
                    "eliUri": "/eli/ft/20061BB00013",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b13/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/10/2006"
        },
        {
            "displayName": "Accession",
            "displayValue": "20061BB00013"
        },
        {
            "displayName": "Entydig dokumentidentifikation",
            "displayValue": "AX008835"
        },
        {
            "displayName": "Dato for førstegangsindlæggelse",
            "displayValue": "24/10/2006"
        },
        {
            "displayName": "Dato for indlæggelse",
            "displayValue": "24/10/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}