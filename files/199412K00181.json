{
    "id": 111743,
    "title": "1994 LSF 181   FORSLAG TIL LOV OM GODTGØRELSE I FORBINDELSE MED INDSAMLING AF   BLYAKKUMULATORER OG HERMETISK FORSEGLEDE NIKKEL-CADMIUM-AKKUMULATORER   (LUKKEDE NIKKEL-CADMIUM-BATTERIER) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 181",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 181 </P>  \r\n\r\n<P></P>  \r\n\r\n<P>Forslag til Lov om godtgørelse i forbindelse med indsamling af  \r\n\r\n blyakkumulatorer og hermetisk forseglede nikkel-cadmium-akkumulatorer  \r\n\r\n (lukkede nikkel-cadmium-batterier) </P>  \r\n\r\n<P></P>  \r\n\r\n<P>Fremsat af energiministeren (Svend Auken) </P>  \r\n\r\n<P></P>  \r\n\r\n<P>den 22. februar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 2. juni 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950040430\"> Lov nr. 404 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Miljø- og energiministeren yder en godtgørelse på 1 kr. pr.  \r\n\r\n indsamlet kilogram blyakkumulatorer og 120 kr. pr. indsamlet kilogram  \r\n\r\n hermetisk forseglede nikkel-cadmium-akkumulatorer (lukkede  \r\n\r\n nikkel-cadmium-batterier) til private og offentlige virksomheder, foreninger,  \r\n\r\n kommuner m.v., der indsamler og afleverer eller forestår aflevering af  \r\n\r\n blyakkumulatorer og nikkel-cadmium-batterier til genanvendelse. </P>  \r\n\r\n<P> <I>Stk. 2.</I> Ministeren kan afholde udgifter til eller yde godtgørelse  \r\n\r\n for udgifter i forbindelse med informationsaktiviteter om  \r\n\r\n indsamlingsordningerne. Den årlige bevilling fastsættes på finansloven. </P>  \r\n\r\n<P> <I>Stk. 3.</I> Det er en betingelse for udbetaling af godtgørelse efter  \r\n\r\n stk. 1, at blyakkumulatorerne eller nikkel-cadmium-batterierne er indsamlet  \r\n\r\n her i landet, og at indsamling sker i overensstemmelse med  \r\n\r\n miljøbeskyttelsesloven og regler udstedt i medfør af denne, samt at  \r\n\r\n aflevering til genanvendelse sker til virksomheder, der overholder  \r\n\r\n miljøbeskyttelseslovens regler om godkendelse. </P>  \r\n\r\n<P> <B>§ 2.</B> Miljø- og energiministeren fastsætter nærmere bestemmelser om  \r\n\r\n ydelse af godtgørelse efter § 1, herunder om ansøgningens indhold og om  \r\n\r\n eventuel tilbagebetaling af godtgørelse og renter heraf i visse tilfælde.  \r\n\r\n Ministeren kan endvidere fastsætte regler om tilsynet med opfyldelse af  \r\n\r\n tilskudsbetingelserne. </P>  \r\n\r\n<P> <I>Stk. 2.</I> For beløb, der skal betales tilbage efter stk. 1, hæfter  \r\n\r\n foreningen eller den, der som ejer, forpagter eller lignende driver  \r\n\r\n virksomheden for egen regning. Der er udpantningsret for beløbene. </P>  \r\n\r\n<P> <B>§ 3.</B> Enhver, der indsamler, transporterer eller genanvender  \r\n\r\n blyakkumulatorer eller nikkel-cadmium-batterier, skal efter anmodning meddele  \r\n\r\n miljø- og energiministeren enhver oplysning, der er af væsentlig betydning  \r\n\r\n for administrationen af § 1. </P>  \r\n\r\n<P> <B>§ 4.</B> Miljømyndighederne eller personer, der af disse myndigheder  \r\n\r\n er bemyndiget hertil, har, hvis det skønnes nødvendigt, til enhver tid mod  \r\n\r\n legitimation uden retskendelse adgang til offentlige og private ejendomme og  \r\n\r\n lokaliteter for at udøve de beføjelser, der er tillagt dem i medfør af denne  \r\n\r\n lov. Der kan herunder foretages undersøgelser af betydning for lovens formål.  \r\n\r\n</P>  \r\n\r\n<P> <I>Stk. 2.</I> Politiet yder bistand hertil. Justitsministeren kan efter  \r\n\r\n forhandling med miljø- og energiministeren fastsætte nærmere regler herom.  \r\n\r\n</P>  \r\n\r\n<P> <I>Stk. 3.</I> Ved eftersyn af erhvervsvirksomheder skal indehaveren og  \r\n\r\n beskæftigede personer yde miljømyndighederne fornøden vejledning og hjælp.  \r\n\r\n</P>  \r\n\r\n<P> <B>§ 5.</B> Op til 20 pct. af godtgørelsen efter denne lov kan  \r\n\r\n tilbageholdes og anvendes til modregning med virksomhedens, foreningens m.v.  \r\n\r\n eventuelle restancer til det offentlige. </P>  \r\n\r\n<P> <B>§ 6.</B> Miljø- og energiministeren kan bemyndige en under ministeriet  \r\n\r\n oprettet styrelse eller tilsvarende institution til at udøve de beføjelser,  \r\n\r\n der i denne lov er tillagt ministeren. </P>  \r\n\r\n<P> <I>Stk. 2.</I> Ministeren kan fastsætte regler om adgangen til at påklage  \r\n\r\n afgørelser, der er truffet i henhold til bemyndigelse efter stk. 1, herunder  \r\n\r\n at afgørelserne ikke skal kunne indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter den øvrige  \r\n\r\n lovgivning, straffes med bøde den, der afgiver urigtige eller vildledende  \r\n\r\n oplysninger eller undlader at afgive oplysninger efter § 3. </P>  \r\n\r\n<P> <I>Stk. 2.</I> I forskrifter, der udstedes i medfør af § 2, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af staten, en amtskommune, en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, amtskommunen, kommunen eller det kommunale  \r\n\r\n fællesskab bødeansvar. </P>  \r\n\r\n<P> <I>Stk. 4.</I> Forældelsesfristen for strafansvaret er 5 år. </P>  \r\n\r\n<P> <B>§ 8.</B> Miljø- og energiministeren fastsætter tidspunktet for lovens  \r\n\r\n ikrafttræden. Loven kan dog tidligst træde i kraft den 1. januar 1996. Miljø-  \r\n\r\n og energiministeren kan undlade at sætte lovens regler om blyakkumulatorer i  \r\n\r\n kraft. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Miljø- og energiministeren yder en godtgørelse på 1 kr. pr.  \r\n\r\n indsamlet kilogram blyakkumulatorer og 120 kr. pr. indsamlet kilogram  \r\n\r\n hermetisk forseglede nikkel-cadmium-akkumulatorer (lukkede  \r\n\r\n nikkel-cadmium-batterier) til virksomheder, foreninger m.v., der indsamler og  \r\n\r\n afleverer eller forestår aflevering af blyakkumulatorer og  \r\n\r\n nikkel-cadmium-batterier til genanvendelse. </P>  \r\n\r\n<P> <I>Stk. 2.</I> Ministeren kan afholde udgifter til eller yde godtgørelse  \r\n\r\n for udgifter i forbindelse med informationsaktiviteter om  \r\n\r\n indsamlingsordningerne. Den årlige bevilling fastsættes på finansloven. </P>  \r\n\r\n<P> <I>Stk. 3.</I> Det er en betingelse for udbetaling af godtgørelse efter  \r\n\r\n stk. 1, at blyakkumulatorerne eller nikkel-cadmium-batterierne er indsamlet  \r\n\r\n her i landet, og at indsamling sker i overensstemmelse med  \r\n\r\n miljøbeskyttelsesloven og regler udstedt i medfør af denne, samt at  \r\n\r\n aflevering til genanvendelse sker til virksomheder, der overholder  \r\n\r\n miljøbeskyttelseslovens regler om godkendelse. </P>  \r\n\r\n<P> <B>§ 2.</B> Miljø- og energiministeren fastsætter nærmere bestemmelser om  \r\n\r\n ydelse af godtgørelse efter § 1, herunder om ansøgningens indhold og om  \r\n\r\n eventuel tilbagebetaling af godtgørelse og renter heraf i visse tilfælde.  \r\n\r\n Ministeren kan endvidere fastsætte regler om tilsynet med opfyldelse af  \r\n\r\n tilskudsbetingelserne. </P>  \r\n\r\n<P> <I>Stk. 2.</I> For beløb, der skal betales tilbage efter stk. 1, hæfter  \r\n\r\n foreningen eller den, der som ejer, forpagter eller lignende driver  \r\n\r\n virksomheden for egen regning. Der er udpantningsret for beløbene. </P>  \r\n\r\n<P> <B>§ 3.</B> Enhver, der indsamler, transporterer eller genanvender  \r\n\r\n blyakkumulatorer eller nikkel-cadmium-batterier, skal efter anmodning meddele  \r\n\r\n miljø- og energiministeren enhver oplysning, der er af væsentlig betydning  \r\n\r\n for administrationen af § 1. </P>  \r\n\r\n<P> <B>§ 4.</B> Miljømyndighederne eller personer, der af disse myndigheder  \r\n\r\n er bemyndiget hertil, har, hvis det skønnes nødvendigt, til enhver tid mod  \r\n\r\n legitimation uden retskendelse adgang til offentlige og private ejendomme og  \r\n\r\n lokaliteter for at udøve de beføjelser, der er tillagt dem i medfør af denne  \r\n\r\n lov. Der kan herunder foretages undersøgelser af betydning for lovens formål.  \r\n\r\n</P>  \r\n\r\n<P> <I>Stk. 2.</I> Politiet yder bistand hertil. Justitsministeren kan efter  \r\n\r\n forhandling med miljø- og energiministeren fastsætte nærmere regler herom.  \r\n\r\n</P>  \r\n\r\n<P> <I>Stk. 3.</I> Ved eftersyn af erhvervsvirksomheder skal indehaveren og  \r\n\r\n beskæftigede personer yde miljømyndighederne fornøden vejledning og hjælp.  \r\n\r\n</P>  \r\n\r\n<P> <B>§ 5.</B> Op til 20 pct. af godtgørelsen efter denne lov kan  \r\n\r\n tilbageholdes og anvendes til modregning med virksomhedens, foreningens m.v.  \r\n\r\n eventuelle restancer til det offentlige. </P>  \r\n\r\n<P> <B>§ 6.</B> Miljø- og energiministeren kan bemyndige en under ministeriet  \r\n\r\n oprettet styrelse eller tilsvarende institution til at udøve de beføjelser,  \r\n\r\n der i denne lov er tillagt ministeren. </P>  \r\n\r\n<P> <I>Stk. 2.</I> Ministeren kan fastsætte regler om adgangen til at påklage  \r\n\r\n afgørelser, der er truffet i henhold til bemyndigelse efter stk. 1, herunder  \r\n\r\n at afgørelserne ikke skal kunne indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter den øvrige  \r\n\r\n lovgivning straffes med bøde den, der afgiver urigtige eller vildledende  \r\n\r\n oplysninger eller undlader at afgive oplysninger efter § 3. </P>  \r\n\r\n<P> <I>Stk. 2.</I> I forskrifter, der udstedes i medfør af § 2, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af staten, en amtskommune, en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, amtskommunen, kommunen eller det kommunale  \r\n\r\n fællesskab bødeansvar. </P>  \r\n\r\n<P> <I>Stk. 4.</I> Forældelsesfristen for strafansvaret er 5 år. </P>  \r\n\r\n<P> <B>§ 8.</B> Miljø- og energiministeren fastsætter tidspunktet for lovens  \r\n\r\n ikrafttræden. Loven kan dog tidligst træde i kraft den 1. januar 1996. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1. Baggrunden for lovforslaget</B>  </P>  \r\n\r\n<P>Batterier og akkumulatorer, der indeholder tungmetaller, kan give  \r\n\r\n anledning til særlige problemer, når de bortskaffes efter endt brug.  \r\n\r\n Tungmetaller er unedbrydelige grundstoffer, der ophobes i miljøet.  \r\n\r\n Tungmetaller giver især anledning til vanskeligheder i forbindelse med  \r\n\r\n affaldsbehandlingen, herunder ved bortskaffelse eller nyttiggørelse af  \r\n\r\n restprodukter fra affaldsbehandling. </P>  \r\n\r\n<P>På den baggrund har regeringen fremlagt et forslag til lov om afgift af  \r\n\r\n blyakkumulatorer og hermetisk forseglede nikkel-cadmium-akkumulatorer  \r\n\r\n (lukkede nikkel-cadmium-batterier). </P>  \r\n\r\n<P>Det foreliggende lovforslag skal ses i sammenhæng med afgiftsforslaget,  \r\n\r\n der skaber grundlag for, at der ydes en indsamlingspræmie for brugte  \r\n\r\n blyakkumulatorer og nikkel-cadmium-batterier. Indsamlingspræmien danner det  \r\n\r\n finansieringsmæssige grundlag for og tilskynder til indsamling og  \r\n\r\n genanvendelse af disse tungmetalholdige batterier. </P>  \r\n\r\n<P>Lovforslaget fastsætter, at miljø- og energiministeren skal udbetale en  \r\n\r\n godtgørelse til virksomheder, foreninger m.v., der her i landet indsamler  \r\n\r\n blyakkumulatorer og nikkel-cadmium-batterier. </P>  \r\n\r\n<P>Herudover kan ministeren yde godtgørelse for udgifter i forbindelse med  \r\n\r\n generelle informationsaktiviteter om indsamlingsordningerne. </P>  \r\n\r\n<P>Indsamlingsordningen vil være et økonomisk incitament til at forbedre  \r\n\r\n indsamlingsresultatet, idet den udbetalte indsamlingspræmie afhænger direkte  \r\n\r\n af den indsamlede mængde. Incitamentet for indsamlerne er den statslige  \r\n\r\n indsamlingspræmie på henholdsvis 120 kr. pr. kg nikkel-cadmium-batteri og 1  \r\n\r\n kr. pr. kg blyakkumulatorer. </P>  \r\n\r\n<P>Foreningen for Indsamling af Genopladelige Batterier og foreningen  \r\n\r\n ReturBat står for den nuværende indsamling af henholdsvis  \r\n\r\n nikkel-cadmium-batterier og blyakkumulatorer. </P>  \r\n\r\n<P>Med lovforslaget gives indsamlingen frit, hvilket betyder, at enhver,  \r\n\r\n herunder de eksisterende foreninger for indsamling af henholdsvis  \r\n\r\n nikkel-cadmium-batterier og blyakkumulatorer kan forestå indsamlingen,  \r\n\r\n ligesom enhver anden forening, virksomhed eller enkeltperson, der måtte ønske  \r\n\r\n at forestå indsamling, kan nedsætte sig. Det vil derfor være overladt til  \r\n\r\n markedet at finde de rette indsamlere. Konkurrenceparameteren mellem  \r\n\r\n indsamlerne bliver, hvor stor en andel af den statslige indsamlingspræmie  \r\n\r\n indsamleren vil betale til de underliggende led i indsamlingskæden, herunder  \r\n\r\n forbrugeren og f.eks detailhandlen. Da der er tale om affald, der er  \r\n\r\n klassificeret som kemikalieaffald, skal indsamlingsordningerne godkendes af  \r\n\r\n de enkelte kommunalbestyrelser, da kommunalbestyrelsen er ansvarlig for  \r\n\r\n indsamling af kemikalieaffald i kommunen. </P>  \r\n\r\n<P>De foreslåede indsamlingspræmier er fastsat, så de ud over de nuværende  \r\n\r\n indsamlings- og bortskaffelsesomkostninger også giver mulighed for en  \r\n\r\n fortjeneste eller belønning for indsamling for henholdsvis  \r\n\r\n nikkel-cadmium-batterier og blyakkumulatorer. </P>  \r\n\r\n<P>Det er ikke muligt på forhånd at forudse, hvorledes indsamlingspræmien vil  \r\n\r\n blive fordelt mellem de forskellige led i indsamlingskæden (forbrugere,  \r\n\r\n detailvirksomheder, forhandlere, transportører og indsamlere). </P>  \r\n\r\n<P>De enkelte indsamlere vil således frit kunne fordele indsamlingspræmien på  \r\n\r\n de underliggende indsamlingsled. Der vil derfor kunne opstå forskelle på den  \r\n\r\n måde indsamlingspræmien fordeles på. Disse forskelle vil afspejle variationer  \r\n\r\n i omkostningsforhold og markedsstruktur. Da indtægterne for den enkelte  \r\n\r\n indsamler afhænger af indsamlingseffektiviteten, må det antages, at  \r\n\r\n &#187;høje&#171; fortjenester hos nogle indsamlere vil betyde, at andre  \r\n\r\n motiveres til at iværksætte indsamling, samtidig med at ønsket om at få fat i  \r\n\r\n de brugte batterier vil betyde, at en del af indsamlingspræmien tilfalder  \r\n\r\n forbrugerne. </P>  \r\n\r\n<P>Det nuværende gebyr på nikkel-cadmium-batterier, fastsat i bekendtgørelse  \r\n\r\n nr. 10 af 3. januar 1992 om gebyr på genopladelige NiCd-batterier, vil blive  \r\n\r\n ophævet samtidig med lovens ikrafttræden. Der vil i ophævelsesbekendtgørelsen  \r\n\r\n blive fastsat regler om, at der for lagre vil blive ydet godtgørelse i samme  \r\n\r\n omfang, som der vil blive opkrævet afgift ved afgiftslovens ikrafttræden.  \r\n\r\n</P>  \r\n\r\n<P> <B>2. Miljømæssige konsekvenser af forslaget</B>  </P>  \r\n\r\n<P>Gennem den nuværende, frivillige indsamlingsordning for blyakkumulatorer  \r\n\r\n indsamles ca. 90 pct. af de brugte akkumulatorer, mens det anslås, at kun 35  \r\n\r\n pct. af de brugte nikkel-cadmium-batterier indsamles gennem den  \r\n\r\n indsamlingsordning, som i 3 år har fungeret på dette område. </P>  \r\n\r\n<P>Salget af blyakkumulatorer er anslået til 16.000 tons pr. år, mens der  \r\n\r\n forventes solgt ca. 300 tons nikkel-cadmium-batterier i 1996. </P>  \r\n\r\n<P>Udtjente og kasserede akkumulatorer og batterier, der ikke indsamles  \r\n\r\n gennem de eksisterende indsamlingsordninger, tilføres forbrændingsanlæg og  \r\n\r\n lossepladser gennem bl.a. dagrenovation, og giver herigennem anledning til en  \r\n\r\n anselig tungmetalbelastning af det omgivende miljø. </P>  \r\n\r\n<P>Ved at skabe mulighed for at effektivisere indsamlingen vil de pågældende  \r\n\r\n mængder kunne fjernes helt eller delvist fra de almindelige  \r\n\r\n affaldshåndteringssystemer. </P>  \r\n\r\n<P> <B>3. Erhvervsøkonomiske konsekvenser af forslaget</B>  </P>  \r\n\r\n<P>Lovforslaget pålægger ikke erhvervslivet øgede omkostninger. </P>  \r\n\r\n<P>Forslaget giver derimod grundlag for, at der på et privatøkonomisk  \r\n\r\n grundlag etableres ordninger for indsamling og genanvendelse af de pågældende  \r\n\r\n affaldstyper. </P>  \r\n\r\n<P>Blyakkumulatorer har tidligere været belastet med et gebyr, der har  \r\n\r\n indbragt i størrelsesordenen 10 mill.kr., fordelt med godt halvdelen fra  \r\n\r\n husholdninger og resten fra erhvervene. Provenuet fra afgift af  \r\n\r\n blyakkumulatorer forventes at udgøre ca. 20 mill.kr., fordelt ligeligt mellem  \r\n\r\n husholdningerne og erhvervene. Netto skønnes erhvervene at belastes med ca. 5  \r\n\r\n mill.kr. som følge af den indførte afgift. </P>  \r\n\r\n<P>Lovforslagets indsamlingspræmie for brugte blyakkumulatorer bevirker  \r\n\r\n imidlertid, at erhvervene netto ikke vil blive belastet af afgiften, såfremt  \r\n\r\n de senere afleverer de brugte blyakkumulatorer til indsamlingsordningen. </P>  \r\n\r\n<P>Den hidtidige indsamlingordning har ikke omfattet samtlige forhandlere af  \r\n\r\n blyakkumulatorer. En del af branchen har således ikke bidraget økonomisk til  \r\n\r\n ordningen og har dermed opnået en konkurrencemæssig fordel. Afgiften vil  \r\n\r\n betyde et tab for de virksomheder, der har stået uden for den eksisterende  \r\n\r\n ordning, mens de, der har medvirket, vil opnå en gevinst i form af mere  \r\n\r\n ligelige konkurrenceforhold m.v. </P>  \r\n\r\n<P>Provenuet fra den foreslåede afgift af nikkel-cadmium-batterier forventes  \r\n\r\n at udgøre ca. 45 mill.kr., hvoraf erhvervene bidrager med omkring halvdelen.  \r\n\r\n Erhvervenes omkostninger til det hidtidige gebyr ville have udgjort godt 5  \r\n\r\n mill.kr., således at erhvervenes omkostninger netto stiger med omkring 15  \r\n\r\n mill.kr. Såfremt erhvervene sidenhen afleverer de brugte  \r\n\r\n nikkel-cadmium-batterier til den med lovforslaget indførte  \r\n\r\n indsamlingsordning, vil indsamlingspræmien bevirke, at erhvervene netto ikke  \r\n\r\n belastes af afgiften. </P>  \r\n\r\n<P> <B>4. Økonomiske og administrative konsekvenser af forslaget</B>  </P>  \r\n\r\n<P>Der forventes at ville medgå 1 AC-årsværk samt 200.000 kr., svarende til i  \r\n\r\n alt 500.000 kr., til administrationen af godtgørelsesordningerne i  \r\n\r\n Miljøstyrelsen. </P>  \r\n\r\n<P>Det må endvidere forventes, at der vil være behov for 500.000 kr. til  \r\n\r\n generel information om indsamlingsordningerne. Informationsaktiviteterne kan  \r\n\r\n f.eks. udlægges til en brancheforening. Udgifterne vil blive afholdt over en  \r\n\r\n særlig bevilling, der fastsættes på Finansloven. </P>  \r\n\r\n<P>Lovforslaget skønnes ikke at få økonomiske eller administrative  \r\n\r\n konsekvenser for amter eller kommuner. </P>  \r\n\r\n<P>Afgiftssatserne og indsamlingspræmien er fastsat, så det tilstræbes, at  \r\n\r\n indtægterne fra afgiftsprovenuet og udgifterne til indsamlingspræmie set over  \r\n\r\n en årrække stort set svarer til hinanden. </P>  \r\n\r\n<P>For nikkel-cadmium-batterier er der særlige forhold. Provenuet af afgiften  \r\n\r\n er beregnet på baggrund af antal solgte batterier, mens indsamlingspræmien  \r\n\r\n baseres på vægten af de bortskaffede batterier. Udgiften til  \r\n\r\n indsamlingspræmie er således udregnet ud fra gennemsnitsvægten for batterier  \r\n\r\n indenfor de forskellige afgiftssatser. Det er forudsat, at de lette  \r\n\r\n batteripakker på kort sigt vil blive substitueret, mens de tungere pakker vil  \r\n\r\n finde anvendelse i en længere årrække. Dette betyder, at forholdet mellem  \r\n\r\n provenuet og udgifterne til indsamlingspræmie vil variere over tid. </P>  \r\n\r\n<P>I begyndelsen forventes indtægterne fra afgiftsprovenuet at være markant  \r\n\r\n højere end udgifterne til indsamlingspræmien. Det skyldes </P>  \r\n\r\n<P>- dels at salget af nikkel-cadmium-batterier har været stigende, således  \r\n\r\n at mængden af brugte batterier først med en tidsforskydning afhængig af  \r\n\r\n batteriernes levetid vil kunne udløse indsamlingspræmie, </P>  \r\n\r\n<P>- dels at salget af nikkel-cadmium-batterier i begyndelsen vil være  \r\n\r\n fordelt på afgiftssatser på en måde, der indebærer, at afgiftsprovenuet pr.  \r\n\r\n kg batteri vil være større end indsamlingspræmien pr. kg. </P>  \r\n\r\n<P>Efter en årrække skønnes de årlige indtægter fra afgiften at være lavere  \r\n\r\n end de årlige udgifter til indsamlingspræmien. Det skyldes </P>  \r\n\r\n<P>- dels en stigende mængde brugte nikkel-cadmiumbatterier samtidig med, at  \r\n\r\n salget af nye batterier forventes at falde som følge af den forventede  \r\n\r\n substitutionseffekt fra nikkel-cadmium-batterier til de mere miljøvenlige  \r\n\r\n batterityper, </P>  \r\n\r\n<P>- dels en forventning om at salgssammensætningen vil ændre sig, således at  \r\n\r\n skatteprovenuet pr. kg. batteri bliver lavere end indsamlingspræmien pr. kg.  \r\n\r\n</P>  \r\n\r\n<P>Da brugte batterier, der ikke har været afgiftsbelagt, også kan modtage  \r\n\r\n indsamlingspræmie, vil balancen mellem indtægter og udgifter overordnet set  \r\n\r\n være afhængig af hvor stor en andel af de brugte batterier, der vil blive  \r\n\r\n indsamlet. Det antages, at en indsamlingsprocent på omkring 75 vil kunne  \r\n\r\n forventes. Med denne antagelse skønnes det, at over en årrække på 10 - 15 år  \r\n\r\n vil det akkumulerede afgiftsprovenu kunne dække såvel de akkumulerede  \r\n\r\n udgifter til indsamlingspræmie som administrationsudgifter for Miljø-og  \r\n\r\n Energiministeriet. Der vil i de første par år opstå et overskud i  \r\n\r\n indsamlingsordningen på ca. 15-20 mill.kr., hvilket efter en årrække i  \r\n\r\n slutningen af indsamlingsperioden vil blive afløst af et underskud af  \r\n\r\n tilsvarende størrelse. </P>  \r\n\r\n<P>For blyakkumulatorer må der forventes at være en mere jævn profil for  \r\n\r\n indtægter og udgifter i indsamlingsordningen sammenlignet med  \r\n\r\n nikkel-cadmiumbatterier. </P>  \r\n\r\n<P>Der er ingen substitutionsmuligheder på kort sigt, hvorfor salget af  \r\n\r\n blyakkumulatorer må forventes at være jævnt stigende i takt med udviklingen i  \r\n\r\n det private forbrug, herunder udviklingen i bilsalget. Indtægterne fra  \r\n\r\n afgiften af blyakkumulatorer må således antages at stige jævnt i de næste  \r\n\r\n 10-15 år. </P>  \r\n\r\n<P>Udgifter til indsamlingspræmien for blyakkumulatorer må ligeledes  \r\n\r\n forventes at stige jævnt i takt med salget, men med en vis forsinkelse på  \r\n\r\n grund af levetiden af blyakkumulatorerne. I de første par år af  \r\n\r\n indsamlingsordningen kan der indtræde en ekstraordinær stor indsamling som  \r\n\r\n følge af ophobning af brugte blyakkumulatorer, men denne effekt kan ikke  \r\n\r\n forventes at være af tilnærmelsesvis samme størrelsesorden som for  \r\n\r\n nikkel-cadmium-batterier. Indsamlingsprocenten antages i de første par år at  \r\n\r\n være over 100, for derefter at udgøre tæt på 100 pct. </P>  \r\n\r\n<P>Det forventes, at udgifter og indtægter balancerer for  \r\n\r\n indsamlingsordningen for blyakkumulatorer. </P>  \r\n\r\n<P>Skønnet over udgifterne til indsamlingspræmie er forbundet med betydelig  \r\n\r\n usikkerhed. Skønnet bygger på forudsætninger om adfærdsændringer i  \r\n\r\n forbindelse med villighed til at aflevere brugte batterier mod en vis  \r\n\r\n betaling. I alt forventes udgifterne til indsamlingspræmie at andrage ca. 45  \r\n\r\n mill.kr. i 1996, fordelt med ca. 20 mill.kr. til blyakkumulatorer og ca. 25  \r\n\r\n mill.kr. til nikkel-cadmium-batterier. Der vil således være et overskud i  \r\n\r\n indsamlingsordningerne i det første år, hvilket hovedsageligt skyldes de  \r\n\r\n særlige forhold, der gælder for nikkel-cadmium-batterier, som beskrevet  \r\n\r\n ovenfor. </P>  \r\n\r\n<P>Endvidere forventes udgifter til generel information at kunne holdes inden  \r\n\r\n for de akkumulerede indtægter. Tilsvarende gælder for de merudgifter, der  \r\n\r\n påføres Skatteministeriet i forbindelse med lovforslaget om afgift af  \r\n\r\n henholdsvis blyakkumulatorer og nikkel-cadmium-batterier. </P>  \r\n\r\n<P>Såfremt det akkumulerede provenu fra afgiften af henholdsvis  \r\n\r\n nikkel-cadmium-batterier og blyakkumulatorer ikke viser sig at kunne dække de  \r\n\r\n samlede udgifter til indsamlingspræmie, administration m.v. for henholdsvis  \r\n\r\n nikkel-cadmium-batterier og blyakkumulatorer, vil der blive fremsat forslag  \r\n\r\n til ændring af størrelsen af indsamlingspræmien. </P>  \r\n\r\n<P> <B>5. Høring af myndigheder og organisationer</B>  </P>  \r\n\r\n<P>Der har ikke været foretaget høring af myndigheder og organisationer i  \r\n\r\n forbindelse med det foreliggende lovforslag. </P>  \r\n\r\n<P>Der vil blive optaget forhandlinger med de involverede myndigheder og  \r\n\r\n organisationer inden udstedelsen af regler for de enkelte tilskuds- og  \r\n\r\n godtgørelsesordninger, jf. høringsforpligtelsen i art. 7 i Rådets direktiv af  \r\n\r\n 18. marts 1991 om batterier og akkumulatorer, der indeholder farlige stoffer  \r\n\r\n (91/157/EØF). </P>  \r\n\r\n<P> <B>6. Forslagets forhold til EU-retten</B>  </P>  \r\n\r\n<P>Der er tale om en godtgørelse, der kan overstige de faktiske omkostninger  \r\n\r\n ved indsamling og genanvendelse af akkumulatorer og nikkel-cadmium-batterier.  \r\n\r\n Det betyder, at ordningen kan være omfattet af Traktatens Artikel 92 om  \r\n\r\n forbud mod statsstøtte, og lovforslaget skal derfor notificeres overfor  \r\n\r\n Europa Kommissionen i medfør af Traktatens Art. 93. Notifikation vil være en  \r\n\r\n gyldighedsbetingelse og ordningen kan ikke lovligt træde i kraft, før  \r\n\r\n Kommissionen har givet sin tilslutning. </P>  \r\n\r\n<P>Art. 7 i Rådets direktiv af 18. marts 1991 om batterier og akkumulatorer,  \r\n\r\n der indeholder farlige stoffer (91/157/EØF), indeholder en mulighed for, at  \r\n\r\n medlemsstaterne kan indføre foranstaltninger, f.eks. i form af økonomiske  \r\n\r\n virkemidler, med henblik på at tilskynde til genanvendelse af brugte  \r\n\r\n batterier og akkumulatorer. Disse foranstaltninger skal indføres efter høring  \r\n\r\n af de berørte parter og baseres på rimelige miljømæssige og økonomiske  \r\n\r\n kriterier og ikke give anledning til konkurrenceforvridning. Kommissionen vil  \r\n\r\n blive underrettet om vedtagelsen af loven i overensstemmelse med art. 7. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Der ydes en godtgørelse til virksomheder, foreninger m.v., der indsamler  \r\n\r\n blyakkumulatorer og nikkelcadmium-batterier og afleverer eller forestår  \r\n\r\n aflevering af disse til genanvendelse. Godtgørelsen ydes afhængig af den  \r\n\r\n mængde batterier, der er indsamlet og afleveret til genanvendelse inden for  \r\n\r\n virksomhedens eller foreningens indsamlingsordning. Godtgørelsesordningen vil  \r\n\r\n give mulighed for, at der kan etableres nye ordninger på linie med eller til  \r\n\r\n erstatning for de eksisterende indsamlingsordninger. </P>  \r\n\r\n<P>Godtgørelsen udgør 1 kr. pr. indsamlet kg. blyakkumulatorer og 120 kr. pr.  \r\n\r\n indsamlet kg. nikkel-cadmium-batterier. Den godtgørelsesberettigede vægt er  \r\n\r\n batteriernes nettovægt, hvilket vil sige, at godtgørelsen ikke dækker  \r\n\r\n apparater, emballage eller andet affald. </P>  \r\n\r\n<P>Godtgørelsen til den enkelte indsamlingsordning skal finansiere alle  \r\n\r\n udgifter ved den pågældende indsamlingsordning. Godtgørelsen vil således  \r\n\r\n skulle dække bl.a. udgifterne ved indsamling af batterier og apparater, der  \r\n\r\n indeholder batterier, frasortering og bortskaffelse af  \r\n\r\n ikke-tilskudsberettigede batterityper og andet affald, adskillelse af  \r\n\r\n apparater og udtagning af batterierne heri, den endelige aflevering af  \r\n\r\n batterierne til genanvendelse, finansiering og eventuelt rentetab samt  \r\n\r\n administrationen af den pågældende indsamlingsordning, herunder  \r\n\r\n tilvejebringelse af det dokumentationsmateriale, der er påkrævet for at  \r\n\r\n beregne og kontrollere udbetalingen af godtgørelsen. </P>  \r\n\r\n<P>Inden for den enkelte indsamlingsordning vil godtgørelsen blive beregnet  \r\n\r\n på grundlag af vægten af den bortskaffede mængde batterier, når det  \r\n\r\n dokumenteres, at batterierne er bortskaffet til en virksomhed, der er  \r\n\r\n godkendt til at modtage den pågældende affaldstype, og når det dokumenteres,  \r\n\r\n at batterierne er indsamlet her i landet. </P>  \r\n\r\n<P>Godtgørelse ydes kun til indsamling af batterier, der entydigt tilhører de  \r\n\r\n afgiftspålagte batterityper, og kun, hvis disse afleveres til genanvendelse.  \r\n\r\n</P>  \r\n\r\n<P>Det er ikke en forudsætning for udbetaling af godtgørelse, at der i det  \r\n\r\n enkelte tilfælde er betalt afgift for de batterier og akkumulatorer, der  \r\n\r\n indsamles. Godtgørelsen har til hensigt at sikre, at de tungmetalholdige  \r\n\r\n batterier indsamles og således ikke optræder i f.eks. almindelig  \r\n\r\n dagrenovation. Godtgørelsen dækker således også indsamling og genanvendelse  \r\n\r\n af batterier, der er solgt før lovforslagets ikrafttræden eller som er  \r\n\r\n indkøbt i udlandet uden videresalg for øje, og som derfor ikke har skullet  \r\n\r\n afgiftsberigtiges. </P>  \r\n\r\n<P>Godtgørelsen vil blive ydet uafhængigt af de udgifter, der er forbundet  \r\n\r\n med den pågældende indsamlingsordning. Den enkelte indsamler kan således  \r\n\r\n vælge at lade en del af godtgørelsen gå videre til borgere og virksomheder  \r\n\r\n som præmie for at aflevere batterier og herigennem forbedre  \r\n\r\n indsamlingsresultatet for den pågældende indsamlingsordning. </P>  \r\n\r\n<P>Størrelsen af den præstationsafhængige godtgørelse er fastsat således, at  \r\n\r\n den ud over de forventede udgifter ved indsamlingsordningerne og en rimelig  \r\n\r\n fortjeneste til indsamleren rummer mulighed for at yde et økonomisk  \r\n\r\n incitament for en forbedring af det samlede indsamlingsresultat. </P>  \r\n\r\n<P>Ministeren kan herudover afholde udgifter til eller yde godtgørelse for  \r\n\r\n udgifter til informationsaktiviteter om indsamlingsordningerne. Herved vil  \r\n\r\n der kunne afholdes udgifter eller ydes støtte til f.eks. generelle  \r\n\r\n oplysningskampagner om behovet for indsamling af tungmetalholdige batterier.  \r\n\r\n Der vil derimod ikke kunne ydes godtgørelse til informationsaktiviteter, der  \r\n\r\n har karakter af reklame for en enkelt indsamlingsordning. Ministeren kan  \r\n\r\n bestemme, at informationsaktiviteterne skal henlægges til en brancheforening  \r\n\r\n eller lignende. </P>  \r\n\r\n<P>Det er en betingelse for at opnå godtgørelse, at virksomheder, foreninger  \r\n\r\n m.v., der indsamler batterier, skal efterleve bestemmelserne i  \r\n\r\n miljøbeskyttelsesloven og regler fastsat med hjemmel heri. I de kommuner,  \r\n\r\n hvor indsamling finder sted, skal kommunalbestyrelsen således have overladt  \r\n\r\n den praktiske gennemførelse af indsamling og transport af brugte batterier og  \r\n\r\n akkumulatorer til de pågældende virksomheder og foreninger, jf.  \r\n\r\n bekendtgørelse nr. 804 af 15. december 1989 om olie- og kemikalieaffald. En  \r\n\r\n indsamler, der ikke selv er transportør, skal påse, at transportøren er  \r\n\r\n godkendt. </P>  \r\n\r\n<P>Det er endvidere en betingelse, at nikkel-cadmium-batterier og  \r\n\r\n blyakkumulatorer afleveres til en genanvendelsesvirksomhed, der er lovligt  \r\n\r\n etableret efter miljøbeskyttelsesloven eller tilsvarende lovgivning i  \r\n\r\n udlandet, hvis der afleveres til udenlandske genanvendelsesvirksomheder. </P>  \r\n\r\n<P> <I>Til § 2</I>  </P>  \r\n\r\n<P>Ministeren fastsætter i en bekendtgørelse de nærmere regler for opnåelse  \r\n\r\n af godtgørelse, herunder om ansøgningens indhold. </P>  \r\n\r\n<P>Det kan i bekendtgørelsen fastsættes, at der i ansøgninger om godtgørelse  \r\n\r\n skal fremlægges dokumentation for f.eks. mængden af batterier, der er  \r\n\r\n afleveret til genanvendelse, <I>at</I> den afleverede mængde alene omfatter  \r\n\r\n godtgørelsesberettigede batterier, <I>at</I> batterierne er afleveret til  \r\n\r\n virksomheder, der må modtage og oparbejde de pågældende affaldstyper og  \r\n\r\n<I>at</I> batterierne er indsamlet her i landet. Der vil således i  \r\n\r\n bekendtgørelsen kunne kræves f.eks. fremlæggelse af erklæringer fra de  \r\n\r\n detailhandlere og lign., der er tilknyttet den enkelte indsamlingsordning.  \r\n\r\n Endvidere vil der i bekendtgørelsen kunne stilles krav om, at de pågældende  \r\n\r\n detailhandlere på begæring skal oplyse navn og adresse på personer eller  \r\n\r\n virksomheder, der har indleveret enkelte leverancer på 300 kg  \r\n\r\n blyakkumulatorer, eller derover, eller 3 kg nikkel-cadmium-batterier, eller  \r\n\r\n derover, samt oplyse om leverancens omfang. </P>  \r\n\r\n<P>Bekendtgørelsen kan endvidere fastsætte, at godtgørelsen ydes periodevis  \r\n\r\n bagud for op til et år ad gangen. </P>  \r\n\r\n<P>Det foreslås endvidere at indsætte hjemmel til, at ministeren kan  \r\n\r\n fastsætte regler om tilbagebetaling af godtgørelse. &#187;Visse  \r\n\r\n tilfælde&#171; omfatter eksempelvis de tilfælde, hvor godtgørelse er  \r\n\r\n uberettiget udbetalt til modtageren. Dette gælder uanset, at modtageren har  \r\n\r\n handlet i god tro. </P>  \r\n\r\n<P>Desuden fastsættes udpantningsret samt regler om hæftelse. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen giver ministeren bemyndigelse til at forlange oplysninger fra  \r\n\r\n såvel detailhandlere og lignende, der er tilknyttet den enkelte  \r\n\r\n indsamlingsordning, som indsamleren, transportøren samt af de, der modtager  \r\n\r\n akkumulatorer eller batterier til genanvendelse, når det er af væsentlig  \r\n\r\n betydning for administrationen af ordningen. Der er især tænkt på de  \r\n\r\n situationer, hvor der, alene på baggrund af oplysninger fra ansøgeren, kan  \r\n\r\n være begrundet tvivl om, hvorvidt betingelserne for tilskud er opfyldt eller  \r\n\r\n tilfælde, hvor tilbagebetaling af tilskud kan komme på tale. </P>  \r\n\r\n<P> <I>Til § 4</I>  </P>  \r\n\r\n<P>Bestemmelsen svarer til miljøbeskyttelsesloven § 87, der fastlægger, at  \r\n\r\n miljømyndighederne eller personer, der af disse myndigheder er bemyndiget  \r\n\r\n hertil, mod legitimation og uden retskendelse har adgang til offentlige og  \r\n\r\n private ejendomme for at udøve de beføjelser, der er tillagt dem, og at  \r\n\r\n politiet kan yde bistand hertil. </P>  \r\n\r\n<P>Det er tanken, at der skal udøves stikprøvevis kontrol af de afleverede  \r\n\r\n batterier. </P>  \r\n\r\n<P> <I>Til § 5</I>  </P>  \r\n\r\n<P>Det foreslås, at der indsættes en adgang til modregning i forbindelse med  \r\n\r\n restancer til det offentlige i lighed med ordningen om tilskud til  \r\n\r\n genanvendelse i miljøbeskyttelseslovens § 55c, jf. lovbekendtgørelse nr. 590  \r\n\r\n af 27. juni 1994. </P>  \r\n\r\n<P> <I>Til § 6</I>  </P>  \r\n\r\n<P>Den foreslåede regel i stk. 1 svarer til ministerens adgang til at  \r\n\r\n delegere sine beføjelser til en styrelse efter miljøbeskyttelseslovens § 70.  \r\n\r\n</P>  \r\n\r\n<P>I stk. 2 foreslås det, at ministeren bemyndiges til at afskære den  \r\n\r\n klageadgang, der i almindelighed antages at foreligge i forbindelse med  \r\n\r\n delegation af en bemyndigelse. </P>  \r\n\r\n<P>Det er tanken, at kompetencen delegeres til Miljøstyrelsen, og at  \r\n\r\n klageadgangen til ministeren afskæres. </P>  \r\n\r\n<P> <I>Til § 7</I>  </P>  \r\n\r\n<P>Det foreslås, at der fastsættes bestemmelser om straf for overtrædelse af  \r\n\r\n oplysningspligten i § 3 og regler, der udstedes af ministeren i medfør af §  \r\n\r\n 2. De foreslåede regler svarer til straffebestemmelserne på lignende områder  \r\n\r\n uden for miljøbeskyttelsesloven. </P>  \r\n\r\n<P>I stk. 4 er forældelsesfristen sat til 5 år, hvilket er en fravigelse af  \r\n\r\n forældelsesfristen i straffelovens § 93, hvorefter forældelsesfristen er 2  \r\n\r\n år, når der ikke er højere straf end bøde. Begrundelsen for fravigelsen er,  \r\n\r\n at en forældelsesfrist på 2 år vil være for kort set på baggrund af, at  \r\n\r\n godtgørelsen kan afregnes årligt, jf. bemærkningerne til lovforslagets § 2.  \r\n\r\n</P>  \r\n\r\n<P> <I>Til § 8</I>  </P>  \r\n\r\n<P>Da ordningen skal notificeres efter statsstøttereglerne i Traktaten,  \r\n\r\n foreslås det, at den ikke træder i kraft før Kommissionen har givet sin  \r\n\r\n endelige tilslutning. Loven kan dog tidligst træde i kraft den 1. januar  \r\n\r\n 1996, og tidligst den 1. i måneden efter modtagelsen af EU-Kommissionens  \r\n\r\n endelige godkendelse. Såfremt godkendelse sker efter den 15. i en måned,  \r\n\r\n træder loven i kraft den 15. i den følgende måned. </P>  \r\n\r\n<P>Efter 2. behandling den 30. maj 1995 </P>  \r\n\r\n<P> <B>§ 1.</B> Miljø- og energiministeren yder en godtgørelse på 1 kr. pr.  \r\n\r\n indsamlet kilogram blyakkumulatorer og 120 kr. pr. indsamlet kilogram  \r\n\r\n hermetisk forseglede nikkel-cadmium-akkumulatorer (lukkede  \r\n\r\n nikkel-cadmium-batterier) til private og offentlige virksomheder, foreninger,  \r\n\r\n kommuner m.v., der indsamler og afleverer eller forestår aflevering af  \r\n\r\n blyakkumulatorer og nikkel-cadmium-batterier til genanvendelse. </P>  \r\n\r\n<P> <I>Stk. 2.</I> Ministeren kan afholde udgifter til eller yde godtgørelse  \r\n\r\n for udgifter i forbindelse med informationsaktiviteter om  \r\n\r\n indsamlingsordningerne. Den årlige bevilling fastsættes på finansloven. </P>  \r\n\r\n<P> <I>Stk. 3.</I> Det er en betingelse for udbetaling af godtgørelse efter  \r\n\r\n stk. 1, at blyakkumulatorerne eller nikkel-cadmium-batterierne er indsamlet  \r\n\r\n her i landet, og at indsamling sker i overensstemmelse med  \r\n\r\n miljøbeskyttelsesloven og regler udstedt i medfør af denne, samt at  \r\n\r\n aflevering til genanvendelse sker til virksomheder, der overholder  \r\n\r\n miljøbeskyttelseslovens regler om godkendelse. </P>  \r\n\r\n<P> <B>§ 2.</B> Miljø- og energiministeren fastsætter nærmere bestemmelser om  \r\n\r\n ydelse af godtgørelse efter § 1, herunder om ansøgningens indhold og om  \r\n\r\n eventuel tilbagebetaling af godtgørelse og renter heraf i visse tilfælde.  \r\n\r\n Ministeren kan endvidere fastsætte regler om tilsynet med opfyldelse af  \r\n\r\n tilskudsbetingelserne. </P>  \r\n\r\n<P> <I>Stk. 2.</I> For beløb, der skal betales tilbage efter stk. 1, hæfter  \r\n\r\n foreningen eller den, der som ejer, forpagter eller lignende driver  \r\n\r\n virksomheden for egen regning. Der er udpantningsret for beløbene. </P>  \r\n\r\n<P> <B>§ 3.</B> Enhver, der indsamler, transporterer eller genanvender  \r\n\r\n blyakkumulatorer eller nikkel-cadmium-batterier, skal efter anmodning meddele  \r\n\r\n miljø- og energiministeren enhver oplysning, der er af væsentlig betydning  \r\n\r\n for administrationen af § 1. </P>  \r\n\r\n<P> <B>§ 4.</B> Miljømyndighederne eller personer, der af disse myndigheder  \r\n\r\n er bemyndiget hertil, har, hvis det skønnes nødvendigt, til enhver tid mod  \r\n\r\n legitimation uden retskendelse adgang til offentlige og private ejendomme og  \r\n\r\n lokaliteter for at udøve de beføjelser, der er tillagt dem i medfør af denne  \r\n\r\n lov. Der kan herunder foretages undersøgelser af betydning for lovens formål.  \r\n\r\n</P>  \r\n\r\n<P> <I>Stk. 2.</I> Politiet yder bistand hertil. Justitsministeren kan efter  \r\n\r\n forhandling med miljø- og energiministeren fastsætte nærmere regler herom.  \r\n\r\n</P>  \r\n\r\n<P> <I>Stk. 3.</I> Ved eftersyn af erhvervsvirksomheder skal indehaveren og  \r\n\r\n beskæftigede personer yde miljømyndighederne fornøden vejledning og hjælp.  \r\n\r\n</P>  \r\n\r\n<P> <B>§ 5.</B> Op til 20 pct. af godtgørelsen efter denne lov kan  \r\n\r\n tilbageholdes og anvendes til modregning med virksomhedens, foreningens m.v.  \r\n\r\n eventuelle restancer til det offentlige. </P>  \r\n\r\n<P> <B>§ 6.</B> Miljø- og energiministeren kan bemyndige en under ministeriet  \r\n\r\n oprettet styrelse eller tilsvarende institution til at udøve de beføjelser,  \r\n\r\n der i denne lov er tillagt ministeren. </P>  \r\n\r\n<P> <I>Stk. 2.</I> Ministeren kan fastsætte regler om adgangen til at påklage  \r\n\r\n afgørelser, der er truffet i henhold til bemyndigelse efter stk. 1, herunder  \r\n\r\n at afgørelserne ikke skal kunne indbringes for ministeren. </P>  \r\n\r\n<P> <B>§ 7.</B> Medmindre højere straf er forskyldt efter den øvrige  \r\n\r\n lovgivning, straffes med bøde den, der afgiver urigtige eller vildledende  \r\n\r\n oplysninger eller undlader at afgive oplysninger efter § 3. </P>  \r\n\r\n<P> <I>Stk. 2.</I> I forskrifter, der udstedes i medfør af § 2, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af staten, en amtskommune, en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, amtskommunen, kommunen eller det kommunale  \r\n\r\n fællesskab bødeansvar. </P>  \r\n\r\n<P> <I>Stk. 4.</I> Forældelsesfristen for strafansvaret er 5 år. </P>  \r\n\r\n<P> <B>§ 8.</B> Miljø- og energiministeren fastsætter tidspunktet for lovens  \r\n\r\n ikrafttræden. Loven kan dog tidligst træde i kraft den 1. januar 1996. Miljø-  \r\n\r\n og energiministeren kan undlade at sætte lovens regler om blyakkumulatorer i  \r\n\r\n kraft. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00181"
        },
        {
            "displayName": "Entydig dokumentidentifikation",
            "displayValue": "CL001010"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}