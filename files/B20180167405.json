{
    "id": 205914,
    "title": "Bekendtgørelse om produktionsafgift ved slagtning, destruktion og eksport af heste",
    "documentTypeId": "60",
    "isSagsforlobPeriodValid": true,
    "shortName": "BEK nr 1674 af 14/12/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om produktionsafgift ved slagtning, destruktion og eksport af heste</p>\r\n<p class=\"Indledning2\">I medfør af § 6, stk. 1 og 4, og § 24 i lov om administration af Det Europæiske Fællesskabs forordninger om ordninger under Den fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 231 af 22. marts 2018, og efter indstilling fra Hesteafgiftsfondens bestyrelse fastsættes efter bemyndigelse i henhold til § 5, stk. 1, nr. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:</p>\r\n<p class=\"Paragraf\" id=\"idc4f904d8-3ff2-4ab5-b589-3e0e5a46b4d9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1. </span> For enhver hest, bortset fra føl med en slagtevægt på 25 kg. eller derunder, der er produceret i Danmark, og som slagtes og ved offentlig kontrol godkendes til menneskeføde, skal betales en afgift på 125 kr. Afgiftspligten omfatter også heste, der slagtes for private til eget forbrug.</p>\r\n<p class=\"Paragraf\" id=\"id92fbd89d-35a5-4633-a35d-762bccd73a5e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For heste, der slagtes på kreatureksportslagterier, offentlige slagtehuse og eksportsvineslagterier påhviler det vedkommende slagteri/slagtehus at opkræve det i § 1 nævnte afgiftsbeløb hos leverandøren, hver uge at indberette antallet af de i den foregående kalenderuge slagtede heste til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, og samtidig at indbetale den herefter skyldige afgift til Hesteafgiftsfondens girokonto nr. 7 10 31 82.</p>\r\n<p class=\"Stk2\">\r\n   <span class=\"StkNr\" id=\"idf9ba2c09-e7e0-475c-b9fc-4944b2b7ff5e\">Stk. 2.</span> For heste, der slagtes i private slagtehuse, påhviler det slagteren at indbetale det i § 1 nævnte afgiftsbeløb senest 14 dage efter en foretaget slagtning til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, girokonto nr. 7 10 31 82. Indbetalingskort fås hos den kontrollerende dyrlæge, hvem det påhviler umiddelbart efter den foretagne kontrolstempling at indberette antallet af slagtede heste til nævnte fond.</p>\r\n<p class=\"Paragraf\" id=\"id4aed510f-84c7-4485-882f-f37e36abab24\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For enhver hest, bortset fra føl under 3 mdr., der er produceret i Danmark, og som destrueres, skal betales en afgift på 125 kr.</p>\r\n<p class=\"Stk2\">\r\n   <span class=\"StkNr\" id=\"id7fd8f61b-a35f-4821-b098-85738f97a72f\">Stk. 2.</span> For heste, der destrueres, påhviler det destruktionsvirksomheden at opkræve det i stk. 1 nævnte afgiftsbeløb hos leverandøren, hvert kvartal at indberette antallet af de i det foregående kvartal destruerede heste til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, og samtidig indbetale den herefter skyldige afgift til Hesteafgiftsfondens girokonto mr. 7 10 31 82.</p>\r\n<p class=\"Paragraf\" id=\"id26d4d95b-27e6-4fc4-bedb-e5075ee4fc1d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4. </span> For hver hest, bortset fra føl med en levende vægt på 50 kg. eller derunder, der er produceret i Danmark, og som udføres levende her fra landet, skal eksportøren betale en afgift på 125 kr. pr. hest.</p>\r\n<p class=\"Stk2\">\r\n   <span class=\"StkNr\" id=\"ideff3b6a6-879a-43be-b0a2-4e7191d43ef3\">Stk. 2.</span> Undtaget fra afgift er cirkusheste samt trav-, galop- og konkurrenceheste, der genudføres efter deltagelse i væddeløb og sportsstævner, og trav-, galop- og konkurrenceheste, der udføres til væddeløb og sportsstævner og derefter genindføres.</p>\r\n<p class=\"Stk2\">\r\n   <span class=\"StkNr\" id=\"idee18369c-ab94-491a-b31f-6aa415eca78a\">Stk. 3.</span> Det påhviler eksportøren senest 14 dage efter eksporten at indberette den stedfundne eksport med oplysning om antallet af levende heste til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, og samtidig at indbetale den herefter skyldige afgift til Hesteafgiftsfondens girokonto nr. 7 10 31 82.</p>\r\n<p class=\"Paragraf\" id=\"idd46f9740-8137-4e20-ae95-895393dca2c7\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Beløb, der ikke betales rettidigt, tillægges efter landbrugsstøttelovens § 20, stk. 1, en årlig rente svarende til den rente, der er fastsat i henhold til rentelovens § 5, fra forfaldsdagen at regne. Den tillagte rente udgør dog mindst 50 kr.</p>\r\n<p class=\"Paragraf\" id=\"id2c79c215-0d91-40da-be13-9afe28e1f6f7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6. </span> Der er udpantningsret for forfaldne beløb efter lov om inddrivelse af gæld til det offentlige, herunder for de i § 5 nævnte rentebeløb.</p>\r\n<p class=\"Paragraf\" id=\"id40c639af-88fe-4575-99a6-cd063c21081c\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7. </span> Overtrædelse af §§ 2 - 4 straffes med bøde, medmindre højere straf er forskyldt efter kapitel 5 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v.</p>\r\n<p class=\"Stk2\">\r\n   <span class=\"StkNr\" id=\"idf1d64914-ad9c-437c-bc2a-7e3e992e3b69\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idebc20f13-b71d-465a-a2b3-a3d270473ea8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> De i §§ 1-4 nævnte forpligtelser vedrørende opkrævning og betaling af afgift for slagtning, destruktion og eksport gælder ikke i perioden 1. januar til 31. december 2019. Slagterier, destruktionsvirksomheder og eksportører skal fortsat i overensstemmelse med § 2, § 3, stk. 2, og § 4, stk. 3, indberette slagtning, destruktion og eksport i perioden 1. januar til 31. december 2019 til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V.</p>\r\n<p class=\"Paragraf\" id=\"ide6c3952d-9c08-4dca-9d66-ee66802e6bf9\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 1. januar 2019.</p>\r\n<p class=\"Stk2\">\r\n   <span class=\"StkNr\" id=\"id2c5517db-c3df-418b-9214-2e9e2cb9e2ad\">Stk. 2.</span> Bekendtgørelse nr. 113 af 16. februar 2011 om afgift ved slagtning og eksport af heste ophæves.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 14. december 2018</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Mette Kathrine Fjelstrup Justesen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2018"
        },
        {
            "displayName": "Accession",
            "displayValue": "B20180167405"
        },
        {
            "displayName": "Entydig dokumentidentifikation",
            "displayValue": "CK001939"
        },
        {
            "displayName": "Dato for førstegangsindlæggelse",
            "displayValue": "22/12/2018"
        },
        {
            "displayName": "Dato for indlæggelse",
            "displayValue": "22/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1674"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "14/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Landbrugsstyrelsen, j.nr. 18-0151-000063"
        },
        {
            "displayName": "Stikord",
            "displayValue": "heste, produktionsafgift, slagtning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}