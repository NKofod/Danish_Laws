{
    "id": 107762,
    "title": "1988 BTL 220   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (RESTANCEINDDRIVELSE M.V.)    NR L 220 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 220",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 220 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Restanceinddrivelse m.v.) <BR>  \r\n\r\n Nr L 220 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19890509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgmsål til skatteministeren, som denne har besvaret </P>  \r\n\r\n<P>skriftligt. Nogle af disse spørgsmål og ministerens besvarelse heraf </P>  \r\n\r\n<P>er optrykt i et bilag til denne betænkning. </P>  \r\n\r\n<P>Udvalget har endvidere modtaget skriftlige henvendelser fra Georg  \r\n\r\n Christensen, registeret revisor HD, Frederiksberg, og Søndersø Kommune. Den  \r\n\r\n sidste henvendelse er sammen med skatteministerens kommentarer hertil optrykt  \r\n\r\n som bilag til betænkningen. </P>  \r\n\r\n<P>Der er af to mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de af mindretallet stillede ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse</I> med det under nr. 5 stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. Mindretallet vil ved lovforslagets 2. behandling redegøre  \r\n\r\n for sin stilling til de øvrige stillede ændringsforslag. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget og til de stillede ændringsforslag  \r\n\r\n ved lovforslagets 2. behandling. </P>  \r\n\r\n<P>Et <I>femte mindretal</I> (Kristeligt Folkepartis medlem af udvalget) vil  \r\n\r\n ligeledes redegøre for sin stilling til lovforslaget og de stillede  \r\n\r\n ændringsforslag ved 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (S og SF): </P>  \r\n\r\n<P>1) <I>Nr. 1</I> udgår. </P>  \r\n\r\n<P>2) <I>Nr. 2</I> udgår. </P>  \r\n\r\n<P>3) Efter nr. 8 indsættes som nyt nummer: </P>  \r\n\r\n<P>&#187; <B>01.</B> I <I>§ 59</I> indsættes som nye stykker: </P>  \r\n\r\n<P>&#187; <I>Stk. 2.</I> Af beløb indbetalt i perioden 1. januar til 15.  \r\n\r\n februar i det år, hvori ligningen foretages, tilfalder 4 pct. statskassen som  \r\n\r\n gebyr, idet den resterende del af beløbet anses som foreløbig skat. Gebyret  \r\n\r\n er endeligt, og det vil ikke kunne tilbagebetales. </P>  \r\n\r\n<P>Stk. 3. Skatteministeren er bemyndiget til at udsætte fristen i stk. 1, 2.  \r\n\r\n punktum, til 1. august, såfremt særlige forhold taler herfor.&#171;&#187;  \r\n\r\n</P>  \r\n\r\n<P>Af et <I>mindretal</I> (FP): </P>  \r\n\r\n<P>4) <I>Nr. 9</I> affattes således: </P>  \r\n\r\n<P>&#187; <B>9.</B>  <I>§ 61, stk. 3-6,</I> ophæves, og i stedet indsættes:  \r\n\r\n</P>  \r\n\r\n<P>&#187; <I>Stk. 3.</I> Er udskrivningsdatoen for den skattepligtiges  \r\n\r\n årsopgørelse senest den 1. oktober i det år, hvori ligningen foretages,  \r\n\r\n overføres den del af restskatten med eventuelle skyldige renter efter § 63,  \r\n\r\n stk. 1, der ikke overstiger et grundbeløb på 10.000 kr. med tillæg af et til  \r\n\r\n den overførte restskat svarende tillæg efter stk. 2, som et yderligere  \r\n\r\n tilsvar for det efterfølgende år, til hvis dækning der opkræves yderligere A-  \r\n\r\n eller B-skat for dette år. Skatteministeren fastsætter regler om  \r\n\r\n opkrævningen. De skattebeløb, der er opkrævet for et år, hvortil der er  \r\n\r\n overført restskat m.v., anses for medgået først til dækning af den overførte  \r\n\r\n restskat m.v. </P>  \r\n\r\n<P>Stk. 4. Et eventuelt resterende beløb efter stk. 3 forfalder med tillæg  \r\n\r\n efter stk. 2 til betaling i 3 rater den 1. i hver af månederne september,  \r\n\r\n oktober og november i det år, hvori ligningen foretages. Udskrives  \r\n\r\n årsopgørelsen først den 1. september eller senere, forfalder raterne dog  \r\n\r\n først til betaling den 1. i hver af de nærmest følgende 3 måneder, dog  \r\n\r\n bortset fra juni og december måned. Reglerne i § 58 om betalingsfristen  \r\n\r\n finder tilsvarende anvendelse. </P>  \r\n\r\n<P>Stk. 5. Er udskrivningsdatoen for den skattepligtiges årsopgørelse senere  \r\n\r\n end den 1. oktober i det år, hvori ligningen foretages, forfalder den del af  \r\n\r\n restskatten med eventuelle skyldige renter efter § 63, stk. 1, der ikke  \r\n\r\n overstiger et grundbeløb på 10.000 kr. med tillæg af et til denne del af  \r\n\r\n restskatten svarende tillæg efter stk. 2, til betaling i det følgende år på  \r\n\r\n samme tidspunkter og med samme betalingsfrister som B-skat, jf. § 58. Er  \r\n\r\n udskrivningsdatoen for årsopgørelsen først den 1. januar eller senere,  \r\n\r\n forfalder restskatten til betaling over de resterende B-skatterater.  \r\n\r\n Betalingen skal dog ske i mindst 3 rater, jf. dog § 62 C, stk. 1, hvorved  \r\n\r\n bortses fra månederne juni og december. </P>  \r\n\r\n<P>Stk. 6. Et eventuelt resterende beløb efter stk. 5 forfalder med tillæg  \r\n\r\n efter stk. 2 til betaling den 1. i hver af de nærmest følgende 3 måneder, dog  \r\n\r\n bortset fra juni og december måned. Reglerne i § 58 om betalingsfristen  \r\n\r\n finder tilsvarende anvendelse. </P>  \r\n\r\n<P>Stk. 7. Er den pågældende ikke skattepligtig ved begyndelsen af det  \r\n\r\n efterfølgende år, sker opkrævningen efter reglerne i stk. 4, jf. dog § 62 B.  \r\n\r\n Overtager den længstlevende ægtefælle i umiddelbar forbindelse med dødsfaldet  \r\n\r\n fællesboet til hensidden i uskiftet bo, eller udlægges boet uden  \r\n\r\n skiftebehandling til længstlevende efter skiftelovens § 57, stk. 1, sker  \r\n\r\n opkrævningen hos den længstlevende af afdødes restskat m.v. for året før  \r\n\r\n dødsfaldet efter reglerne i stk. 5 og 6. </P>  \r\n\r\n<P>Stk. 8. Det i stk. 3 og 5 nævnte grundbeløb reguleres efter  \r\n\r\n personskattelovens § 20.&#171;&#187; </P>  \r\n\r\n<P>Af et <I>mindretal</I> (S og SF), tiltrådt af et <I>mindretal</I> (KF, V  \r\n\r\n og RV): </P>  \r\n\r\n<P>5) Det under <I>nr. 18</I> foreslåede <I>§ 62 C, stk. 2,</I> affattes  \r\n\r\n således: </P>  \r\n\r\n<P>&#187; <I>Stk. 2.</I> Hvis skattebeløb efter denne lov, der ikke bliver  \r\n\r\n indregnet efter § 61, stk. 3, reguleret med tillæg, godtgørelse og renter  \r\n\r\n efter §§ 61-63 i alt udgør et mindre beløb end 100 kr., opkræves eller  \r\n\r\n udbetales det ikke. Overskydende skat, der efter 1. pkt. ikke udbetales,  \r\n\r\n overføres til året efter det år, hvori ligningen foretages. Tilsvarende  \r\n\r\n gælder skattebeløb, der opstår som følge af ændring af ansættelsen efter § 62  \r\n\r\n A. Ved beregningen tillægges eller fradrages beløb efter 1. og 3. pkt., der  \r\n\r\n ikke tidligere er opkrævet eller udbetalt.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 2 </P>  \r\n\r\n<P>6) <I>Paragraffen</I> udgår. </P>  \r\n\r\n<P>Til § 4 </P>  \r\n\r\n<P>7) <I>Stk. 3</I> udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Der ses ikke at være nævneværdige administrative fordele ved lovforslaget  \r\n\r\n set i sammenhæng med det provenutab, der fremkommer. Det forekommer i øvrigt  \r\n\r\n urimeligt, at mennesker, der har oppebåret deres indtægter fordelt jævnt over  \r\n\r\n året eller i slutningen af året, skal betale deres skat fuldt ud, mens  \r\n\r\n mennesker, der har oppebåret hovedparten af deres indtægter i begyndelsen af  \r\n\r\n året, skal opnå en skatteeftergivelse op til 10.000 kr. </P>  \r\n\r\n<P>Til nr. 3 </P>  \r\n\r\n<P>Da der er konstateret en omfattende spekulation i udsættelse med  \r\n\r\n skattebetalinger til efter indkomstårets udløb, findes det ikke ønskeligt at  \r\n\r\n udvide adgangen hertil. Derimod er det rimeligt at pålægge indbetalinger  \r\n\r\n foretaget i ligningsårets første halvanden måned et gebyr på 4 pct. Gebyret  \r\n\r\n svarer til en rente, der ligger i underkanten af en normal markedsrente for  \r\n\r\n udlån. </P>  \r\n\r\n<P>Endvidere betyder ændringsforslaget en klar administrativ lettelse for  \r\n\r\n skatteforvaltningerne, da en for lav forskudsansættelse ikke længere vil være  \r\n\r\n en fordel for skatteyderne. Herved undgås tvister mellem skatteyder og  \r\n\r\n skatteforvaltning om forskudsansættelse. </P>  \r\n\r\n<P>Den anden del af ændringsforslaget skal give retsgrundlag for at imødegå  \r\n\r\n de meget store problemer, der opstår, når den altovervejende del af  \r\n\r\n skatteyderne ikke har modtaget årsopgørelse inden fristen for frivillig  \r\n\r\n indbetaling den 1. juli i året, hvori ligningen foretages. </P>  \r\n\r\n<P>Ifølge skatteministerens oplysninger er udsendelsen af årsopgørelser  \r\n\r\n vedrørende 1988 langt tilbage i forhold til udsendelsen af årsopgørelser  \r\n\r\n vedrørende 1987. Således resterer der ca. 1,3 millioner årsopgørelser i  \r\n\r\n midten af maj 1989, medens ca. 2,5 millioner er udsendt. På samme tidspunkt i  \r\n\r\n 1988 var der udsendt ca. 3,6 millioner årsopgørelser. </P>  \r\n\r\n<P>Til nr. 4 </P>  \r\n\r\n<P>Ændringsforslaget går ud på at forkaste ministerens forslag om at forhøje  \r\n\r\n restskatteprocenttillægget fra de nugældende 7-8 pct. til 10 pct. </P>  \r\n\r\n<P>De nærmere virkninger belyses i ministerens svar på udvalgsspørgsmål 1 og  \r\n\r\n 4, som er optrykt som bilag til nærværende betænkning. Da det drejer sig om  \r\n\r\n en ikke-fradragsberettiget rente, er de gældende regler mere end skrappe nok  \r\n\r\n og bør ikke forhøjes. Når en økonomisk trængt person vakler mellem at betale  \r\n\r\n sin købmand eller skattevæsenet, er det derfor forkert at indføre yderligere  \r\n\r\n motivationer for, at købmanden skal være taber. </P>  \r\n\r\n<P>Der er her tale om den efter Fremskridtspartiets opfattelse langt  \r\n\r\n vigtigste bestemmelse i hele lovforslaget, som ikke vil kunne vedtages med  \r\n\r\n Fremskridtspartiets stemmer, hvis de 7-8 pct. skærpes. </P>  \r\n\r\n<P>Til nr. 5 </P>  \r\n\r\n<P>Ændringsforslaget er omkostningsbesparende og afbureaukratiserende  \r\n\r\n samtidig med, at det forekommer ret og rimeligt at ligestille små  \r\n\r\n overskydende skatter med små restskatter. De sidstnævnte overføres helt ned  \r\n\r\n til 1 kr. til næste år. Noget tilsvarende foreslås derfor også for den  \r\n\r\n overskydende skats vedkommende, idet overskydende skat under 100 kr. ikke  \r\n\r\n udbetales, men blot overføres til efterfølgende indkomstår. </P>  \r\n\r\n<P>Såfremt ændringsforslaget bliver vedtaget, vil der i en tillægsbetænkning  \r\n\r\n blive stillet en række ændringsforslag som konsekvens af ændringsforslag nr.  \r\n\r\n 5, herunder bl.a. indeholdende ændringer i §§ 14, 55, 60, 61 og 62 samt  \r\n\r\n eventuelt i § 56, stk. 3, og § 67, stk. 6. </P>  \r\n\r\n<P>Til nr. 6 </P>  \r\n\r\n<P>Det allervæsentligste indhold af § 2 er at skærpe arbejdsgiverens  \r\n\r\n strafsanktionerede pligter som skatteopkræver. </P>  \r\n\r\n<P>Mange vil slet ikke være opmærksomme på den ny regel, da det drejer sig om  \r\n\r\n engangssituationer, der måske kun optræder i virksomheden med mange års  \r\n\r\n mellemrum. De, der bliver opmærksomme på forholdet, skal ind i lange og  \r\n\r\n vanskelige overvejelser om, hvorvidt en ydelse er særlig indkomst eller  \r\n\r\n skattefri. Det er en kapitalbrøler at øge danske virksomheders plagerier med  \r\n\r\n opgaver, der ikke vedrører spørgsmålet om firmaets merkantile drift i  \r\n\r\n konkurrencekampen. </P>  \r\n\r\n<P>Til belysning af spørgsmålets størrelsesorden henvises til det til  \r\n\r\n nærværende betænkning som bilag optrykte svar af 20. februar 1989 på Skatte-  \r\n\r\n og Afgiftsudvalgets spørgsmål nr. 46 (almindelig del). </P>  \r\n\r\n<P>Ret horribel virker reglen i relation til naturalieydelser, jf.  \r\n\r\n ministerens svar på udvalgsspørgsmål nr. 16 og 31, hvilke svar er optrykt som  \r\n\r\n bilag til nærværende betænkning. </P>  \r\n\r\n<P>Fremskridtspartiet er opmærksom på, at § 2 ud over det her nævnte helt  \r\n\r\n centrale og afgørende indeholder nogle frynser af mindre ondartet karakter.  \r\n\r\n Da det imidlertid ikke står klart, hvorvidt ministeren vil have disse  \r\n\r\n detaljer gennemført, hvis hovedindholdet i § 2 falder væk, har man  \r\n\r\n foretrukket helt at lade § 2 udgå, og såfremt dette så vedtages, kan der jo -  \r\n\r\n eventuelt til 3. behanding - stilles ændringsforslag om genindførelse af de  \r\n\r\n bagatelregler, som ikke omfattes af ovennævnte kritik. </P>  \r\n\r\n<P>Til nr. 7 </P>  \r\n\r\n<P>Ændringsforslaget er en konsekvens af ændringsforslag nr. 6. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag 1 </P>  \r\n\r\n<P>Nogle af udvalgets spørgsmål til skatte- og afgiftsministeren og dennes  \r\n\r\n svar herpå </P>  \r\n\r\n<P>Spørgsmål: </P>  \r\n\r\n<P>Ministerens kommentar til vedlagte artikel fra Politiken den 5. oktober  \r\n\r\n 1988, der dokumenterer, at en af skattereformens groteske virkninger er, at  \r\n\r\n forhøjes kommunernes skatteprocent, således at denne sammenlagt med  \r\n\r\n statsskatten og amtsskatten udgør mere end 50 pct., rammes de mest velhavende  \r\n\r\n ikke. Endnu mere grotesk bliver sagen for bistandsmodtagere, idet  \r\n\r\n bistandshjælpen aftager med kommuneskatteprocentens størrelse, fordi loftet  \r\n\r\n herfor tager udgangspunkt i arbejdsløshedsdagpengenes størrelse reduceret med  \r\n\r\n den lokale skatteprocent. </P>  \r\n\r\n<P>Samtidig bedes ministeren oplyse, hvorledes den oplysning, Politikens  \r\n\r\n artikel giver, harmonerer med skatteministerens svar til Thoft på spørgsmål  \r\n\r\n nr. S 1447 af 10. juli 1986, hvori skatteministeren kategorisk afviste, at en  \r\n\r\n af virkningerne af skattereformen var, at højere kommuneskatteprocenter i  \r\n\r\n højere grad end tidligere vender den tunge ende nedad. </P>  \r\n\r\n<P>Svar: </P>  \r\n\r\n<P>Under overskriften &#187;Høj skat en fidus&#171; bragte Politiken onsdag  \r\n\r\n den 5. oktober 1988 en artikel om nogle skattemæssige konsekvenser af at bo i  \r\n\r\n dyre og billige kommuner. </P>  \r\n\r\n<P>Artiklen tager udgangspunkt i en række skatteberegninger foretaget af  \r\n\r\n revisor Svend Vedde fra revisionsfirmaet Seier og Petersen. </P>  \r\n\r\n<P>Artiklen argumenterer og konkluderer fejlagtigt, at der kan spares skat  \r\n\r\n for familier med høje indtægter og store fradrag ved at flytte fra en billig  \r\n\r\n kommune (Frederiksberg) til en dyr kommune (Gladsaxe), hvor den samlede  \r\n\r\n skatteprocent overstiger skatteloftet på 68 pct. </P>  \r\n\r\n<P>Dette er ikke rigtigt. Det forkerte i artiklen er, at der efter Svend  \r\n\r\n Veddes metode beregnes for stor skatteværdi af fradragene i Gladsaxe. </P>  \r\n\r\n<P>Fradrag kan højst have en værdi svarende til den skat, der skulle have  \r\n\r\n været betalt af den indkomst, der er blevet neutraliseret af fradraget. Da  \r\n\r\n indkomsten i kommunen med den høje skatteprocent (Gladsaxe) er omfattet af  \r\n\r\n skatteloftet på 68 pct., betales der en reduceret skat af indkomsten.  \r\n\r\n Fradragene har derfor også kun en værdi svarende til den reducerede skat.  \r\n\r\n</P>  \r\n\r\n<P>Et eksempel kan belyse teknikken. </P>  \r\n\r\n<P>Svend Veddes metode 1988. </P>  \r\n\r\n<P>(Samlet skattepct. i kommunen = 55) </P>  \r\n\r\n<PRE>  \r\n\r\n ----------------------------------------  \r\n\r\n                                    kr.  \r\n\r\n ----------------------------------------  \r\n\r\n (1) Indkomst                     500.000  \r\n\r\n (2) Fradrag                      225.000  \r\n\r\n (3) Bruttoskat                   317.328  \r\n\r\n     Værdi af fradrag  \r\n\r\n (4) 55 pct. af 225.000 kr.       123.750  \r\n\r\n (5) Personfradrag                 13.497  \r\n\r\n ----------------------------------------  \r\n\r\n Samlet forkert skat (3)-(4)-(5)  180.081  \r\n\r\n ----------------------------------------  \r\n\r\n Rigtig beretning 1988.  \r\n\r\n (Samlet skattepct. i kommunen = 55)  \r\n\r\n ----------------------------------------  \r\n\r\n                                    kr.  \r\n\r\n ----------------------------------------  \r\n\r\n (1) Indkomst                     500.000  \r\n\r\n (2) Fradrag                      225.000  \r\n\r\n (3) Bruttoskat                   317.328  \r\n\r\n     Værdi af fradrag  \r\n\r\n (4) 55 pct. af fradraget mellem  \r\n\r\n     det vægtede personfradrag  \r\n\r\n     og 208.000 kr.  \r\n\r\n (55 pct. af 183.460 kr.)         100.903  \r\n\r\n (5) 50 pct. af fradrag herudover  \r\n\r\n     (den modsvarende indkomst  \r\n\r\n     er omfattet af skatteloftet)  \r\n\r\n (50 pct. af 41.540 kr.)           20.770  \r\n\r\n (6) Personfradrag                 13.497  \r\n\r\n ----------------------------------------  \r\n\r\n Samlet skat (3)-(4)-(5)-(6)      182.158  \r\n\r\n ----------------------------------------  \r\n\r\n</PRE>  \r\n\r\n<P>Som det fremgår af eksemplet, bliver der efter artiklens metode beregnet  \r\n\r\n 55 pct. værdi af samtlige fradrag, hvilket medfører en for lille samlet skat.  \r\n\r\n Den korrekte beregning tager hensyn til virkningen af det skrå skatteloft,  \r\n\r\n således at den del af fradragene inkl. personfradraget, der ligger ud over  \r\n\r\n 208.000 kr., får en lavere skatteværdi. </P>  \r\n\r\n<P>Den omtalte artikel dokumenterer således ikke, at skattereformen skulle  \r\n\r\n have utilsigtede virkninger med hensyn til de skattemæssige konsekvenser af  \r\n\r\n at bo i dyre eller billige kommuner. </P>  \r\n\r\n<P>De korrekte skattebeløb for artiklens eksempler fremgår af følgende  \r\n\r\n oversigt. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                      Familie 1       Familie 2       Familie 3  \r\n\r\n                         kr.             kr.             kr.  \r\n\r\n ---------------------------------------------------------------------  \r\n\r\n Bruttoindkomst        800.000         500.000        200.000  \r\n\r\n Fradrag               475.000         225.000         50.000  \r\n\r\n Skat 1988:  \r\n\r\n Frederiksberg         260.824         172.409         66.406  \r\n\r\n Gladsaxe              263.230         174.745         71.100  \r\n\r\n ---------------------------------------------------------------------  \r\n\r\n</PRE>  \r\n\r\n<P>For alle 3 familier er skatten højest i Gladsaxe. Dette vil også være  \r\n\r\n tilfældet, hvis der ligesom i artiklen beregnes skat uden hensyntagen til  \r\n\r\n skattereformens overgangsregler. Familie 1 og 2's indkomster er så høje, at  \r\n\r\n de er omfattet af skatteloftet på 68 pct. i Gladsaxe Kommune og dermed får  \r\n\r\n deres skat nedsat. Dette gælder ikke familie 3. </P>  \r\n\r\n<P>Til udvalgets orientering vedlægges et notat af 14. oktober 1988 om  \r\n\r\n virkningen af det skrå skatteloft før og efter skattereformen samt kopi af  \r\n\r\n besvarelsen af spørgsmål nr. S 1447 af 10. juli 1986 til Thoft (SF). Denne  \r\n\r\n besvarelse harmonerer fuldtud med skattereformens beregningsregler vedrørende  \r\n\r\n det skrå skatteloft. </P>  \r\n\r\n<P>Politiken </P>  \r\n\r\n<P>Onsdag den 5. oktober 1988 </P>  \r\n\r\n<P>Høj skat en fidus </P>  \r\n\r\n<P>Grotesk konsekvens af regler i skattereformen </P>  \r\n\r\n<P>Af Henrik Lisberg Vellønnede danskere med hang til dyre villaer bør finde  \r\n\r\n sig en kommune med høj skat. Jo højere skatteprocent, des mindre skal de  \r\n\r\n betale i skat, er den groteske konsekvens af et par regler i skattereformen.  \r\n\r\n</P>  \r\n\r\n<P>Det lyder tåbeligt, men folk med gode lønninger og store fradrag bør  \r\n\r\n klappe begejstret i hænderne, hvis byrådet beslutter at sætte skatten op,  \r\n\r\n siger revisor Svend Vedde, leder af skatteafdelingen i det store  \r\n\r\n revisionsfirma Seier-Petersen. Tjener man for eksempel 800.000 kr. og har et  \r\n\r\n fradrag på 475.000 kr., sparer man 10.000 kr. om året ved at flytte fra  \r\n\r\n Frederiksberg til Gladsaxe, hvor skatten er fire procent højere. </P>  \r\n\r\n<P>Det noget besynderlige forhold skyldes en ny måde at udregne skatten.  \r\n\r\n Først udregnes skatten af bruttoindtægten, altså før fradrag. Derefter  \r\n\r\n trækkes værdien af fradraget fra. Uanset kommunens skatteprocent må ingen  \r\n\r\n betale mere end 68 pct. i skat af den sidste krone. Værdien af fradragene er  \r\n\r\n derimod direkte afhængig af kommuneskatten. Sættes kommuneskatten op med en  \r\n\r\n procent, er fradraget en procent mere værd. Bruttoskatten stiger ikke  \r\n\r\n tilsvarende for velhavere, der har ramt 68-procent loftet. </P>  \r\n\r\n<P>Svend Vedde giver et eksempel: En familie tjener 800.000 kr. og har  \r\n\r\n fradrag på 475.000 kr. Med så høj en indtægt rammer familien skatteloftet i  \r\n\r\n både Frederiksberg og Gladsaxe. Kun af de første 200.000 kr. betaler familien  \r\n\r\n mere i skat i Gladsaxe. Skatten før fradrag er på 510.000 kr. på  \r\n\r\n Frederiksberg og 519.000 kr. i Gladsaxe. </P>  \r\n\r\n<P>Fradraget er imidlertid kun 249.000 kr. værd i Frederiksberg, mens det er  \r\n\r\n 269.000 kr. værd i Gladsaxe. Summa-summarum: at betale 261.000 kr. i  \r\n\r\n Frederiksberg og 250.000 kr. i Gladsaxe. </P>  \r\n\r\n<P>Tjener man mindre, svinder fordelen ved højskattekommunen. Familien med  \r\n\r\n 500.000 kr. i indtægt og 225.000 kr. i fradrag betaler nogenlunde det samme i  \r\n\r\n Frederiksberg og Gladsaxe, mens lavindkomstfamilien med 200.000 kr. i løn og  \r\n\r\n et fradrag på 50.000 kr. tjener 5.000 kr. ved at vælge Frederiksberg. </P>  \r\n\r\n<P>I de fleste tilfælde vil velhaverne have endnu flere fordele ved at vælge  \r\n\r\n den skattedyre kommune. Her er børneinstitutioner traditionelt billigere,  \r\n\r\n servicen højere og man får mere hus for pengene. </P>  \r\n\r\n<P>Forholdene gør det vanskeligt for politikerne at lægge budgetter. Sættes  \r\n\r\n skatten i vejret, rammes skatteydere med lave indtægter. Velhaverne går i  \r\n\r\n bedste fald fri, i værste fald tjener de på en højere kommuneskat. </P>  \r\n\r\n<P>Skatteberegning 1988 uden overgangsregler </P>  \r\n\r\n<PRE>  \r\n\r\n Familie 1:                                   kr.  \r\n\r\n Bruttoindkomst                             800.000  \r\n\r\n Fradrag                                    475.000  \r\n\r\n ------------------------------------------------------  \r\n\r\n                  Bruttoskat     Skat     Fradragsværdi  \r\n\r\n                      kr.         kr.          kr.  \r\n\r\n ------------------------------------------------------  \r\n\r\n Frederiksberg      510.367     260.824     249.543  \r\n\r\n Gladsaxe           519.031     250.050     268.981  \r\n\r\n Familie 2:                                    kr.  \r\n\r\n Bruttoindkomst                             500.000  \r\n\r\n Fradrag                                    225.000  \r\n\r\n ------------------------------------------------------  \r\n\r\n                  Bruttoskat     Skat     Fradragsværdi  \r\n\r\n                      kr.         kr.          kr.  \r\n\r\n ------------------------------------------------------  \r\n\r\n Frederiksberg      306.577     181.859     124.718  \r\n\r\n Gladsaxe           314.831     180.550     134.281  \r\n\r\n Familie 3:                                    kr.  \r\n\r\n Bruttoindkomst                             200.000  \r\n\r\n Fradrag                                     50.000  \r\n\r\n ------------------------------------------------------  \r\n\r\n                  Bruttoskat     Skat     Fradragsværdi  \r\n\r\n                      kr.         kr.          kr.  \r\n\r\n ------------------------------------------------------  \r\n\r\n Frederiksberg      103.747      66.406      37.341  \r\n\r\n Gladsaxe           111.487      71.356      40.131  \r\n\r\n</PRE>  \r\n\r\n<P>Skattedepartementet </P>  \r\n\r\n<P>Den 14. oktober 1988 </P>  \r\n\r\n<P>Notat om det skrå skatteloft før og efter skattereformen </P>  \r\n\r\n<P>1. Indledning </P>  \r\n\r\n<P>Det skrå skatteloft skal sikre, at ingen del af indkomsten beskattes med  \r\n\r\n mere end 68 pct. (tidligere 73 pct.). </P>  \r\n\r\n<P>Antallet af kommuner, der har været omfattet af det skrå skatteloft fra  \r\n\r\n 1982 til 1988, er vist i nedenstående oversigt. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                        1982   1983   1984   1985   1986   1987   1988  \r\n\r\n ---------------------------------------------------------------------  \r\n\r\n Antal kommuner           38     34     73     64     67    151    200  \r\n\r\n Skatteloftsprocent       70     73     73     73     73     68     68  \r\n\r\n Loftsgrænse*) (pct.)   25,9   28,9   28,0   27,9   27,9   28,0   28,0  \r\n\r\n ---------------------------------------------------------------------  \r\n\r\n</PRE>  \r\n\r\n<P>(*) Skatteloftet har virkning i kommuner, hvor den samlede kommunale og  \r\n\r\n amtskommunale udskrivnings- </P>  \r\n\r\n<P>procent overstiger de anførte skatteprocenter For indkomståret 1988  \r\n\r\n skønnes ca. 425.000 personer at være omfattet af det skrå skatteloft, og det  \r\n\r\n medfører et provenutab for staten på ca. 450 mio. kr. </P>  \r\n\r\n<P>2. Før skattereformen </P>  \r\n\r\n<P>I det gamle system blev indkomstskatten i en kommune, hvor  \r\n\r\n indkomstskatterne netop nåede op til det skrå skatteloft, udskrevet efter  \r\n\r\n følgende skala for 1986: </P>  \r\n\r\n<PRE>  \r\n\r\n ---------------------------------------------  \r\n\r\n Skattepligtig indkomst             Skattesats  \r\n\r\n ---------------------------------------------  \r\n\r\n       0 kr.-113.400 kr.   1. trin ca. 48 pct.  \r\n\r\n 113.400 kr.-186.100 kr.   2. trin ca. 62 pct.  \r\n\r\n 186.100 kr. og derover    3. trin ca. 73 pct.  \r\n\r\n --------------------------------------------  \r\n\r\n</PRE>  \r\n\r\n<P>En forhøjelse af kommuneskatteprocenten med 1. pct.-point ville medføre en  \r\n\r\n skattestigning for den del af indkomsten, der beskattedes på 1. og 2. trin.  \r\n\r\n Den højeste stigning, som en person i en kommune omfattet af skatteloftet  \r\n\r\n kunne opleve, uanset hvor meget indkomsten oversteg grænsen for 3. trin, var  \r\n\r\n 1.654 kr. ved en stigning i kommuneskatteprocenten på 1. pct.-point, nemlig 1  \r\n\r\n pct. af 186.100 kr. nedsat med det kommunale personfradrag på 20.700 kr. i  \r\n\r\n 1986. </P>  \r\n\r\n<P>3. Skattereformen </P>  \r\n\r\n<P>Efter skattereformen består personskatten af tre indkomstskatter: </P>  \r\n\r\n<P>1) Almindelig indkomstskat til stat og kommune på 51,6 pct. af den  \r\n\r\n skattepligtige indkomst. (22 pct. til staten + 29,6 pct. til kommune, amt og  \r\n\r\n kirke). (1988-gennemsnitskommune). </P>  \r\n\r\n<P>2) 12 pct.-skat af personlig indkomst udover 208.000 kr. (1988). </P>  \r\n\r\n<P>3) 6 pct.-skat af personlig indkomst + positiv nettokapitalindkomst udover  \r\n\r\n 135.200 kr. (1988). </P>  \r\n\r\n<P>I en kommune, hvor den kommunale og amtskommunale skatteprocent er netop  \r\n\r\n 28 pct., er den højeste skatteprocent 68 for den del af indkomsten, der  \r\n\r\n beskattes med alle tre skatter. </P>  \r\n\r\n<P>Stiger kommuneskatten, gives et nedslag, som neutraliserer denne stigning,  \r\n\r\n men kun for det indkomstbeløb, hvoraf alle tre skatter beregnes. </P>  \r\n\r\n<P>Normalt er den skattepligtige indkomst, dvs. den indkomst hvoraf der  \r\n\r\n beregnes kommuneskat, større end den indkomst, hvoraf der svares 12  \r\n\r\n pct.-skat. I disse tilfælde vil en forhøjelse af kommuneskatten altid medføre  \r\n\r\n en skattestigning. </P>  \r\n\r\n<P>Eksempel 1 </P>  \r\n\r\n<P>Person med normale fradrag </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                                 kr.  \r\n\r\n ---------------------------------------------------------------------  \r\n\r\n Personlig indkomst                                            308.000  \r\n\r\n Fradrag                                                       -50.000  \r\n\r\n Personfradrag                                                 -25.000  \r\n\r\n                                                             ---------  \r\n\r\n Grundlag for udskrivning af kommuneskat                       253.000  \r\n\r\n                                                             ---------  \r\n\r\n Nedslagsgrundlaget er den del af indkomsten, hvoraf der  \r\n\r\n svares alle tre skatter. Her er dette grundlag den del af  \r\n\r\n den personlige indkomst, hvoraf der svares 12 pct. skat  \r\n\r\n 308.000 kr. - 208.000 kr.                                     100.000  \r\n\r\n                                                             ---------  \r\n\r\n Stigning i skat ved forhøjelse af kommuneskattprocenten med  \r\n\r\n 1 (1 pct. af 253.000 kr.)                                       2.530  \r\n\r\n Nedslag i skatten (1. pct. af 100.000 kr.)                     -1.000  \r\n\r\n                                                             ---------  \r\n\r\n Samlet stigning i skatten                                       1.530  \r\n\r\n ---------------------------------------------------------------------  \r\n\r\n</PRE>  \r\n\r\n<P>Der betales kommuneskat af 253.000 kr., men kun 12 pct.'s-skat af 308.000  \r\n\r\n kr. - 208.000 kr. eller af 100.000 kr. Dvs. det er kun 100.000 kr., der er  \r\n\r\n udsat for 68 pct. skat, og ikke 253.000 kr. svarende til hele den  \r\n\r\n skattepligtige indkomst nedsat med personfradraget. </P>  \r\n\r\n<P>Kun hvis fradagene er meget store, vil det kunne forekomme, at en  \r\n\r\n forhøjelse af kommuneskatten ikke medfører en forøgelse af de samlede  \r\n\r\n skatter. </P>  \r\n\r\n<P>Eksempel 2 </P>  \r\n\r\n<P>Person med store fradrag </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                                 kr.  \r\n\r\n ---------------------------------------------------------------------  \r\n\r\n Personlig indkomst                                            808.000  \r\n\r\n Fradrag                                                      -200.000  \r\n\r\n Personfradrag                                                 -25.000  \r\n\r\n                                                             ---------  \r\n\r\n Grundlag for udskrivning af kommuneskat                       583.000  \r\n\r\n                                                             ---------  \r\n\r\n Nedslagsgrundlaget er den del af indkomsten, hvoraf der  \r\n\r\n svares alle tre skatter. Her er det grundlag, hvoraf der  \r\n\r\n svares 12 pct. skat (808.000 kr.-208.000 kr.=600.000 kr.),  \r\n\r\n større end den del af indkomsten, hvoraf der svares  \r\n\r\n almindelig indkomstskat til stat og kommune (583.000 kr.).  \r\n\r\n Dvs. det grundlag, hvoraf der svares alle tre skatter, er  \r\n\r\n lige med grundlaget for kommuneskatten.  \r\n\r\n Stigning i skat ved forhøjelse af kommuneskatteprocenten  \r\n\r\n med 1 (1 pct. af 583.000 kr.)                                   5.830  \r\n\r\n Nedslag i skatten (1 pct. af 583.000 kr.)                      -5.830  \r\n\r\n                                                             ---------  \r\n\r\n Samlet stigning i skatten                                           0  \r\n\r\n --------------------------------------------------------------------  \r\n\r\n</PRE>  \r\n\r\n<P>Beregningsgrundlaget for 12 pct. skatten er 808.000 kr. - 208.000 kr.  \r\n\r\n eller 600.000 kr., men der betales kun kommuneskat af 583.000 kr. Det er  \r\n\r\n derfor alene de 583.000 kr., der udsættes for 68 pct. beskatning, og følgelig  \r\n\r\n gives nedslaget for det skrå skatteloft i dette beløb. </P>  \r\n\r\n<P>4. Konklusion. </P>  \r\n\r\n<P>Har man normale fradrag, vil 1 pct. forøgelse af kommuneskatten medføre en  \r\n\r\n skattestigning på mellem 0 kr. og ca. 1.830 kr. ved stigende personlig  \r\n\r\n indkomst i kommuner, hvis indkomstskat gennembryder loftet. Overstiger den  \r\n\r\n personlige indkomst og den skattepligtige indkomst 208.000 kr., fås den  \r\n\r\n maksimale stigning på ca. 1.830 kr. </P>  \r\n\r\n<P>Der er dog en lille gruppe skatteydere, som i modsætning til før  \r\n\r\n skattereformen vil få uændret samlet skat, selv om kommuneskatten forhøjes op  \r\n\r\n over skatteloftet. </P>  \r\n\r\n<P>Det er personer, hvis indkomst- og fradragskomponenter er sammensat  \r\n\r\n således, at de beløb, hvoraf deres kommuneskat og deres skatteloftsnedslag  \r\n\r\n beregnes, er lige store. Det drejer sig om personer, hvis pesonlige indkomst  \r\n\r\n overstiger 208.000 kr. med et beløb, der er større end deres skattepligtige  \r\n\r\n indkomst nedsat med personfradraget. Denne betingelse vil være opfyldt, hvis  \r\n\r\n deres fradrag (ved opgørelsen af den skattepligtige indkomst) er større end  \r\n\r\n ca. 183.000 kr. </P>  \r\n\r\n<P>Ministeriet for Skatter og Afgifter </P>  \r\n\r\n<P>Den 18. juli 1986 </P>  \r\n\r\n<P>Til Folketingets formand I besvarelse af spørgsmål nr. S 1447, indleveret  \r\n\r\n den 10. juli 1986 af Thoft (SF), kan jeg meddele følgende: </P>  \r\n\r\n<P>Spørgsmål nr. S 1447: </P>  \r\n\r\n<P>&#187;Kan ministeren bekræfte, at en af virkningerne af skattereformen er,  \r\n\r\n at stigende kommuneskatteprocenter i højere grad end tidligere vender den  \r\n\r\n tunge ende nedad, og vil ministeren belyse sit svar med et  \r\n\r\n regneeksempel?&#187; </P>  \r\n\r\n<P>Svar: </P>  \r\n\r\n<P>Nej, det kan jeg ikke bekræfte. </P>  \r\n\r\n<P>I nedenstående oversigter er i en række eksempler vist, hvorledes en  \r\n\r\n forhøjelse af kommuneskatteprocenten med 1 procentpoint påvirker  \r\n\r\n skattebetalingen dels for 1986 - gældende regler - og dels for 1987 -  \r\n\r\n skatteformens regler. </P>  \r\n\r\n<P>Samlet skat 1986 - gældende regler </P>  \r\n\r\n<PRE>  \r\n\r\n ---------------------------------------------------------------------  \r\n\r\n Skattepligtig   Samlet indkomstskat   Samlet indkomstskat    Stigning  \r\n\r\n   indkomst        ved en kommunal       ved en kommunal       i skat  \r\n\r\n                   skatteprocent på      skatteprocent på  \r\n\r\n                       29,5 (1)               30,5 (1)  \r\n\r\n      (1)                (2)                   (3)         (4)=(3)-(2)  \r\n\r\n      kr.                kr.                    kr.             kr.  \r\n\r\n ---------------------------------------------------------------------  \r\n\r\n    50.000             13.977                 14.270            293  \r\n\r\n   150.000             68.647                 69.940          1.293  \r\n\r\n   250.000            138.837 (*)            140.491 (*)      1.654  \r\n\r\n   500.000            323.337 (*)            324.991 (*)      1.654  \r\n\r\n 1.000.000            692.337 (*)            693.991 (*)      1.654  \r\n\r\n 2.000.000          1.430.337 (*)          1.431.991 (*)      1.654  \r\n\r\n ---------------------------------------------------------------------  \r\n\r\n</PRE>  \r\n\r\n<P>(1) Heraf udgør kirkeskatteprocenten 0,8. </P>  \r\n\r\n<P>(*) Indkomstskatten til staten er nedsat på grund af det &#187;skrå&#171;  \r\n\r\n</P>  \r\n\r\n<P>skatteloft. </P>  \r\n\r\n<P>Samlet skat 1987 - skattereformens regler </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Skattepligtig   Samlet indkomstskat   Samlet indkomstskat    Stigning  \r\n\r\n   indkomst        ved en kommunal       ved en kommunal       i skat  \r\n\r\n                   skatteprocent på      skatteprocent på  \r\n\r\n                       29,5 (2)               30,5 (2)  \r\n\r\n      (1)                (2)                   (3)         (4)=(3)-(2)  \r\n\r\n      kr.                kr.                    kr.                kr.  \r\n\r\n ---------------------------------------------------------------------  \r\n\r\n    50.000             13.534                 13.822            288  \r\n\r\n   150.000             67.548                 68.836          1.288  \r\n\r\n   250.000            134.366 (*)            135.866 (*)      1.500  \r\n\r\n   500.000            303.489 (*)            305.190 (*)      1.701  \r\n\r\n 1.000.000            640.853 (*)            643.111 (*)      2.258  \r\n\r\n 2.000.000          1.330.064 (*)          1.332.252 (*)      2.188  \r\n\r\n</PRE>  \r\n\r\n<P>(1) Sammensætningen af skattepligtig indkomst på personlig indkomst,  \r\n\r\n kapitalindkomst og fradrag svarer </P>  \r\n\r\n<P>til gennemsnittet for skatteydere med de givne skattepligtige indkomster.  \r\n\r\n</P>  \r\n\r\n<P>(2) Heraf udgør kirkeskatteprocenten 0,8. </P>  \r\n\r\n<P>*) Indkomstskatten til staten er nedsat på grund af det &#187;skrå&#171;  \r\n\r\n skatteloft. Som det fremgår af eksemplerne bevirker stigende  \r\n\r\n kommuneskatteprocenter en højere indkomstskat såvel før som efter  \r\n\r\n skattereformen for personer med en typisk indkomstsammensætning. </P>  \r\n\r\n<P>Skatteloftet sikrer, at ingen personer efter de nye regler bliver  \r\n\r\n beskattet med mere end 68 pct. af en del af deres indkomst, uanset størrelsen  \r\n\r\n af de kommunale skattesatser. </P>  \r\n\r\n<P>Denne sikring virker under de gældende regler med 73 pct. og kommer til at  \r\n\r\n virke under de nye regler med 68 pct. </P>  \r\n\r\n<P>For de fleste vil indkomstskatten efter de nye regler stige med stigende  \r\n\r\n kommunale skatteprocenter og i enkelte tilfælde vil skatten være uændret. I  \r\n\r\n disse enkelte tilfælde vil indkomstskatten udgøre 68 pct. af hele den  \r\n\r\n skattepligtige indkomst, der ligger ud over personfradraget. </P>  \r\n\r\n<P>Isi Foighel </P>  \r\n\r\n<P>/ Hans Mølgaard Christensen </P>  \r\n\r\n<P>Spørgsmål: </P>  \r\n\r\n<P>Der udbedes en oversigt over begunstigelsesregler for livsforsikringer og  \r\n\r\n pensioner og skattereglerne i forbindelse hermed. </P>  \r\n\r\n<P>Svar: </P>  \r\n\r\n<P>I det følgende er anført de væsentligste bestemmelser efter  \r\n\r\n pensionsbeskatningsloven om begunstigelser og skattereglerne forbundet hermed  \r\n\r\n for livsforsikringer og pensioner. </P>  \r\n\r\n<P>Efter pensionsbeskatningsloven skelnes mellem pensionsordninger, hvor  \r\n\r\n bidrag eller præmie er skattefri og andre pensionsordninger, forsikringer  \r\n\r\n m.v. Pensionsbeskatningsloven indeholder regler om begunstigelser for  \r\n\r\n ordninger, hvor bidrag eller præmie er skattefri. </P>  \r\n\r\n<P>1. Pensionsordninger med løbende udbetalinger efter  \r\n\r\n pensionsbeskatningslovens § 2 omfatter pensionsforsikringer (livrente,  \r\n\r\n invaliderente, overlevelsesrente og børnepension) og pensionskasseordninger.  \r\n\r\n Pensionskasseordninger er alderspension, invalidepension, ægtefællepension og  \r\n\r\n børnepension. </P>  \r\n\r\n<P>Disse pensionsordninger giver ret til løbende livsbetingede ydelser, dvs.  \r\n\r\n at de bortfalder ved den berettigedes død. Pensionsydelserne har karakter af  \r\n\r\n alderspension eller livrente, hvis udbetaling tidligst må påbegyndes ved som  \r\n\r\n hovedregel det fyldte 60. år. Overlevelsesrente og ægtefællepension sikrer  \r\n\r\n efterlevende ægtefælle en løbende årlig udbetaling længst til dennes død.  \r\n\r\n Børnepension skal ophøre senest ved barnets fyldte 24. år. </P>  \r\n\r\n<P>I forsikringsordninger, hvis ydelser i alle tilfælde udbetales i en vis  \r\n\r\n periode uanset den forsikredes død (garanterede ydelser) må præmien for  \r\n\r\n garantien ikke overstige 10 pct. af den samlede præmie. I disse ordninger må  \r\n\r\n der ikke indsættes andre begunstigede end forsikredes &#187;nærmeste  \r\n\r\n pårørende&#171;, jf. § 105, stk. 5, i forsikringsaftaleloven eller  \r\n\r\n forsikredes ægtefælle, herunder fraskilt ægtefælle, eller livsarvinger,  \r\n\r\n herunder stedbørn og disses livsarvinger. Rækkefølgen er ikke bundet. Man kan  \r\n\r\n således indsætte sit barn som begunstiget før sin ægtefælle. Er  \r\n\r\n &#187;nærmeste pårørende&#171; indsat som begunstiget, anses efter  \r\n\r\n forsikringsaftaleloven forsikringstagerens ægtefælle primært som indsat. Hvis  \r\n\r\n der ikke efterlades ægtefælle, anses forsikringstagerens livsarvinger,  \r\n\r\n herunder adoptivbørn og disses livsarvinger, som begunstigede. Hvis der  \r\n\r\n heller ikke findes livsarvinger, anses forsikringstagerens arvinger i henhold  \r\n\r\n til testamente eller lov som begunstiget. Begunstigelsesbestemmelserne kan  \r\n\r\n helt udelades, således at beløb efter døden tilfalder forsikredes bo. </P>  \r\n\r\n<P>2. I opsparingsordninger, der omfatter opsparing i pensionsøjemed og  \r\n\r\n rateopsparing i pensionsøjemed kan som begunstiget efter kontohaverens død  \r\n\r\n kun indsættes ægtefælle, herunder fraskilt ægtefælle, eller livsarvinger,  \r\n\r\n herunder stedbørn og disses livsarvinger. Rækkefølgen er ikke bundet, og  \r\n\r\n livsarvinger kan derfor indsættes før ægtefælle. Efterlader kontohaveren ikke  \r\n\r\n begunstigede, tilfalder opsparingen kontohaverens bo. Er der ikke indsat  \r\n\r\n begunstigede, tilfalder opsparingen ligeledes kontohaverens bo. </P>  \r\n\r\n<P>3. I de tilsvarende forsikringsordninger, rateforsikring i pensionsøjemed  \r\n\r\n og kapitalforsikring i pensionsøjemed, kan der udover de samme begunstigede  \r\n\r\n som i opsparingsordninger, kun indsættes &#187;nærmeste pårørende&#171; som  \r\n\r\n nævnt i forsikringsaftalelovens § 105, stk. 5, jf. ovenfor. </P>  \r\n\r\n<P>4. Under andre pensionsordninger, forsikringer m.v. hører bl.a.  \r\n\r\n forsikringer m.v. uden fradragsret (herunder f.eks. syge- og  \r\n\r\n ulykkesforsikringer), livsforsikringer, hvor præmien eller bidraget, som der  \r\n\r\n ikke er fuld fradragsret for, tillige er afgiftspligtig, samt  \r\n\r\n gruppelivsforsikringer, der er tegnet af pensionskasser m.v. For ordninger  \r\n\r\n uden fradragsret indeholder pensionsbeskatningsloven ikke næmere regler om  \r\n\r\n indsættelse af begunstigede. </P>  \r\n\r\n<P>Ved beskatning af pensions- og forsikringsordninger efter  \r\n\r\n pensionsbeskatningsloven kan skelnes mellem pensionsordninger med løbende  \r\n\r\n udbetalinger, rateordninger, kapitalordninger samt andre pensionsordninger,  \r\n\r\n forsikringer m.v. </P>  \r\n\r\n<P>5. Løbende udbetalinger fra pensionsordninger er indkomstskattepligtige  \r\n\r\n som personlig indkomst, hvis de tilfalder forsikrede eller berettigede selv  \r\n\r\n eller i kraft af en begunstigelsesbestemmelse forsikredes ægtefælle eller  \r\n\r\n livsarvinger, herunder stedbørn og disses livsarvinger under 24 år. Tilfalder  \r\n\r\n ydelserne andre personer eller livsarvinger over 24 år (forsikringer med  \r\n\r\n garanterede ydelser), afløses indkomstbeskatningen af afgiftspligt.  \r\n\r\n Afgiftssatsen udgør 40 pct. af forsikringens værdi eller udbetalingen.  \r\n\r\n Afgiftssatsen på 40 pct. har været gældende siden den 1. januar 1980. For  \r\n\r\n ordninger oprettet før dette tidspunkt gælder visse overgangsregler. </P>  \r\n\r\n<P>6. Ved udbetaling fra rateforsikringsordninger og rateopsparingsordninger  \r\n\r\n er udbetalingen indkomstskattepligtig som personlig indkomst, når  \r\n\r\n udbetalingen sker til den forsikrede selv i overensstemmelse med  \r\n\r\n forsikringens eller ordningens vilkår om ratevis udbetaling. Det samme gælder  \r\n\r\n udbetaling af rater efter forsikredes død, såfremt raterne efter en  \r\n\r\n begunstigelsesbestemmelse udbetales til forsikredes ægtefælle, herunder  \r\n\r\n fraskilt ægtefælle, eller livsarvinger under 24 år, herunder stedbørn og  \r\n\r\n deres livsarvinger. Den eller de begunstigede kan vælge at få opsparingen  \r\n\r\n udbetalt som et engangsbeløb. Udbetalingen er ikke indkomstskattepligtig men  \r\n\r\n pålagt en afgift på 40 pct. </P>  \r\n\r\n<P>Hvis udbetalingerne tilkommer andre end de nævnte personer, f.eks. børn  \r\n\r\n over 24 år, eller hvis ydelserne udbetales til de pågældende som følge af  \r\n\r\n ægteskabs- og arvelovgivningens almindelige regler, fordi der ikke har været  \r\n\r\n indsat begunstigede, er ydelserne ikke indkomstskattepligtige, men der  \r\n\r\n betales i stedet en afgift på 40 pct. af det beløb, som på tidspunktet for  \r\n\r\n rettens erhvervelse kunne være udbetalt til den pågældende ved ordningens  \r\n\r\n ophævelse. Forsikringen eller ordningen er derefter ikke omfattet af  \r\n\r\n pensionsbeskatningsreglerne, og de med afgiften reducerede udbetalinger er  \r\n\r\n fritaget for indkomstskat. </P>  \r\n\r\n<P>7. For kapitalforsikringsordninger og opsparingsordninger i pensionsøjemed  \r\n\r\n svares der som hovedregel 40 pct. i afgift, når udbetalingen sker i  \r\n\r\n overensstemmelse med ordningens vilkår. Der betales samme afgift, når der ved  \r\n\r\n forsikredes eller kontohaverens død sker udbetaling til begunstigede. Er  \r\n\r\n ordningen oprettet før 1. januar 1980 gælder der visse overgangsregler med  \r\n\r\n hensyn til afgiftssatsen. </P>  \r\n\r\n<P>8. For andre pensionsordninger, forsikringer m.v. gælder i korte træk, at  \r\n\r\n der for livsforsikringer uden fradragsret hverken skal betales skat eller  \r\n\r\n afgift af udbetalte forsikringssummer. De løbende udbetalinger er som  \r\n\r\n hovedregel indkomstsskattepligtige som personlig indkomst. Udbetaling af  \r\n\r\n forsikringssum fra en gruppelivsforsikring efter medlemmets død er skatte- og  \r\n\r\n afgiftsfri. </P>  \r\n\r\n<P>9. Ved skattereformen indførtes en række nye regler om beskatningen i  \r\n\r\n tilfælde, hvor en pensionsordning udloddes til en ægtefælle i forbindelse med  \r\n\r\n separation, skilsmisse eller bosondring. De nye regler går for det første ud  \r\n\r\n på, at den fraseparerede eller fraskilte ægtefælle efter udlodningen er  \r\n\r\n selvstændigt afgiftspligtig af den udloddede del og selvstændigt  \r\n\r\n indkomstskattepligtig af løbende pensionsudbetalinger. For det andet kan den  \r\n\r\n fraseparerede eller fraskilte ægtefælle indsætte begunstigede for den  \r\n\r\n udloddede del af pensionsordningen uden at dette medfører afgiftspligt. Hvis  \r\n\r\n der er tale om udlodning af en opsparingsordning kan ægtefællen indsætte  \r\n\r\n ægtefælle eller livsarvinger, herunder fraskilt ægtefælle, stedbørn eller  \r\n\r\n disses livsarvinger. For forsikringsordninger kan der tillige indsættes  \r\n\r\n &#187;næmeste begunstigede&#171; som nævnt i forsikringsaftalelovens § 105,  \r\n\r\n stk. 5. </P>  \r\n\r\n<P>Spørgsmål: </P>  \r\n\r\n<P>I forlængelse af samrådet den 12. oktober 1988, jf. alm. del - bilag 7,  \r\n\r\n bedes ministeren oplyse udvalget om de konkrete resultater af de kommende  \r\n\r\n forhandlinger mellem Skatteministeriet, Indenrigsministeriet og  \r\n\r\n Justitsministeriet om udstedelse af skattekort til personer med midlertidigt  \r\n\r\n ophold i Danmark. </P>  \r\n\r\n<P>Svar: </P>  \r\n\r\n<P>Spørgsmålet vedrørende udstedelse af skattekort til personer, der ikke har  \r\n\r\n arbejdstilladelse har været drøftet mellem Indenrigs-, Justits- og  \r\n\r\n Skatteministeriet. </P>  \r\n\r\n<P>Resultatet heraf var, at Statsskattedirektoratet med kontakt til de  \r\n\r\n berørte ministerier og kommunerne skulle udarbejde et udkast til  \r\n\r\n SD-cirkulære. Heri skulle beskrives, hvorledes kommunerne skal forholde sig  \r\n\r\n ved udstedelse af skattekort til udlændinge. </P>  \r\n\r\n<P>Udlændinge skal som hovedregel have arbejdstilladelse for lovligt at tage  \r\n\r\n lønnet beskæftigelse her i landet. </P>  \r\n\r\n<P>Der er en række undtagelser, hvorefter statsborgere i et andet nordisk  \r\n\r\n land eller et EF-land samt udlændinge med tidsubegrænset opholdstilladelse er  \r\n\r\n fritaget for arbejdstilladelse. Derudover er bestemte grupper af  \r\n\r\n erhvervsudøvere i særlige situationer fritaget for arbejdstilladelse. Det  \r\n\r\n samme gælder visse flygtninge med opholdstilladelse. </P>  \r\n\r\n<P>Det er hensigten, at såfremt en udlænding, der ikke er omfattet af disse  \r\n\r\n undtagelser, begærer et skattekort udstedt, skal kommunen anmode den  \r\n\r\n pågældende udlænding om at forevise behørig dokumentation for sin  \r\n\r\n arbejdstilladelse, typisk ved forevisning af pas. </P>  \r\n\r\n<P>Hvis udlændingen ikke har eller ikke kan dokumentere arbejdstilladelse,  \r\n\r\n skal skattemyndighederne kontakte Direktoratet for Udlændinge med henblik på  \r\n\r\n at få oplyst, om udlændingen opfylder betingelserne for at få  \r\n\r\n arbejdstilladelse. </P>  \r\n\r\n<P>Hvis arbejdstilladelsen er dokumenteret eller Direktoratet for Udlændinge  \r\n\r\n efter kommunens forespørgsel har godkendt, at udlændingen opfylder  \r\n\r\n betingelserne for at opnå arbejdstilladelse, kan skattekort udstedes efter de  \r\n\r\n sædvanlige retningslinjer. </P>  \r\n\r\n<P>Et udkast til det nævnte SD-cirkulære drøftes for tiden med de implicerede  \r\n\r\n parter. Cirkulæret vil, når det foreligger, blive sendt til Skatte- og  \r\n\r\n Afgiftsudvalget til orientering. </P>  \r\n\r\n<P>Spørgsmål: </P>  \r\n\r\n<P>Har ministeren planer om at ændre reglerne for stempling af  \r\n\r\n købekontrakter, så stempelafgiften beregnes på grundlag af kontraktens  \r\n\r\n restgæld og ikke på grundlag af købesummen for herigennem at give et  \r\n\r\n incitament til størst mulig udbetaling? I benægtende fald udbedes en  \r\n\r\n begrundelse. </P>  \r\n\r\n<P>Svar: </P>  \r\n\r\n<P>Spørgsmålet refererer til stempellovens § 41 A, som blev indsat i loven  \r\n\r\n ved lov nr. 699 af 17. oktober 1986 som et element i regeringens initiativer  \r\n\r\n til fremme af opsparingen og nedbringelse af gældsætningen. Bestemmelsen  \r\n\r\n indebærer, at dokumenter om køb af visse typiske varige forbrugsgoder skal  \r\n\r\n stemples med 4 pct. af vederlaget, hvis der gives kredit på mere end 3  \r\n\r\n måneder med betalingen. </P>  \r\n\r\n<P>Som svar på spørgsmålet kan jeg i det hele henvise til det af mig den 12.  \r\n\r\n april 1989 fremsatte lovforslag nr. L 227. Forslaget indeholder en ændring af  \r\n\r\n stempellovens § 41 A, således at udbetalingen i kreditkøb stempelmæssigt  \r\n\r\n behandles lempeligere end restgælden. </P>  \r\n\r\n<P>Spørgsmål: </P>  \r\n\r\n<P>Af seneste ombudsmandsberetning fremgår det, at ombudsmanden har måttet  \r\n\r\n opgive at konkludere på sin undersøgelse af en annonce-kampagne, som  \r\n\r\n Skatteministeriet havde foranstaltet, fordi der dels i Skatteudvalget dels i  \r\n\r\n henhold til forretningsordenens § 20 var stillet spørgsmål om sagen. </P>  \r\n\r\n<P>Da det ikke er hensigtsmæssigt, at et medlem eller et udvalg på denne måde  \r\n\r\n uforvarende kan bremse ombudsmandens arbejde, bedes ministeren oplyse, om det  \r\n\r\n vil være muligt at skabe en ordning, således at i det mindste udvalget og i  \r\n\r\n det mindste for spørgsmål under almindelig del får oplysning om, hvorvidt  \r\n\r\n ombudsmanden måtte være i gang med en undersøgelse, der vil kunne bremses,  \r\n\r\n såfremt et udvalgsspørgsmål ikke frafaldes. </P>  \r\n\r\n<P>Svar: </P>  \r\n\r\n<P>Ombudsmanden har over for mig oplyst, at han ikke anser sig som  \r\n\r\n inkompetent til at behandle en sag, alene fordi den omfattes af et  \r\n\r\n udvalgsspørgsmål på almindelig del eller et spørgsmål i Folketingets  \r\n\r\n spørgetid. </P>  \r\n\r\n<P>Jeg kan i øvrigt henvise til ombudsmandens pressemeddelelser af 29.  \r\n\r\n november og 8. december 1988 i tilknytning til den såkalte  \r\n\r\n &#187;Tamil-sag&#171;. Pressemeddelelserne vedlægges. </P>  \r\n\r\n<P>Det fremgår bl.a. af sidstnævnte pressemeddelelse (side 2), at  \r\n\r\n drøftelserne mellem Retsudvalget og ombudsmanden med henblik på at undersøge  \r\n\r\n mulighederne for en praktisk løsning på &#187;konflikter&#171; af den i  \r\n\r\n spørgsmålet omtalte karakter forsætter. </P>  \r\n\r\n<P>Jeg finder det rigtigst at afvente udfaldet af disse drøftelser, før jeg  \r\n\r\n indleder nærmere overvejelser om en ordning på Skatteministeriets område.  \r\n\r\n</P>  \r\n\r\n<P>Bilag </P>  \r\n\r\n<P>Folketingets Ombudsmand </P>  \r\n\r\n<P>Den 29. november 1988 </P>  \r\n\r\n<P>Pressemeddelelse Indenfor de sidste 4-5 måneder har jeg modtaget et  \r\n\r\n forholdsvis stort antal henvendelser fra herboende tamilske flygtninge fra  \r\n\r\n Sri Lanka, som klager over Direktoratet for Udlændinges sagsbehandlingstid i  \r\n\r\n familiesammenføringessager. Hovedparten af disse klager har jeg - i  \r\n\r\n overensstemmelse med sædvanlig praksis - oversendt til Justitsministeriet til  \r\n\r\n videre foranstaltning. Samtidig har jeg anmodet klagerne om at afvente  \r\n\r\n Justitsministeriets svar, før de tager stilling til, om der er grundlag for  \r\n\r\n at klage til mig. </P>  \r\n\r\n<P>Af henvendelserne er det fremgået, at Direktoratet for Udlændinge for  \r\n\r\n tiden kan være mere end 9 måneder om at behandle en ansøgning fra et  \r\n\r\n familiemedlem til en tamilsk flygtning om familiesammenføring. </P>  \r\n\r\n<P>Det drejer sig om meget vigtige sager med vidtrækkende betydning for de  \r\n\r\n pågældendes familiemæssige forhold, herunder opretholdelsen af forholdet til  \r\n\r\n mindreårige børn. Samtidig er det sager, hvor de pågældende i henhold til  \r\n\r\n udlændingelovens § 9, stk. 1, har et retskrav på meddelelse af  \r\n\r\n opholdstilladelse. På denne baggrund anmodede jeg den 6. september 1988  \r\n\r\n Justitsministeriet om - efter forud indhentet erklæring fra Direktoratet for  \r\n\r\n Udlændinge - en nærmere redegørelse for Justitsministeriets og Direktoratet  \r\n\r\n for Udlændinges behandling af familiesammenføringssager. Anmodningen blev  \r\n\r\n fremsat i medfør af ombudsmandslovens § 6, stk. 5, hvorefter ombudsmanden af  \r\n\r\n egen drift kan optage sager til undersøgelse. </P>  \r\n\r\n<P>Det er imidlertid efterfølgende over for mig oplyst, at justitsministeren  \r\n\r\n den 27. september 1988 har været indkaldt til et samråd i Folketingets  \r\n\r\n Retsudvalg med henblik på at redegøre for, &#187;hvilken indflydelse de  \r\n\r\n ændrede forhold i Sri Lanka har haft på behandlingen af asylansøgninger og  \r\n\r\n ansøgninger om familiesammenføring af tamilere fra Sri Lanka, samt for  \r\n\r\n regeringens overvejelser med hensyn til foranstaltninger som muliggør, at  \r\n\r\n tamilske flygtninge kan vende tilbage til Sri Lanka&#171;. </P>  \r\n\r\n<P>I sin redegørelse over for Retsudvalget meddelte justitsministeren, at  \r\n\r\n Direktoratet for Udlændinge - med hans fulde indforståelse - har  \r\n\r\n nedprioriteret behandingen af familiesammenføringssager fra Sri Lanka.  \r\n\r\n Ministeren har som begrundelse herfor henvist til oplysninger fra  \r\n\r\n Udenrigsministeriet og FN's Højkommissær for Flygtninge om bedrede forhold på  \r\n\r\n Sri Lanka. Justitsministeren meddelte videre, at Direktoratet for Udlændinge  \r\n\r\n derfor i første række behandler familiesammenføringssager fra lande, hvor de  \r\n\r\n pågældende familiemedlemmer ofte befinder sig i en reel faresituation; dette  \r\n\r\n er imidlertid ikke ensbetydende med, at der er indført et fuldstændigt stop  \r\n\r\n for familiesammenføringstilladelse til tamilske flygtninge, men at  \r\n\r\n direktoratet fortsat forlods vil behandle sager, hvor særlige forhold, f.eks.  \r\n\r\n af helbredsmæssig art, gør sig gældende. </P>  \r\n\r\n<P>Efter de regler og den praksis, der gælder for ombudsmandens virksomhed,  \r\n\r\n medfører afholdelse af et samråd, at ombudsmanden ikke kan tage stilling til  \r\n\r\n de spørgsmål, der er behandlet i samrådet. Dette er en følge af, at  \r\n\r\n ombudsmanden i sin virksomhed ikke kan eller bør udtrykke synspunkter  \r\n\r\n vedrørende Folketingets (eller folketingsudvalgs) stillingtagen. </P>  \r\n\r\n<P>Selve afholdelsen af samrådet mellem justitsministeren og Folketingets  \r\n\r\n Retsudvalg medfører derfor, at jeg er blevet afskåret fra at foretage videre  \r\n\r\n i sagen, hvilket jeg i dag her meddelt Justitsministeriet. </P>  \r\n\r\n<P>På baggrund af antallet af de henvendelser, jeg som nævnt inden for de  \r\n\r\n seneste måneder har modtaget fra tamilske flygtninge vedrørende spørgsmål om  \r\n\r\n Direktoratet for Udlændinges sagsbehandlingstid i familiesammenføringssager -  \r\n\r\n og i betragtning af sagernes alvorlige karakter - har jeg fundet det rigtigst  \r\n\r\n at oplyse om ovenstående i form af en pressemeddelelse. </P>  \r\n\r\n<P>Bilag </P>  \r\n\r\n<P>Folketingets Ombudsmand </P>  \r\n\r\n<P>Den 8. december 1988 </P>  \r\n\r\n<P>Pressemeddelse Den 29. november 1988 meddelte jeg, at jeg på grund af et  \r\n\r\n samråd mellem justitsministeren og Folketingets Retsudvalg var blevet  \r\n\r\n afskåret fra at gå videre med behandlingen af en lang række klager vedrørende  \r\n\r\n familiesammenføring for herboende tamilske flygtninge. Samrådet mellem  \r\n\r\n ministeren og Retsudvalget vedrørte de samme spørgsmål, som jeg var i færd  \r\n\r\n med at behandle. </P>  \r\n\r\n<P>Ombudsmandens opgave består i at føre kontrol med den offentlige  \r\n\r\n forvaltning. Derimod falder Folketingets virksomhed selvsagt uden for  \r\n\r\n ombudsmandens kompetenceområde. </P>  \r\n\r\n<P>Det er på denne baggrund vigtigt, at ombudsmanden nøje passer på, at der  \r\n\r\n ikke - heller ikke utilsigtet - opstår en situation, hvor han udtaler en  \r\n\r\n kritik, som vender sig mod Folketingets (herunder et folketingsudvalgs)  \r\n\r\n stillingtagen. </P>  \r\n\r\n<P>Når der afholdes et samråd mellem en minister og et folketingsudvalg,  \r\n\r\n vides det normalt ikke, hvad der nærmere er foregået i samrådet. Ombudsmanden  \r\n\r\n kan derfor ikke udelukke, at udvalget (eller udvalgets flertal ) i  \r\n\r\n virkeligheden har godkendt eller på anden måde taget stilling til den  \r\n\r\n opfatelse, som ministeren har fremsat under samrådet. Hvis ombudsmanden  \r\n\r\n efterfølgende har givet udtryk for sin vurdering af ministerens og  \r\n\r\n ministeriets fremgangsmåde, vil dette dermed indirekte indeholde en vurdering  \r\n\r\n af folketingsudvalgets opfattelse. </P>  \r\n\r\n<P>Den 6. december 1988 meddelte Retsudvalget mig, at udvalget ved samrådet  \r\n\r\n om familiesammenføringssagen for tamiler blot havde ønsket en orientering fra  \r\n\r\n justitsministeren. Der var derimod ikke tale om, at udvalget havde bedømt  \r\n\r\n eller på anden måde udtrykt en stillingtagen til de pågældende spørgsmål. -  \r\n\r\n Jeg forstår, at der blandt Retsudvalgets medlemmer har været fuld enighed om  \r\n\r\n denne opfattelse af, hvad der var foregået i forbindelse med samrådet. </P>  \r\n\r\n<P>Herefter er der den 8. december 1988 afholdt et møde mellem Retsudvalget  \r\n\r\n og mig. Formålet hermed var - også på baggrund af den aktuelle sag - at  \r\n\r\n fortsætte de drøftelser, der gennem længere tid har fundet sted vedrørende  \r\n\r\n ombudsmandens kompetence i sager, som er eller har været under behandling i  \r\n\r\n Folketinget. Jeg har forstået på Retsudvalget, at man ønsker en snarlig  \r\n\r\n fortsættelse af disse drøftelser med henblik på at undersøge mulighederne for  \r\n\r\n at finde en praktisk løsning, som kunne gøre det muligt for ombudsmanden i  \r\n\r\n visse tilfælde at fortsætte behandlingen af sager, uanset at de har været  \r\n\r\n genstand for samråd, og uden at ombudsmanden derved risikerer at komme til at  \r\n\r\n udtale en kritik, som vender sig imod Folketingets stillingtagen. </P>  \r\n\r\n<P>På denne baggrund - og under hensyn til sagernes alvorlige karakter,  \r\n\r\n herunder at det bl.a. drejer sig om forældres opretholdelse af forholdet til  \r\n\r\n deres mindreårige børn - har jeg i dag besluttet at genoptage den behandling  \r\n\r\n af de pågældende sager, som jeg havde iværksat forud for samrådet. </P>  \r\n\r\n<P>Jeg vil underrette Justitsministeriet herom og anmode ministeriet om at  \r\n\r\n fremskynde besvarelsen af de spørgsmål vedrørende sagernes behandling -  \r\n\r\n herunder varigheden af behandlingen - som jeg den 6. september 1988 stillede  \r\n\r\n til ministeriet. </P>  \r\n\r\n<P>Bilag 2 </P>  \r\n\r\n<P>Henvendelsen fra Søndersø Kommune og ministerens kommentar hertil </P>  \r\n\r\n<P>SØNDERSØ KOMMUNE </P>  \r\n\r\n<P>7. april 1989 </P>  \r\n\r\n<P>Til Folketinget </P>  \r\n\r\n<P>Skatte- og Afgiftsudvalget </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P>Vedrørende lovforslag nr. L 220 På opfordring af et af udvalgets  \r\n\r\n medlemmer, hr. Jens Thoft, tillader man sig herved hoslagt at fremsende en  \r\n\r\n lidt korrigeret genpart af vor skrivelse af 28. marts d.å. til Foreningen af  \r\n\r\n danske Ligningskommissioner vedrørende kildeskattelovens § 59. </P>  \r\n\r\n<P>Som det fremgår, giver administrationen af den nævnte bestemmelse visse  \r\n\r\n praktiske administrative problemer, som det kan være hensigtsmæssigt at få  \r\n\r\n behandlet i tilslutning til en revision af bestemmelsen. </P>  \r\n\r\n<P>P.s.v. </P>  \r\n\r\n<P>E. Ingemann </P>  \r\n\r\n<P>skatteinsp. </P>  \r\n\r\n<P>/ Bent Madsen </P>  \r\n\r\n<P>FORENINGEN AF DANSKE LIGNINGSKOMMISSIONER </P>  \r\n\r\n<P>Gyldenløvesgade 11 </P>  \r\n\r\n<P>1600 København V </P>  \r\n\r\n<P>28. marts 1989 På foreningens for nylig afholdte regionalmøde i Fyns Amt  \r\n\r\n på Hotel Nyborg Strand blev bl.a. rejst et spørgsmål - fra  \r\n\r\n ligningskommissionen i Ullerslev - om skattefrikort, der umiddelbart kunne  \r\n\r\n efterlade det indtryk, at foreningens ledelse og sekretariat var af den  \r\n\r\n opfattelse, at skattekort - og dermed forskudsregistreringen - er noget, der  \r\n\r\n ligger uden for ligningskommissionernes interessesfære. </P>  \r\n\r\n<P>Nu er et jo som bekendt sådan, at ligningskommissionerne - med hjemmel i  \r\n\r\n ligningslovens § 32D - er den endelige ankeinstans i  \r\n\r\n forskudsregistreringsproceduren, og netop dette forhold har på det seneste  \r\n\r\n par kommissionsmøder givet anledning til megen debat i forbindelse med et -  \r\n\r\n omend beskedent - antal konkrete sager. </P>  \r\n\r\n<P>Som det nok også er bekendt, udsendes der årligt omkring april/maj måned  \r\n\r\n fra Statsskattedirektoratet liste nr. 8559, &#187;Liste over personer med §  \r\n\r\n 59-beløb større end 25.000 kr.&#171;, og hensigten hermed er primært at  \r\n\r\n konstatere, om der er gengangere fra år til år, som bevidst  \r\n\r\n forskudsregistrerer sig for lavt for så efterfølgende &#187;at reparere&#171;  \r\n\r\n herpå ved anvendelse af frivillige indbetalinger. </P>  \r\n\r\n<P>I indeværende år har man behandlet en lille håndfuld af denne type sager i  \r\n\r\n ligningskommissionen, og det har som nævnt indledningsvis givet anledning til  \r\n\r\n betydelig debat, der er mundet ud i, at skatteadministrationen er blevet  \r\n\r\n pålagt at tydeliggøre problemstillingen i de rette fora. </P>  \r\n\r\n<P>De behandlede sager omfatter bl.a. to skatteydere i liberalt erhverv med  \r\n\r\n indgående kendskab til skattelovgivningen, hvor problemstillingen er mere  \r\n\r\n eller mindre analog, men af overskueligheds- og forenklingshensyn omtales som  \r\n\r\n eksempel efterfølgende kun den ene sag. </P>  \r\n\r\n<P>I denne har skatteyders forskuds-, slutlignings- og § 59-betalingsforhold  \r\n\r\n i de senere år været således: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Indkomstår         Forskudsreg.       Slutlignet            § 59-  \r\n\r\n                    overskud virk.     overskud virk.    indbetalinger  \r\n\r\n ---------------------------------------------------------------------  \r\n\r\n 1985                  200.000            418.855           172.000  \r\n\r\n 1986                  200.000            502.340           225.000  \r\n\r\n 1987                  240.000            577.948           230.230  \r\n\r\n 1988                  260.000               -              225.000  \r\n\r\n 1989                  250.000               -                 -  \r\n\r\n ---------------------------------------------------------------------  \r\n\r\n</PRE>  \r\n\r\n<P>For alle år er forskudsregistreringen baseret på et af sky. indgivet  \r\n\r\n forskudsskema. </P>  \r\n\r\n<P>Efter modtagelse af føromtalte liste 8559 har forskudsregistrator på  \r\n\r\n baggrund af de med sky. indhøstede erfaringer og med hjemmel i  \r\n\r\n kildeskattelovens § 53, stk. 2, skønsmæssigt ansat forventet overskud af  \r\n\r\n selvstændig virksomhed til 550.000 kr. </P>  \r\n\r\n<P>Sky. har gjort indsigelse herimod, primært ved anvendelse af de sædvanlige  \r\n\r\n &#187;S-D-Ø-argumenter&#171; (&#187; <I>s</I> ygdom - <I>d</I> ød og <I>ø</I>  \r\n\r\n delæggelse&#171;) suppleret med oplysning om klientafgang m.v. </P>  \r\n\r\n<P>Kommissionen har herefter tilkendegivet, at man - hvis sky. vedrørende  \r\n\r\n indkomståret 1988 ikke havde foretaget større frivillig indbetaling - var  \r\n\r\n sindet at se på sagen igen. </P>  \r\n\r\n<P>Sky. har i den anledning været til møde med skatteadministrationen i  \r\n\r\n februar i år. Han kunne på det tidspunkt ikke eksakt erindre, hvor meget han  \r\n\r\n havde indbetalt som § 59-beløb, &#187;men det var nok omkring et par hundrede  \r\n\r\n tusinde&#171;. Man kunne afhjælpe den pågældendes hukommelsessvigt ved at  \r\n\r\n oplyse, at § 59-indbetaling var foretaget med 225.000 kr. umiddelbart før den  \r\n\r\n 31/12 1988. Man forespurgte sky., om den skete indbetaling før nytår tog  \r\n\r\n sigte på at undgå formuebeskatning af de 225.000 kr., hvilket han kunne  \r\n\r\n bekræfte. </P>  \r\n\r\n<P>Man forespurgte herefter om ikke de betragtelige frivillige indbetalinger  \r\n\r\n gav anledning til en revurdering af forskudsgrundlaget for indeværende år.  \r\n\r\n</P>  \r\n\r\n<P>Sky. forklarede hertil, at han var deltager i et interessentskab med 2  \r\n\r\n indehavere. Virksomheden ligger i en nabokommune, og han og medinteressenten  \r\n\r\n havde en aftale om at hæve 20.000- kr. pr. måned som a conto overskudsandel,  \r\n\r\n og en sådan hævning kunne af indlysende grunde ikke sætte sky. i stand til at  \r\n\r\n betale 285.000 kr. i forskudsskat. Da hans medinteressent ikke havde lignende  \r\n\r\n forskudsskatteproblemer, var han fortsat ikke sindet at hæve mere end 20.000  \r\n\r\n kr. a conto, og sky. fastholdt, om ikke andet så af den grund, at hans  \r\n\r\n forskudsregistrering måtte stå ved magt. Han kunne eventuelt subsidiært  \r\n\r\n &#187;gå med til&#171;, at registreringen ændredes til 325.000- kr., idet det  \r\n\r\n fortsat ville give ham basis for at holde sin skattebetaling m.v. inden for  \r\n\r\n det eksisterende a contohævningsbeløb. I modsat fald - og her indledes så  \r\n\r\n &#187;den lille pression&#171; - ville sky. se sig nødsaget til &#187;at  \r\n\r\n flytte om på den anden side åen&#171; - altså til nabokommunen - hvor den  \r\n\r\n slags skatteproblemer overhovedet ikke forekom. Alternativt var  \r\n\r\n interessentskabet nødsaget til at stifte et selskab, som så ville blive  \r\n\r\n registreret i førnævnte nabokommune, og altså ligeledes med forventeligt  \r\n\r\n provenutab for Søndersø Kommune til følge. </P>  \r\n\r\n<P>Sagen aftaltes herefter forelagt kommissionen, hvilket efterfølgende  \r\n\r\n skete. </P>  \r\n\r\n<P>Forinden forelæggelsen for kommissionen rettede man telefonisk henvendelse  \r\n\r\n til medinteressentens bopælskommune for at få fastslået, om sky.'s  \r\n\r\n argumentation herom bar sandsynlighedens præg. Det gjorde den! </P>  \r\n\r\n<P>Man tilkendegav her, at man for år tilbage var blevet underkendt i en sag  \r\n\r\n i Statsskattedirektoratet (?), og derfor dyrkede man overhovedet ikke emnet  \r\n\r\n mere. </P>  \r\n\r\n<P>Ved den efterfølgende forelæggelse for kommissionen sporedes en ambivalent  \r\n\r\n holdning til sagen, primært manifesterende sig i 2 kategorier synspunkter:  \r\n\r\n</P>  \r\n\r\n<P>1. Kommissionen skal administrere den lovgivning, den er sat til, uanset  \r\n\r\n andres gøren og laden. </P>  \r\n\r\n<P>Kommissionen kan ikke passivt påse, at skattesystemet af enkeltpersoner  \r\n\r\n anvendes som gratis kassekredit. </P>  \r\n\r\n<P>Kommissionen er sat til at gøre det, den finder rigtigt. </P>  \r\n\r\n<P>Ctr. </P>  \r\n\r\n<P>2. Det kan ikke nytte, at en enkelt ligningskommission har så høje  \r\n\r\n idealer, at den skader helheden, når den i øvrigt er ene om at håndhæve disse  \r\n\r\n idealer. </P>  \r\n\r\n<P>Forskudsbetalingen er uden kommunal interesse, og der er ikke tale om  \r\n\r\n egentlige restancer. </P>  \r\n\r\n<P>Når/hvis kildeskattelovens bestemmelser i § 53 ikke fandt anvendelse andre  \r\n\r\n steder, var det mere rigtigt - og i øvrigt i tidens regelsanerings- og  \r\n\r\n forenklingsånd - at foreslå bestemmelsen ophævet, ligesom liste 8559 så kunne  \r\n\r\n afskaffes som en - i disse sparetider - kærkommen sidegevinst. </P>  \r\n\r\n<P>Konklusionen på ligningskommissionens overvejelser blev, at man ikke uden  \r\n\r\n videre kunne imødekomme sky.'s oplæg, og da han i den forbindelse havde  \r\n\r\n forbeholdt sig at få personligt møde med kommissionen, blev han efterfølgende  \r\n\r\n indbudt hertil. </P>  \r\n\r\n<P>På mødet fremlagde sky. sine synspunkter, herunder at det var første gang  \r\n\r\n i hans mangeårige erhvervskarriere, at han var til møde med en  \r\n\r\n ligningskommission om en forskudsregistrering. Han gentog, at det var  \r\n\r\n utåleligt, at blot fordi man boede på &#187;den forkerte side af åen&#171;,  \r\n\r\n så skulle det give forskudsskatteproblemer samt andre argumenter, der  \r\n\r\n tidligere har været berørt foranstående. Da han endelig tilkendegav at være  \r\n\r\n &#187;villig til at gå højere op&#171;, blev forskudsregistreringen  \r\n\r\n &#187;forligsmæssigt&#171; placeret 100.000 kr.- højere end sky.'s egen  \r\n\r\n registrering, idet der herved bl.a. blev taget hensyn til sky.'s anbringende  \r\n\r\n om at ville henlægge maksimalt på investeringsfond m.v. Man opnåede herved en  \r\n\r\n &#187;spiselig&#171; om end ikke ideel løsning. </P>  \r\n\r\n<P>Som førnævnt pålagde kommissionen efterfølgende skatteadministrationen at  \r\n\r\n rejse spørgsmålet i kompetente forsamlinger, og nærværende henvendelse skal  \r\n\r\n ses som en følge heraf. </P>  \r\n\r\n<P>Spørgsmålet om restancer og skattekredit er jo meget oppe i tiden, og  \r\n\r\n skønt ovennævnte eksempel ikke indeholder en potentiel restant, rejser sagen  \r\n\r\n problemstillingen om en ensartet forvaltningsakt i forbindelse med disse  \r\n\r\n sager. Det er klart, at det især er ordet &#187;væsentligt&#171; i  \r\n\r\n kildeskattelovens § 53, stk. 2, 1. pkt., der er den &#187;elastik&#171; i  \r\n\r\n bestemmelsen, som giver anledning til den uensartede myndighedsbehandling.  \r\n\r\n Hvis regelen derfor skal opretholdes, bør der nok ske en konkretisering  \r\n\r\n heraf, noget lignende fortolkning af væsentlighedskriterierne i  \r\n\r\n bestemmelserne i kildeskattelovens § 55, således som disse fremgår af  \r\n\r\n Statsskattedirektoratets cirkulære nr. 37 af 11/10 1984 om tilbagebetaling  \r\n\r\n efter kildeskattelovens § 55. </P>  \r\n\r\n<P>Man har - forhåbentlig - ved nærværende skrivelse henledt foreningens  \r\n\r\n opmærksomhed på et problem, som har voldt en af medlemskommissionernes  \r\n\r\n betragtelige (samvittigheds-) kvaler, og man hører gerne om FDL vil tage  \r\n\r\n initiativ til en bearbejdelse af bestemmelsen med henblik på at opnå enten en  \r\n\r\n afvikling af regelen (= forenkling) eller at konstituere ensartethed i dens  \r\n\r\n anvendelse (= retssikkerhed). </P>  \r\n\r\n<P>På regionalmødet appellerede et af de tilstedeværende medlemmer af  \r\n\r\n Folketingets Skatte- og Afgiftsudvalg - Jens Thoft - til, at man fremsendte  \r\n\r\n generelle problemstillinger til udvalget. Vore erfaringer fra tidligere om  \r\n\r\n resultat i den forbindelse er ikke synderlig opløftende, men for at  \r\n\r\n &#187;give det en chance&#171; har man tilstillet en kopi af nærværende  \r\n\r\n skrivelse til folketingsmedlem Jens Thoft, om ikke andet så for at gøre vore  \r\n\r\n betænkeligheder til skamme. </P>  \r\n\r\n<P>Med venlig hilsen </P>  \r\n\r\n<P>Bent Madsen </P>  \r\n\r\n<P>Souschef </P>  \r\n\r\n<P>18. april 1989 </P>  \r\n\r\n<P>Skatteministerens kommentar til henvendelse fra Søndersø Kommune Ved  \r\n\r\n skrivelse af 7. april 1989 (L 220, bilag 4) har Søndersø Kommune fremsendt  \r\n\r\n kopi af skrivelse af 28. marts 1989 til Foreningen af Danske  \r\n\r\n Ligningskommissioner til udvalget. På baggrund af en konkret sag har  \r\n\r\n ligningskommissionen i Søndersø Kommune forhøjet en af skatteyder foretaget  \r\n\r\n forskudsregistrering på baggrund af, at statteyder de foregående 4 år har  \r\n\r\n forskudsregistreret sig for lavt. </P>  \r\n\r\n<P>I denne forbindelse har kommunen oplyst, at praksis vedrørende forhøjelse  \r\n\r\n af forskudsregistrering ved høje frivillige indbetalinger er forskellig fra  \r\n\r\n kommune til kommune. En anden kommune har oplyst, at man tidligere havde haft  \r\n\r\n en sag i Statsskattedirektoratet, hvor en praksis svarende til Søndersø  \r\n\r\n Kommunes blev underkendt. Herefter havde kommunen lempet praksis. </P>  \r\n\r\n<P>Søndersø Kommune ønsker ikke at opretholde en streng praksis, hvis  \r\n\r\n skatteyder blot kan flytte til nabokommunen, hvor store § 59-indbetalinger  \r\n\r\n ikke &#187;kulegraves&#171;. </P>  \r\n\r\n<P>Kommentar </P>  \r\n\r\n<P>Det er de kommunale ligningsmyndigheder, der har kompetencen til at  \r\n\r\n fastsætte grundlaget for den foreløbige skattebetaling, jf. ligningslovens §  \r\n\r\n 32 D. I øvrigt kan skattemyndighederne, jf. kildeskattelovens § 53, stk. 2,  \r\n\r\n fastsætte grundlaget for den foreløbige skat efter anslåede forventede  \r\n\r\n indkomst- og formueforhold, når de efter foreliggende oplysninger finder  \r\n\r\n nærliggende grund til at antage, at den skattepligtiges indkomstforhold i  \r\n\r\n indkomståret vil afvige væsentligt fra, hvad der senest er lagt til grund ved  \r\n\r\n skatteligningen. </P>  \r\n\r\n<P>Der kan herudover henvises til besvarelsen af spørgsmål 3. Det fremgår  \r\n\r\n heraf, at Statsskattedirektoratet årligt udsender en liste til kommunerne  \r\n\r\n over skatteydere, der inden 1. februar har foretaget en frivillig  \r\n\r\n indbetaling, der er større end 25.000 kr. Listen bliver sendt til  \r\n\r\n forskudsregistreringskommunen, hvor listen bruges til en kontrol og eventuel  \r\n\r\n regulering af forskudsansættelsen for det løbende indkomstår. </P>  \r\n\r\n<P>Statsskattedirektoratet behandler ikke konkrete klager vedrørende ændring  \r\n\r\n af forskudsregistreringen, idet dette spørgsmål som nævnt henhører under  \r\n\r\n ligningskommissionerne. Derimod har direktoratet ved nogle lejligheder udtalt  \r\n\r\n sig om principielle spørgsmål i forbindelse med forskudsregistrering og  \r\n\r\n ændring af forskudsregistrering. </P>  \r\n\r\n<P>Den konkrete sag, der er nævnt i henvendelsen hvori  \r\n\r\n Statsskattedirektoratet skulle have udtalt sig, har direktoratet umiddelbart  \r\n\r\n intet kendskab til. Der er formentlig tale om en sag fra kildeskattesystemets  \r\n\r\n barndom i 1970'erne. </P>  \r\n\r\n<P>Det skal imidlertid gentages, at det er de kommunale skattemyndigheder,  \r\n\r\n der har kompetencen på det omhandlede område. </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder. </P>  \r\n\r\n<P>Udvalget har stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse</I> med de af skatteministeren stillede ændringsforslag. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet kan dog stemme for de af skatteministeren under nr.  \r\n\r\n 1-9 stillede ændringsforslag. Mindretallet ønsker at udtale følgende: </P>  \r\n\r\n<P>Ved 2. behandling indstillede Socialdemokratiet og Socialistisk Folkeparti  \r\n\r\n lovforslaget til vedtagelse med de ændringsforslag, som partierne stillede.  \r\n\r\n Men med en enkelt undtagelse blev disse ændringsforslag nedstemt. </P>  \r\n\r\n<P>Det betyder, at den omfattende spekulation, der bevisligt foregår i store  \r\n\r\n restskatter, forøges med endnu større gevinster for spekulanterne til følge.  \r\n\r\n Det er utroligt, at skatteministeren fejer problemerne ind under gulvtæppet  \r\n\r\n og i stedet anviser konfliktskabende lokale forhøjelser af  \r\n\r\n forskudsregistreringen som påvist i henvendelsen til udvalget fra Søndersø  \r\n\r\n Kommunes Skatteforvaltning. Ministeren vælger altså her bureaukratisk  \r\n\r\n regelstyring i stedet for at anvende markedsmekanismerne. </P>  \r\n\r\n<P>Socialdemokratiet og Socialistisk Folkeparti er enige i forslagene om at  \r\n\r\n forhøje de beløb for restskat, der kan overføres til et efterfølgende år fra  \r\n\r\n 5.000 kr. til 10.000 kr. </P>  \r\n\r\n<P>Hensigten med lovforslaget er angiveligt at nedbringe skatterestancerne.  \r\n\r\n Men som lovforslaget vil se ud efter vedtagelse af skatteministerens  \r\n\r\n ændringsforslag, kan konsekvensen kun blive, at skatterestancerne bliver  \r\n\r\n større. Skatteministeren opnår altså det stik modsatte af den erklærede  \r\n\r\n hensigt. Så langt var skatteministeren parat til at gå for at holde hånden  \r\n\r\n over spekulanter i store restskatter, som end ikke må pålægges en  \r\n\r\n rentebetaling i underkanten af markedsrenten, som det blev foreslået af  \r\n\r\n mindretallet i udvalgets betænkning. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af <I>udvalget: </I></P>  \r\n\r\n<P>Til § 1 </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187; <B>01. </B></P>  \r\n\r\n<P>§ 14, stk. 1, 2. pkt., affattes således: </P>  \r\n\r\n<P>&#187;Eventuelt overført beløb efter § 62 C, stk. 2, 2. pkt., samt  \r\n\r\n eventuel skattegodtgørelse som nævnt i § 67 A, stk. 1, vedrørende  \r\n\r\n aktieudbytte m.v., der er oppebåret før dødsfaldet, anses for indregnet i de  \r\n\r\n foreløbige indkomstskattebeløb.&#171;&#187; </P>  \r\n\r\n<P>2) <I>Nr. 1</I> affattes således: </P>  \r\n\r\n<P>&#187; <B>1.</B> I <I>§ 14, stk. 2, 2. pkt.,</I> indsættes efter  \r\n\r\n &#187;fradrag af&#171;: &#187;eventuelt overført beløb efter § 62 C, stk. 2,  \r\n\r\n 2. pkt., samt&#171;, og &#187;4.000 kr.&#171; ændres til: &#187;10.000  \r\n\r\n kr.&#171;&#187; </P>  \r\n\r\n<P>3) <I>Nr. 2</I> affattes således: </P>  \r\n\r\n<P>&#187; <B>2.</B> I <I>§ 14, stk. 2, 3. pkt.,</I> indsættes efter  \r\n\r\n &#187;fradrag af&#171;: &#187;eventuelt overført beløb efter § 62 C, stk. 2,  \r\n\r\n 2. pkt., samt&#171; og &#187;500 kr.&#171; ændres til: &#187;1.000  \r\n\r\n kr.&#171;&#187; </P>  \r\n\r\n<P>4) Efter nr. 2 indsættes som nyt nummer: </P>  \r\n\r\n<P>&#187; <B>02.</B> I <I>§ 14, stk. 9, 2. pkt.,</I> ændres &#187;500  \r\n\r\n kr.&#171; til: &#187;1.000 kr.&#171;&#187; </P>  \r\n\r\n<P>5) <I>Nr. 5</I> affattes således: </P>  \r\n\r\n<P>&#187; <B>5.</B> I <I>§ 55, stk. 1,</I> indsættes efter &#187;fradrag  \r\n\r\n af&#171;: &#187;eventuelt overført beløb efter § 62 C, stk. 2, 2. pkt.,  \r\n\r\n samt&#171;, og &#187;§ 62, stk. 4&#171; ændres til: &#187;§ 62, stk.  \r\n\r\n 3&#171;.' </P>  \r\n\r\n<P>6) I det under <I>nr. 6</I> foreslåede <I>§ 56, stk. 3,</I> udgår sidste  \r\n\r\n punktum. </P>  \r\n\r\n<P>7) Efter nr. 8 indsættes som nye numre: </P>  \r\n\r\n<P>&#187; <B>03.</B> I <I>§ 60, stk. 1,</I> indsættes efter &#187;fradrag  \r\n\r\n af&#171;: &#187;eventuelt overført beløb efter § 62 C, stk. 2, 2. pkt.,  \r\n\r\n samt&#171;. </P>  \r\n\r\n<P>04. I <I>§ 61, stk. 1,</I> indsættes efter &#187;fradrag af&#171;:  \r\n\r\n &#187;eventuelt overført beløb efter § 62 C, stk. 2, 2. pkt., samt&#171;.'  \r\n\r\n</P>  \r\n\r\n<P>8) <I>Nr. 9</I> affattes således: </P>  \r\n\r\n<P>&#187; <B>9.</B>  <I>§ 61, stk. 2-6,</I> ophæves, og i stedet indsættes:  \r\n\r\n</P>  \r\n\r\n<P>&#187; <I>Stk. 2.</I> Ved betaling af restskat skal der tillige betales et  \r\n\r\n statskassen tilfaldende tillæg på 7 pct. af restskatten. I det omfang  \r\n\r\n restskatten opkræves efter stk. 3 eller stk. 5, skal der dog betales et  \r\n\r\n tillæg på 8 pct. af denne del af restskatten. </P>  \r\n\r\n<P>Stk. 3. Er udskrivningsdatoen for den skattepligtiges årsopgørelse senest  \r\n\r\n den 1. oktober i det år, hvori ligningen foretages, overføres den del af  \r\n\r\n restskatten med eventuelle skyldige renter efter § 63, stk. 1, der ikke  \r\n\r\n overstiger et grundbeløb på 10.000 kr. med tillæg af et til den overførte  \r\n\r\n restskat svarende tillæg efter stk. 2, 2. pkt., som et yderligere tilsvar for  \r\n\r\n det efterfølgende år, til hvis dækning der opkræves yderligere A- eller  \r\n\r\n B-skat for dette år. Skatteministeren fastsætter regler om opkrævningen. De  \r\n\r\n skattebeløb, der er opkrævet for et år, hvortil der er overført restskat  \r\n\r\n m.v., anses for medgået først til dækning af den overførte restskat m.v. </P>  \r\n\r\n<P>Stk. 4. Et eventuelt resterende beløb efter stk. 3 forfalder med tillæg  \r\n\r\n efter stk. 2, 1. pkt., til betaling i 3 rater den 1. i hver af månederne  \r\n\r\n september , oktober og november i det år, hvori ligningen foretages.  \r\n\r\n Udskrives årsopgørelsen først den 1. september eller senere, forfalder  \r\n\r\n raterne dog først til betaling den 1. i hver af de nærmest følgende 3  \r\n\r\n måneder, dog bortset fra december måned. Reglerne i § 58 om betalingsfristen  \r\n\r\n finder tilsvarende anvendelse. </P>  \r\n\r\n<P>Stk. 5. Er udskrivningsdatoen for den skattepligtiges årsopgørelse senere  \r\n\r\n end den 1. oktober i det år, hvori ligningen foretages, forfalder den del af  \r\n\r\n restskatten med eventuelle skyldige renter efter § 63, stk. 1, der ikke  \r\n\r\n overstiger et grundbeløb på 10.000 kr., med tillæg af et til denne del af  \r\n\r\n restskatten svarende tillæg efter stk. 2, 2. pkt., til betaling i det  \r\n\r\n følgende år på samme tidspunkter og med samme betalingsfrister som B-skat,  \r\n\r\n jf. § 58. Er udskrivningsdatoen for årsopgørelsen først den 1. januar eller  \r\n\r\n senere, forfalder restskatten til betaling over de resterende B-skatterater.  \r\n\r\n Betalingen skal dog ske i mindst 3 rater, jf. dog § 62 C, stk. 1, hvorved  \r\n\r\n bortses fra månederne juni og december. </P>  \r\n\r\n<P>Stk. 6. Et eventuelt resterende beløb efter stk. 5 forfalder med tillæg  \r\n\r\n efter stk. 2, 1. pkt., til betaling den 1. i hver af de nærmest følgende 3  \r\n\r\n måneder, dog bortset fra juni og december måned. Reglerne i § 58 om  \r\n\r\n betalingsfristen finder tilsvarende anvendelse. </P>  \r\n\r\n<P>Stk. 7. Er den pågældende ikke skattepligtig ved begyndelsen af det  \r\n\r\n efterfølgende år, sker opkrævningen efter reglerne i stk. 4, jf. dog § 62 B.  \r\n\r\n Overtager den længstlevende ægtefælle i umiddelbar forbindelse med dødsfaldet  \r\n\r\n fællesboet til hensidden i uskiftet bo, eller udlægges boet uden  \r\n\r\n skiftebehandling til længstlevende efter skiftelovens § 57, stk. 1, sker  \r\n\r\n opkrævningen hos den længstlevende af afdødes restskat m.v. for året før  \r\n\r\n dødsfaldet efter reglerne i stk. 5 og 6. </P>  \r\n\r\n<P>Stk. 8. Det i stk. 3 og 5 nævnte grundbeløb reguleres efter  \r\n\r\n personskattelovens § 20.&#171;&#187; </P>  \r\n\r\n<P>9) Efter nr. 9 indsættes som nyt nummer: </P>  \r\n\r\n<P>&#187; <B>05.</B> I <I>§ 62, stk. 1,</I> indsættes efter &#187;fradrag  \r\n\r\n af&#171;: &#187;eventuelt overført beløb efter § 62 C, stk. 2, 2. pkt.,  \r\n\r\n samt&#171;.' </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P>Til § 2 </P>  \r\n\r\n<P>10) <I>Paragraffen</I> udgår. </P>  \r\n\r\n<P>Til § 4 </P>  \r\n\r\n<P>11) <I>Stk. 3</I> udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>Bemærkninger </P>  \r\n\r\n<P>Til nr. 1-5 </P>  \r\n\r\n<P>Der er tale om konsekvensændringer som følge af ændringsforslag nr. 5 i  \r\n\r\n betænkningen. </P>  \r\n\r\n<P>Til nr. 6 </P>  \r\n\r\n<P>Som følge af, at det med ændringsforslag nr. 5 i betænkningen blev  \r\n\r\n vedtaget at hæve den generelle bundgrænse til 100 kr., foreslås det, at det  \r\n\r\n også er denne grænse, der i alle forhold gælder i relation til de  \r\n\r\n indeholdelsespligtige. Efter det oprindelige lovforslag gjaldt der en grænse  \r\n\r\n på 25 kr. for opkrævning af renter og gebyr. </P>  \r\n\r\n<P>Til nr. 7 og 9 </P>  \r\n\r\n<P>Der er tale om konsekvensændringer som følge af ændringsforslag nr. 5 i  \r\n\r\n betænkningen. </P>  \r\n\r\n<P>Til nr. 8 </P>  \r\n\r\n<P>Ændringsforslaget går ud på at bibeholde de gældendde procenttillæg til  \r\n\r\n restskatten på henholdsvis 7 og 8 pct. </P>  \r\n\r\n<P>Efter de gældende regler er procenttillægget for en restskat, der er  \r\n\r\n mindre end 5.000 kr., fastsat til 8 pct. Dette hænger sammen med, at  \r\n\r\n restskatter af denne størrelse enten indregnes eller opkræves over 10 rater i  \r\n\r\n det følgende år. Der er således for disse restskatter tale om en længere  \r\n\r\n kredittid end for større restskatter, hvor opkrævningen sker over 3 rater  \r\n\r\n typisk i september, oktober og november måned. For disse større restskatter  \r\n\r\n er procenttillægget på 7 pct. </P>  \r\n\r\n<P>Ved lovforslaget er det foreslået at indføre en obligatorisk indregning,  \r\n\r\n hvorefter de første 10.000 kr. altid indregnes, uanset om restskatten er  \r\n\r\n større. Det foreslås i tilknytning hertil, at procenttillægget på 8 pct.  \r\n\r\n pålægges den del af restskatten, der enten indregnes i det følgende år eller  \r\n\r\n opkræves via de 10 rater. Procenttillægget på 7 pct. pålægges den del af  \r\n\r\n restskatten, der overstiger indregningsgrænsen, og som derfor opkræves over 3  \r\n\r\n rater. </P>  \r\n\r\n<P>Til nr. 10 </P>  \r\n\r\n<P>Det foreslås, at indeholdelsesordningen i særlig indkomst i form af  \r\n\r\n fratrædelsesgodtgørelse og jubilæumsgratialer ikke gennemføres, og at § 2  \r\n\r\n derfor udgår. </P>  \r\n\r\n<P>Til nr. 11 </P>  \r\n\r\n<P>Der er tale om en konsekvensændring som følge af, at § 2 udgår. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/08/1989"
        },
        {
            "displayName": "Accession",
            "displayValue": "198814K00220"
        },
        {
            "displayName": "Entydig dokumentidentifikation",
            "displayValue": "CL004110"
        },
        {
            "displayName": "Dato for førstegangsindlæggelse",
            "displayValue": "16/08/1989"
        },
        {
            "displayName": "Dato for indlæggelse",
            "displayValue": "16/08/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "220"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}