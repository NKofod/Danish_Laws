{
    "id": 153425,
    "title": "Ankestyrelsens principafgørelse 87-11 om arbejdsskade - personkreds - sikringspligtig arbejdsgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 10125 af 31/05/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 87-11 om arbejdsskade - personkreds - sikringspligtig arbejdsgiver</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ung kontraktansat fodboldspiller, der kom til skade ved deltagelse i en træning for U-17 landsholdet, var omfattet af den sikrede personkreds i arbejdsskadesikringsloven.</p>\r\n   <p class=\"TekstGenerel\">Ankestyrelsen fandt på baggrund af en interesseafvejning, at det var skadelidtes klub, der var sikringspligtig arbejdsgiver for skadelidte og ikke DBU, som havde inviteret til træningen.</p>\r\n   <p class=\"TekstGenerel\">Ankestyrelsen lagde vægt på, at skadelidte og klubben havde tegnet spillerkontrakt. Det fremgik af kontrakten, at klubben var forpligtet til at frigive skadelidte til at deltage ved landsholdssamling og klubben havde i kraft af almindelige arbejdsgiverbeføjelser mulighed for at sanktionere skadelidte, hvis han ikke deltog.</p>\r\n   <p class=\"TekstGenerel\">Endvidere blev der lagt vægt på, at skadelidtes klub havde sportslig interesse i, at skadelidte deltog og udviklede sig yderligere fodboldmæssigt, og en økonomisk interesse i, at skadelidte kunne øge sin værdi som fodboldspiller.</p>\r\n   <p class=\"TekstGenerel\">Ankestyrelsen fandt på denne baggrund, at landsholdstræningen i det konkrete tilfælde var en del af arbejdet som kontraktansat fodboldspiller.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>Resuméet i denne Principafgørelsen er ændret den 1. marts 2012.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse vedrørende spørgsmålet om, hvorvidt du ved din skade den 15. januar 2008 var omfattet af arbejdsskadesikringslovens personkreds.</p>\r\n<p>Vi har behandlet sagen principielt for at belyse spørgsmålet om, hvorvidt man som sportsudøver ved landsholdssamling er dækningsberettiget efter arbejdsskadesikringsloven, herunder hvem der er rette sikringspligtige arbejdsgiver.</p>\r\n<p>Resultatet er</p>\r\n<p>· Du er omfattet af arbejdsskadelovens personkreds med din klubsom sikringspligtig arbejdsgiver</p>\r\n<p>· Vi hjemviser spørgsmålet om anerkendelse, erstatning og godtgørelse til Arbejdsskadestyrelsen</p>\r\n<p>Vi ændrer således Arbejdsskadestyrelsens afgørelse.</p>\r\n<p>Arbejdsskadestyrelsen vil kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du som sportsudøver i forbindelse med din deltagelse i ungdomslandsholdssamlingen var omfattet af arbejdsskadesikringsloven. Vi har i den forbindelse vurderet, at du ved deltagelsen i landholdssamling udførte arbejde for din klub, idet der var et antagelsesforhold mellem dig og klubben, og at antagelsesforholdet også omfattede din deltagelse i landsholdssamlingen.</p>\r\n<p>Efter arbejdsskadeloven er personer, der ansættes til at udføre arbejde for en arbejdsgiver, berettiget efter loven.</p>\r\n<p>Vi vurderer, at du på skadestidspunktet den 15. januar 2008 var omfattet af arbejdsskadesikringslovens personkreds med din klub som sikringspligtig arbejdsgiver.</p>\r\n<p>Vi har lagt vægt på, at du havde tegnet kontrakt med klubben, samt at din klubhavde pligt til at frigive dig til deltagelse i landsholdssamling. Vi vurderer således, at der på skadestidspunktet var tale om et arbejdsgiver /arbejdstagerforhold mellem dig og din klub, idetklubben anses for at have antaget dig til at udføre arbejde på skadestidspunktet. Vi vurderer, at din deltagelse ved landsholdssamlingen var en del af dit hverv som kontraktansat fodboldspiller. I den forbindelse har vi lagt vægt på, atklubben som din arbejdsgiver havde mulighed for at sanktionere dig, såfremt du ikke ønskede at deltage ved landsholdssamlingen. Heri ligger, at klubben havde almindelige arbejdsgiverbeføjelser overfor dig som kontraktansat fodboldspiller.</p>\r\n<p>Yderligere har vi lagt vægt på, atklubben havde tegnet forsikring for dig, og at denne forsikring også dækkede ved din deltagelse i landsholdssamling. Vi har i den forbindelse lagt vægt på, at dette er en typisk arbejdsgiverbeføjelse/pligt.</p>\r\n<p>Vi vurderer, atdin klubhavde økonomisk og sportslig interesse i din deltagelse. Ved denne vurdering har vi lagt vægt på, atklubben havde interesse i, at du deltog, idet du ved din deltagelse ved landsholdssamlingen øgede din værdi som fodboldspiller for klubben, samt at du udviklede dit talent som fodboldspiller, hvilket ligeledes var af stor interesse for din klub.</p>\r\n<p>Vi har endvidere lagt vægt på, at du deltog ved landsholdssamlingen i din egenskab af kontraktansat fodboldspiller for din klub. Vi vurderer derfor, at du ikke deltog i landsholdssamlingen som privatperson eller på frivillig basis.</p>\r\n<p>Vi henviser i det hele til Ankestyrelsens Principafgørelse U-4-96, hvor der tages stilling til, hvorvidt sportsudøvere er omfattet af den forsikringsberettigede personkreds, samt hvilke kriterier der skal opfyldes for, at der er tale om et antagelsesforhold efter arbejdsskadesikringsloven. Vi har i den forbindelse i sag nummer 1 lagt vægt på, at det havde betydning hvorvidt der var tegnet kontrakt mellem den lokale klub og den skadelidte, samt at det i kontrakten var nærmere fastsat, hvornår skadelidte havde pligt til at være til rådighed og deltage i superligaløb for sin klub. Yderligere blev der lagt vægt på den lokale klubs økonomiske interesse i skadelidtes deltagelse. Principafgørelsen U-4-96 er vedlagt denne afgørelse.</p>\r\n<p>Vi vurderer på baggrund af ovenstående, at din klub, som du havde skrevet kontrakt med, havde økonomisk interesse og nytteværdi af dig som fodboldspiller på skadestidspunktet, og at din klub derfor var din arbejdsgiver, da du den 15. januar 2008 kom til skade under landsholdssamlingen. Vi vurderer således, at du var omfattet af arbejdsskadelovens personkreds, da du kom til skade ved landsholdssamling.</p>\r\n<p>\r\n   <span class=\"Bold\">Begrundelse for afgørelse om hjemvisning</span>\r\n</p>\r\n<p>Vi vurderer, at Arbejdsskadestyrelsen som første instans skal tage stilling til spørgsmålet om anerkendelse og erstatning.</p>\r\n<p>Vi har lagt vægt på, at Ankestyrelsen ved denne afgørelse alene har taget stilling til, om du var omfattet af Arbejdsskadesikringslovens personkreds på skadestidspunktet. Der er ikke tidligere blevet taget stilling til spørgsmålet om anerkendelse, erstatning og godtgørelse.</p>\r\n<p>Ankestyrelsen beder derfor Arbejdsskadestyrelsen om at træffe afgørelse herom.</p>\r\n<p>Oplysningerne om hændelsen fremgår særligt af anmeldelsen dateret den 4. april 2008, klagen af 9. februar 2009, dine svar på spørgsmål dateret den 18. august 2008, brev fra DBU af 1. november 2008, brev fradin klubaf 10. februar 2009 samt brev fra DBU af 28. januar 2011.</p>\r\n<p>Bemærkninger til klagen</p>\r\n<p>I klage af 9. februar 2009 anfører BB foreningen, at de er enige i, at DBU ikke var arbejdsgiver for dig på skadestidspunktet. De anfører endvidere, at der var</p>\r\n<p>et ansættelsesforhold mellem dig og din klub, hvilket vil medføre, at</p>\r\n<p>du er omfattet af lov om arbejdsskadesikring.</p>\r\n<p>Endvidere henvises i klagen til FIFAs regler, som DBU og de danske klubber er omfattet af, nærmere bestemt \"Regulations on the Status and Transfer of Players\", annex 1 \"Release of Players to Association Teams\", hvor problemstillingerne omkring spilleres deltagelse på udvalgte hold er behandlet. Af artikel 1.1 fremgår det, at klubber er forpligtet til at lade deres spillere deltage på landshold.</p>\r\n<p>Herudover henvises i klagen til artikel 2.3, hvor det bestemmes, at de forsikringer, der er tegnet for spilleren i klubben, stadig er gældende for spilleren i den periode, hvor spilleren deltager på landsholdet. Det anføres hertil, at dette i din situation må betyde, at de forsikringer, somklubben ifølge DBU’s standardkontrakter er forpligtet til at tegne for dig, også dækker ulykker, du måtte komme ud for under landsholdssamlinger. Det anføres endvidere, at du på baggrund af FIFA-reglerne er forpligtet til at deltage i landsholdsamlingen, og at din klub ville kunne sanktionere dig, såfremt du ikke deltog i landholdsamlingen. Herunder anføres, atdin klubligeledes har en økonomisk interesse, når deres spillere deltager i landholdsamlinger, da det fremmer spillernes værdi at spille på landsholdet.</p>\r\n<p>Yderligere henvises i klagen til Ankestyrelsens Principafgørelse U-4-96, hvor BB foreningen mener, at Speedway-sagen har nogle lighedspunkter med din sag. Her kom Ankestyrelsen frem til, at der var et ansættelsesforhold mellem speedwaykøreren og klubben.</p>\r\n<p>Vi bemærker, at det i klagen anførte, er blevet inddraget ved vores behandling af sagen. Vi vurderer, at du er omfattet af lovens personkreds, og at din klub var din arbejdsgiver på skadestidspunktet, idet der forelå et arbejdsgiver/arbejdstagerforhold mellem dig og din klub. Vi bemærker hertil, at vi har lagt vægt på, at der på skadetidspunktet forelå et antagelsesforhold mellem dig og din klub, samt atklubben havde tegnet kontrakt med dig, og at de havde mulighed for at sanktionere dig, såfremt du ikke deltog ved landsholdssamlingen. Vi henviser i det hele til ovenstående begrundelse for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>· de oplysninger, som forelå, da Arbejdsskadestyrelsen traf afgørelse i sagen</p>\r\n<p>· Arbejdsskadestyrelsens afgørelse af 13. januar 2009. Ved denne afgørelse blev det afgjort, at du ikke var omfattet af arbejdsskadeloven</p>\r\n<p>· klagen til Ankestyrelsen</p>\r\n<p>· Arbejdsskadestyrelsens brev om genvurdering</p>\r\n<p>Vi har besluttet at behandle sagen principielt til belysning af hvorvidt du som fodboldspiller ved landsholdssamling var omfattet af arbejdsskadesikringslovens personkreds med DBU som sikringspligtig arbejdsgiver.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111012525"
        },
        {
            "displayName": "Entydig dokumentidentifikation",
            "displayValue": "BS006227"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10125"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/05/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1203900-09"
        },
        {
            "displayName": "Stikord",
            "displayValue": "87-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}