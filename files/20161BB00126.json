{
    "id": 188514,
    "title": "Forslag til folketingsbeslutning om beskyttelse af ansatte i kriminalforsorgens institutioner",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 126",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 31. marts 2017 af  Peter Kofod Poulsen (DF), Tilde Bork (DF), Kristian Thulesen Dahl (DF), Susanne Eilersen (DF), Søren Espersen (DF), Dennis Flydtkjær (DF), Peter Skaarup (DF) og Hans Kristian Skibby (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om beskyttelse af ansatte i kriminalforsorgens institutioner</p>\r\n<p class=\"NormalInd\">Folketinget pålægger regeringen i indeværende folketingsår at tage de nødvendige initiativer, der gør, at navn og titel eller andre identificerbare oplysninger på ansatte i kriminalforsorgens institutioner ikke videregives i forbindelse med aktindsigt i indberetninger om radikalisering i kriminalforsorgens institutioner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">For at undgå, at indsatte i landets fængsler og andre institutioner under kriminalforsorgen bliver radikaliseret under deres afsoning, skal personalet indberette adfærd, der tyder på, at en indsat er på vej til at blive eller er blevet radikaliseret.</p>\r\n<p class=\"NormalInd\">En sådan indberetning kan have flere konsekvenser for den indsatte både under og efter afsoning.</p>\r\n<p class=\"NormalInd\">Dansk Folkeparti mener, at disse indberetninger tjener et godt formål, da de er en af flere foranstaltninger for at undgå, at der f.eks. bliver begået terrorangreb på dansk grund eller mod danske interesser i udlandet.</p>\r\n<p class=\"NormalInd\">Problemet for de ansatte i kriminalforsorgens institutioner opstår, i forbindelse med at de indsatte under og efter afsoning kan søge om aktindsigt i deres egen sag, for at få oplyst, hvem der indberettede dem. De ansatte risikerer at blive chikaneret, truet og udsat for vold, når deres navn, titel eller andre identificerbare oplysninger bliver videregivet til indsatte eller tidligere indsatte i forbindelse med tildeling af aktindsigt.</p>\r\n<p class=\"NormalInd\">Det kan få den konsekvens, at de ansatte helt undlader at indberette ændret adfærd hos de indsatte, som kunne tyde på radikalisering, fordi de frygter for de repressalier, som de kan blive udsat for efterfølgende af de indsatte.</p>\r\n<p class=\"NormalInd\">Når man ser på de overfald på bl.a. fængselspersonale, der er sket inden for det sidste år, er det tydeligt at se, at de ansatte har noget at frygte.</p>\r\n<p class=\"NormalInd\">Men det er meget nødvendigt, at personalet fortsat laver de indberetninger, der skal til, så eventuelle fremtidige terrorangreb kan stoppes, før de bliver aktualiseret.</p>\r\n<p class=\"NormalInd\">Samfundet har en interesse i, at der laves indberetninger om radikalisering, og samfundet har et ansvar for personalet i kriminalforsorgens institutioner.</p>\r\n<p class=\"NormalInd\">Derfor foreslår Dansk Folkeparti, at reglerne om aktindsigt skal ændres for disse særlige sager, så en indsat eller tidligere indsat, der søger om aktindsigt i sin egen sag, kun får oplyst, hvilken institution der har indberettet ændret adfærd, men ikke noget om afdeling, navne og titler eller andre identificerbare oplysninger på den eller de ansatte, der indgav indberetningen.</p>\r\n<p class=\"NormalInd\">På den måde sikres, at der bliver lavet indberetning om formodet radikalisering, så problemet kan løses, inden det bliver for stort, samtidig med at vi sikrer, at personalet ikke bliver udsat for chikane, vold og trusler, bare fordi det udfører sit arbejde.</p>\r\n<p class=\"NormalInd\">Det vurderes ikke at give den indsatte eller tidligere indsatte en større eller mindre grad af retssikkerhed at få oplyst institutionens navn i stedet for navnet på den ansatte, der har indberettet – den ansatte agerer jo ikke af egen drift, men på vegne af sin arbejdsgiver.</p>\r\n<p class=\"NormalInd\">Institutionen er selvfølgelig bekendt med, hvilken ansat der har indgivet hvilke indberetninger. Hvis en indsat eller tidligere indsat mener, at indberetningerne om radikalisering sker som chikane fra de ansattes side, kan institutionen eller kriminalforsorgen føre tilsyn med indberetningerne og følge op, hvis det skønnes nødvendigt.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Kofod Poulsen</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om beskyttelse af ansatte i kriminalforsorgens institutioner.</p>\r\n<p class=\"ForslagsNummer\">(Beslutningsforslag nr. B 126)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 126",
            "stateLabel": "Forkastet",
            "references": [
                {
                    "shortName": "2016/1 BSF 126",
                    "title": "Forslag til folketingsbeslutning om beskyttelse af ansatte i kriminalforsorgens institutioner",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188514,
                    "eliUri": "/eli/ft/20161BB00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b126/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/2017"
        },
        {
            "displayName": "Accession",
            "displayValue": "20161BB00126"
        },
        {
            "displayName": "Entydig dokumentidentifikation",
            "displayValue": "AX019869"
        },
        {
            "displayName": "Dato for førstegangsindlæggelse",
            "displayValue": "01/04/2017"
        },
        {
            "displayName": "Dato for indlæggelse",
            "displayValue": "01/04/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}