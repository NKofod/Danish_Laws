{
    "id": 2051,
    "title": "Cirkulæreskrivelse om fuldbyrdelse af straf pålagt af Det Internationale Tribunal til pådømmelse af krigsforbrydelser i det tidligere Jugoslavien\\n(Til kriminalforsorgens fængsler og arresthuse)",
    "documentTypeId": "210",
    "isSagsforlobPeriodValid": true,
    "shortName": "CIS nr 20 af 18/03/2005",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse om fuldbyrdelse af straf pålagt af Det  \r\n\r\n Internationale Tribunal til pådømmelse af krigsforbrydelser i det tidligere  \r\n\r\n Jugoslavien  \r\n\r\n</P>  \r\n\r\n<P class=\"Undertitel\">  \r\n\r\n (Til kriminalforsorgens fængsler og arresthuse)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Indledning  \r\n\r\n</P>  \r\n\r\n<P class=\"Tekst\" ID=\"T1\"><B>1.  \r\n\r\n</B>  \r\n\r\n Efter § 4, stk. 1,  \r\n\r\n i lov om strafforfølgning ved det internationale tribunal til pådømmelse af  \r\n\r\n krigsforbrydelser i det tidligere Jugoslavien kan justitsministeren bestemme,  \r\n\r\n at straf m.v., som er pålagt af tribunalet, kan fuldbyrdes her i landet.  \r\n\r\n</P>  \r\n\r\n<P class=\"Tekst\" ID=\"T2\"><B>2.  \r\n\r\n</B>  \r\n\r\n Fuldbyrdelse af  \r\n\r\n tribunalets afgørelser sker efter reglerne i aftale af 4. juni 2002 mellem De  \r\n\r\n Forenede Nationer og Kongeriget Danmark om fuldbyrdelse af strafferetlige  \r\n\r\n retsfølger pålagt af Det Internationale Tribunal til pådømmelse af  \r\n\r\n krigsforbrydelser i det tidligere Jugoslavien. Aftalen trådte i kraft den 1.  \r\n\r\n januar 2004.  \r\n\r\n</P>  \r\n\r\n<P class=\"Tekstoverskrift\">  \r\n\r\n Fastlæggelse af afsoningsforhold  \r\n\r\n</P>  \r\n\r\n<P class=\"Tekst\" ID=\"T3\"><B>3.  \r\n\r\n</B>  \r\n\r\n Det fremgår af §  \r\n\r\n 4, stk. 2, i lov om strafforfølgning ved det internationale tribunal til  \r\n\r\n pådømmelse af krigsforbrydelser i det tidligere Jugoslavien, at fuldbyrdelse  \r\n\r\n af  \r\n\r\n tribunalets afgørelser i videst muligt omfang skal ske efter danske regler og  \r\n\r\n ikke må medføre skærpelse af domfældtes strafferetlige situation.  \r\n\r\n Fuldbyrdelse  \r\n\r\n skal således som udgangspunkt ske efter straffuldbyrdelseslovens regler, jf.  \r\n\r\n dog nedenfor under pkt. 8-10.  \r\n\r\n</P>  \r\n\r\n<P class=\"Tekst\" ID=\"T4\"><B>4.  \r\n\r\n</B>  \r\n\r\n Inden den  \r\n\r\n domfældte modtages til straffuldbyrdelse i Danmark, træffer Direktoratet for  \r\n\r\n Kriminalforsorgen beslutning om, hvor straffen skal udstås. Denne beslutning  \r\n\r\n træffes ud fra de oplysninger, der er medsendt fra tribunalet vedrørende den  \r\n\r\n domfældte.  \r\n\r\n</P>  \r\n\r\n<P class=\"Tekst\" ID=\"T5\"><B>5.  \r\n\r\n</B>  \r\n\r\n De nærmere  \r\n\r\n afsoningsforhold fastlægges i fornødent omfang.  \r\n\r\n</P>  \r\n\r\n<P class=\"Tekst\" ID=\"T6\"><B>6.  \r\n\r\n</B>  \r\n\r\n Fastlæggelsen  \r\n\r\n efter pkt. 5 vil navnlig på baggrund af oplysninger i sagen af  \r\n\r\n sikkerhedsmæssig  \r\n\r\n karakter kunne omfatte særlige tiltag for at imødegå undvigelsesrisiko eller  \r\n\r\n for at sikre personalets, den indsattes eller medindsattes sikkerhed.  \r\n\r\n Fastlæggelsen vil endvidere kunne omfatte særlige forholdsregler i relation  \r\n\r\n til  \r\n\r\n udgang, besøg, gårdtur m.v., og eventuelt om hvor den domfældte skal placeres  \r\n\r\n i  \r\n\r\n institutionen. Det er en forudsætning, at afsoningsforholdene ligger inden  \r\n\r\n for  \r\n\r\n straffuldbyrdelseslovens rammer, jf. pkt. 3.  \r\n\r\n</P>  \r\n\r\n<P class=\"Tekst\" ID=\"T7\"><B>7.  \r\n\r\n</B>  \r\n\r\n Eventuelle  \r\n\r\n ændringer i afsoningsforhold, som direktoratet har fastlagt, kan kun finde  \r\n\r\n sted  \r\n\r\n efter aftale med direktoratet.  \r\n\r\n</P>  \r\n\r\n<P class=\"Tekstoverskrift\">  \r\n\r\n Prøveløsladelse og benådning  \r\n\r\n</P>  \r\n\r\n<P class=\"Tekst\" ID=\"T8\"><B>8.  \r\n\r\n</B>  \r\n\r\n Det fremgår af  \r\n\r\n artikel 3.1. i aftalen nævnt i pkt. 2, at Danmark ved fuldbyrdelsen af  \r\n\r\n retsfølger pålagt af Det Internationale Tribunal er bundet af retsfølgens  \r\n\r\n varighed. Der vil derfor ikke kunne ske prøveløsladelse og benådning efter  \r\n\r\n den  \r\n\r\n sædvanlige procedure.  \r\n\r\n</P>  \r\n\r\n<P class=\"Tekst\">  \r\n\r\n Ifølge artikel 8 skal tribunalet underrettes, hvis den domfældte  \r\n\r\n efter de danske regler er berettiget til prøveløsladelse eller benådning,  \r\n\r\n således at tribunalet har mulighed for at beslutte at overføre den domfældte  \r\n\r\n til fortsat afsoning i et andet land i de tilfælde, hvor tribunalet ikke  \r\n\r\n finder, at der bør ske benådning eller prøveløsladelse. Tribunalet bevarer  \r\n\r\n således retten til at afgøre, om en domfældt skal forblive fængslet, mens  \r\n\r\n Kriminalforsorgen ikke forpligtes til at opretholde fængslingen af en person,  \r\n\r\n som efter almindelig praksis ville blive benådet eller prøveløsladt.  \r\n\r\n</P>  \r\n\r\n<P class=\"Tekst\" ID=\"T9\"><B>9.  \r\n\r\n</B>  \r\n\r\n Som nævnt i punkt  \r\n\r\n 3 skal fuldbyrdelse af tribunalets afgørelser i videst muligt omfang ske  \r\n\r\n efter  \r\n\r\n danske regler. Institutionen skal derfor behandle spørgsmålet om  \r\n\r\n prøveløsladelse i overensstemmelse med disse, dog således at spørgsmålet om  \r\n\r\n prøveløsladelse i alle tilfælde uanset straffens længde forelægges for  \r\n\r\n direktoratet med institutionens indstilling til spørgsmålet. Såfremt  \r\n\r\n direktoratet finder betingelserne for prøveløsladelse opfyldt, sørger  \r\n\r\n direktoratet for, at Det Internationale Tribunal underrettes herom i  \r\n\r\n overensstemmelse med den procedure, der er beskrevet i aftalens artikel 8.  \r\n\r\n</P>  \r\n\r\n<P class=\"Tekst\" ID=\"T10\"><B>10.  \r\n\r\n</B>  \r\n\r\n Såfremt den  \r\n\r\n domfældte søger om benådning, eller institutionen selv finder grundlag for at  \r\n\r\n rejse spørgsmål herom, forelægges sagen for direktoratet med institutionens  \r\n\r\n indstilling til spørgsmålet. Såfremt direktoratet finder betingelserne for  \r\n\r\n benådning opfyldt, sørger direktoratet for, at Det Internationale Tribunal  \r\n\r\n underrettes herom i overensstemmelse med den procedure, der er beskrevet i  \r\n\r\n aftalens  \r\n\r\n artikel 8.  \r\n\r\n</P>  \r\n\r\n<P class=\"Tekstoverskrift\">  \r\n\r\n Underretning  \r\n\r\n</P>  \r\n\r\n<P class=\"Tekst\" ID=\"T11\"><B>11.  \r\n\r\n</B>  \r\n\r\n Det fremgår af  \r\n\r\n aftalens artikel 7, at tribunalet omgående skal underrettes i følgende  \r\n\r\n tilfælde:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n to måneder forud for  \r\n\r\n fuldbyrdelsens afslutning  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n hvis den domfældte er  \r\n\r\n undveget inden fuldbyrdelsens afslutning  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n hvis den domfældte er  \r\n\r\n afgået ved døden.  \r\n\r\n</P>  \r\n\r\n<P class=\"Tekst\">  \r\n\r\n Institutionen skal derfor straks underrette direktoratet i disse  \r\n\r\n tilfælde.  \r\n\r\n</P>  \r\n\r\n<P class=\"Tekstoverskrift\">  \r\n\r\n Inspektion  \r\n\r\n</P>  \r\n\r\n<P class=\"Tekst\" ID=\"T12\"><B>12.  \r\n\r\n</B>  \r\n\r\n Det fremgår af  \r\n\r\n aftalens artikel 6, at Danmark er forpligtet til at lade Den Internationale  \r\n\r\n Røde Kors Komité (ICRC) foretage inspektion af afsoningsforhold og behandling  \r\n\r\n af strafafsonere omfattet af aftalen. Tidspunkt for samt hyppighed af  \r\n\r\n besøgene  \r\n\r\n afgøres af ICRC. Institutionen må derfor forvente sådanne inspektioner, når  \r\n\r\n en  \r\n\r\n domfældt fra tribunalet er anbragt i institutionen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ikrafttræden  \r\n\r\n</P>  \r\n\r\n<P class=\"Tekst\" ID=\"T13\"><B>13.  \r\n\r\n</B>  \r\n\r\n Cirkulæreskrivelsen træder i kraft den 1. april 2005.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Direktoratet for Kriminalforsorgen, den 18.  \r\n\r\n marts 2005</I></P>  \r\n\r\n<P CLASS=SIGN1 ALIGN=\"CENTER\">William Rentzmann</P>  \r\n\r\n<P CLASS=SIGN2 ALIGN=\"RIGHT\">/Jakob Schiøler</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/03/2005"
        },
        {
            "displayName": "Accession",
            "displayValue": "C20050002010"
        },
        {
            "displayName": "Entydig dokumentidentifikation",
            "displayValue": "AA002854"
        },
        {
            "displayName": "Dato for førstegangsindlæggelse",
            "displayValue": "23/03/2005"
        },
        {
            "displayName": "Dato for indlæggelse",
            "displayValue": "23/03/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "18/03/2005"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 04-122-29"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}