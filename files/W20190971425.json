{
    "id": 209984,
    "title": "Pressenævnets kendelse i sag nr. 2018-80-0227",
    "documentTypeId": "240",
    "isSagsforlobPeriodValid": true,
    "shortName": "KEN nr 9714 af 12/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0227</p>\r\n<div class=\"Resume\">\r\n   <p class=\"TekstGenerel\">TV 2 ØST skal ikke slette artikel om luftforurening fra busser</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at TV 2 ØST havde afvist at slette en artikel, som omhandlede en beboergruppes utilfredshed med at blive udsat for støj og os fra et garageanlæg til busser. Personen udtalte sig i artiklen som talsmand for beboerne. Pressenævnet fandt ikke anledning til at udtale kritik af TV 2 ØST for ikke at have slettet artiklen. Nævnet lagde vægt på, at artiklen ikke kunne anses for følsom eller privat for klageren.</p>\r\n</div>\r\n<p>[Klager] har klaget til Pressenævnet, over at TV 2 ØST har afvist at slette artiklen <span class=\"Italic\">”Familier klager over luftforurening fra busser”</span> bragt på TV 2 ØSTs hjemmeside www.tv2east.dk den 5. januar 2010, idet han mener, at god presseskik derved er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>TV 2 ØST bragte den 5. januar 2010 artiklen <span class=\"Italic\">”Familier klager over luftforurening fra busser”</span> på tv2east.dk. Af artiklen fremgår:</p>\r\n<p>\r\n</p>\r\n<p>”Familierne i et villakvarter i [Bynavn] er utilfredse med at blive udsat for os og støj fra et garageanlæg til busser.</p>\r\n<p>-Det er noget svineri. Det skal stoppes med det samme, siger [Klager]. Han er talsmand for beboerne i villakvarteret.</p>\r\n<p>Beboerne klager over, at busserne i [Bynavn] Industripark holder i tomgang i hele og halve timer fra klokken 04 til klokken 07.</p>\r\n<p>-Når vi har været ude og løbe om morgenen og kommer tilbage, så kan man ikke trække vejret ved huset. Området er fyldt op med dieselos, siger beboertalsmanden.</p>\r\n<p>Støjen fra busserne er så kraftig, at den vækker folk i villakvarteret.</p>\r\n<p>-Jeg vågner ved, at der er rystelser i min hovedpude, siger [Klager].</p>\r\n<p>Talsmanden har selv været ude her til morgen for at dokumentere, at busserne holder i tomgang i længere tid. Han har optaget busserne på videofilm hver halve time fra klokken 04 til klokken 07.</p>\r\n<p>-Se her. Der holder fire, fem, seks busser og to mere derover. De har holdt i tomgang i to og en halv time, siger [Klager], mens han kigger på videobillederne fra om morgenen.</p>\r\n<p>Beboerne er bekymrede for den skadelige påvirkning af partikelforureningen.</p>\r\n<p>-Jeg tør ikke tænke på konsekvenserne af smoggen, der ligger i luften i området. Det er helt sikkert sundhedsskadeligt, siger [Klager].</p>\r\n<p>[Bynavn] Kommune har et sæt såkaldte tomgangsregler, der betyder, at køretøjer ikke må holde i tomgang i mere end ganske få minutter. Det gælder også busserne fra [Trafikselskabet].</p>\r\n<p>-De skal ikke holde i tomgang. Det støjer og forurener, siger [Direktøren], der er direktør for Teknik og Miljø i [Bynavn] Kommune.</p>\r\n<p>[Trafikselskabet] mener dog ikke, at busserne holder i tomgang i længere tid. Hos [Trafikselskabet] kalder man det en fejl, hvis busserne holder i tomgang.</p>\r\n<p>-I givet fald at nogle busser holder i tomgang, så er det ikke meningen. Vi har indskærpet overfor vores medarbejdere dernede, at busserne ikke må holde i tomgang, så det går jeg ud fra bliver overholdt, siger [Driftschefen], der er driftschef hos [Trafikselskabet].</p>\r\n<p>Kommunen vil nu se på sagen igen. Hvis [Trafikselskabet] ikke overholder tomgangsreglerne, så går kommunen i gang med undersøgelser.</p>\r\n<p>-Vi kan gå i gang med stikprøver og sende folk derned på uanmeldte tilsyn og se, om [Trafikselskabet] bryder reglerne. Men så langt kommer vi forhåbentlig ikke. Alle parter har en interesse i at få løst sagen på en mindelig måde, siger [Direktøren] fra [Bynavn] Kommune. ”</p>\r\n<p>\r\n</p>\r\n<p>\r\n</p>\r\n<p>[Klager] anmodede den 19. august 2018 TV 2 ØST om at fjerne artiklen fra deres hjemmeside. TV 2 ØST afslog anmodningen den 20. august 2018. [Klager]s klage over TV 2 ØSTs afslag er modtaget i Pressenævnet den 22. november 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at den påklagede artikel er ni år gammel, og at den ikke længere er aktuel, hvorfor han ønsker den slettet eller som minimum anonymiseret, så artiklen ikke fremkommer ved en Google-søgning på hans navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 TV 2 ØSTs synspunkter</span>\r\n</p>\r\n<p>TV 2 ØST har anført, at [Klager]s ønske om at få slettet den omtalte artikel er behandlet på samme måde, som TV 2 ØST altid behandler sådanne anmodninger. TV 2 ØST undersøger, om der er helt særlige og tungtvejende grunde til, at de undtagelsesvis skulle efterkomme ønsket. Det er der ikke i dette tilfælde. Det er en harmløs artikel om nogle busser, som beboere oplever som luftforurenende. [Klager] udtaler sig som talsmand for beboerne, og der er intet i artiklen, som miskrediterer ham – hverken dengang eller nu.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>\r\n</p>\r\n<p>I sagens behandling har følgende nævnsmedlemmer deltaget:</p>\r\n<p>Martin Lavesen, Inger Bach, Ulrik Holmstrup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Klagens rettidighed</span>\r\n</p>\r\n<p>[Klager] rettede den 19. august 2018 henvendelse til TV 2 ØST med anmodning om sletning af den påklagede artikel. I en mail af 20. august 2018 afviste TV 2 ØST [Klager]s anmodning. TV 2 ØSTs mail til [Klager] var ikke ledsaget af en vejledning om muligheden for at klage til Pressenævnet over afslaget. [Klager]s klage over TV 2 ØSTs afslag blev modtaget i Pressenævnet den 22. november 2018.</p>\r\n<p>\r\n</p>\r\n<p>Det følger af medieansvarslovens § 34, stk. 3, at klager over TV 2s regionale virksomheders overtrædelse af god presseskik skal indgives til disse senest 12 uger efter offentliggørelsen. I relation til punkt B. 8 løber klagefristen på 12 uger dog først fra den regionale virksomheds afslag på at afindeksere, anonymisere eller afpublicere.</p>\r\n<p>\r\n</p>\r\n<p>Pressenævnet finder, at TV 2 ØST i sit afslag af 20. august 2018 til [Klager] burde have oplyst om muligheden for at klage til Pressenævnet, herunder oplyst om klagefristen. Som følge af den manglende klagevejledning, og da TV 2 ØST ikke har gjort indsigelse mod klagefristen, finder nævnet herefter ikke grundlag for at afvise klagen på grund af fristoverskridelse i den konkrete sag.</p>\r\n<p>\r\n</p>\r\n<p>\r\n   <span class=\"Italic\">Sletning – punkt B.</span> <span class=\"Italic\">8</span></p>\r\n<p>[Klager] har klaget over, at TV 2 ØST har afvist at slette eller anonymisere artiklen <span class=\"Italic\">”Familier klager over luftforurening fra busser”</span> på www.tv2east.dk.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af punkt B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Artiklen omtaler, at en gruppe beboere er utilfredse med støj og os fra et garageanlæg for busser. [Klager] udtaler sig i artiklen som talsmand for beboerne.</p>\r\n<p>Pressenævnet finder ikke, at artiklen kan anses for følsom eller privat, hvorfor nævnet ikke finder, at artiklen er særligt belastende for klager. Nævnet udtaler derfor ikke kritik af TV 2 ØST for at have afvist [Klager]s anmodning om sletning eller anonymisering af artiklen i medfør af punkt B. 8.</p>\r\n<p>\r\n</p>\r\n<p>Afgjort den 12. august 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/08/2019"
        },
        {
            "displayName": "Accession",
            "displayValue": "W20190971425"
        },
        {
            "displayName": "Entydig dokumentidentifikation",
            "displayValue": "AA011519"
        },
        {
            "displayName": "Dato for indlæggelse",
            "displayValue": "14/08/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9714"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/08/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0227"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}