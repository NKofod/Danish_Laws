{
    "id": 69881,
    "title": "Vejledning om Ensidigt gentaget arbejde. (* 1) (* 2) (* 3) (* 4) (* 5) (* 6) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3154 af 01/04/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Ensidigt gentaget arbejde. (* 1)  \r\n\r\n (* 2) (* 3) (* 4) (* 5) (* 6) </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om, hvad ensidigt gentaget arbejde er, hvilke  \r\n\r\n følger det kan have, og vejleder om, hvilke foranstaltninger der kan sættes  \r\n\r\n ind. </P>  \r\n\r\n<P>Ensidigt gentaget arbejde er et arbejde, hvor den ansatte over længere tid  \r\n\r\n hyppigt og ofte i et højt tempo udfører een eller få enkle  \r\n\r\n arbejdsoperationer. I ensidigt gentaget arbejde indgår som regel flere af  \r\n\r\n følgende elementer i forskellige kombinationer: </P>  \r\n\r\n<P>- enkle arbejdsoperationer </P>  \r\n\r\n<P>- få forskelligartede arbejdsoperationer </P>  \r\n\r\n<P>- kort cyklustid </P>  \r\n\r\n<P>- samme arbejdsoperationer gentages hyppigt </P>  \r\n\r\n<P>- højt tempo </P>  \r\n\r\n<P>- lav selvbestemmelse </P>  \r\n\r\n<P>- fastlåst arbejdsstilling. </P>  \r\n\r\n<P>Ensidigt gentaget arbejde findes i forbindelse med forskellige  \r\n\r\n arbejdsoperationer inden for bl.a. følgende brancher: </P>  \r\n\r\n<P>- tekstil- og beklædningsbranchen </P>  \r\n\r\n<P>- skotøjsbranchen </P>  \r\n\r\n<P>- elektronikbranchen </P>  \r\n\r\n<P>- slagteribranchen </P>  \r\n\r\n<P>- træbranchen </P>  \r\n\r\n<P>- tobaksbranchen </P>  \r\n\r\n<P>- kontor- og butiksområdet. </P>  \r\n\r\n<P>Belastning </P>  \r\n\r\n<P>Under arbejdets udførelse bruger den ansatte ofte kun en meget begrænset  \r\n\r\n del af sin samlede færdighed, viden og kunnen. Arbejdet udføres i fastlåste  \r\n\r\n arbejdsstillinger med ensidig brug af bestemte (afgrænsede) muskelgrupper.  \r\n\r\n</P>  \r\n\r\n<P>Arbejde med konstant spænding af musklerne (statisk arbejde) er mere  \r\n\r\n belastende end arbejde med vekselvis spænding og afslapning af musklerne  \r\n\r\n (dynamisk arbejde). Se At-meddelelse nr. 4.10.1 Ensidigt gentaget arbejde  \r\n\r\n indebærer en vedvarende muskelspænding. </P>  \r\n\r\n<P>Arbejdet kan samtidig også være psykisk belastende, da det som regel  \r\n\r\n foregår i et højt tempo og ofte stiller krav om opmærksomhed og stadig  \r\n\r\n koncentration om nogle bestemte, som regel få og enkle, forhold i arbejdet.  \r\n\r\n</P>  \r\n\r\n<P>Psykiske belastninger kan medvirke til øgede muskelspændinger og dermed  \r\n\r\n hurtigere udtrætning. </P>  \r\n\r\n<P>Gener og sygdomme </P>  \r\n\r\n<P>Udførelse af ensidigt gentaget arbejde over længere tid øger risikoen for  \r\n\r\n følgende geners og sygdommes opståen: </P>  \r\n\r\n<P>- seneskede-/muskelbetændelse, herunder tennis- og golfalbue </P>  \r\n\r\n<P>- afklemning af nerve i håndleddet (carpal tunnel syndrom) </P>  \r\n\r\n<P>- irritation i skuldermusklerne (rotator cuff syndrom) </P>  \r\n\r\n<P>- afklemning af armenes nerver og kar ved skulder/hals (apertura thoracis  \r\n\r\n syndrom) </P>  \r\n\r\n<P>- nakke/skulder/armbesvær </P>  \r\n\r\n<P>- muskelinfiltrationer (myoser) </P>  \r\n\r\n<P>- rygbesvær </P>  \r\n\r\n<P>- psykisk træthed (se At-meddelelse nr. 4.08.2) </P>  \r\n\r\n<P>- stress (se At-meddelelse nr. 4.08.3) </P>  \r\n\r\n<P>- i kombination med andre faktorer hjerte-karsygdomme. </P>  \r\n\r\n<P>Foranstaltninger </P>  \r\n\r\n<P>Ved ensidigt gentaget arbejde er det vigtigt at vurdere foranstaltningerne  \r\n\r\n ud fra de samlede påvirkninger. </P>  \r\n\r\n<P>Følgerne af ensidigt gentaget arbejde kan modvirkes eller reduceres ved  \r\n\r\n een eller flere af følgende foranstaltninger: </P>  \r\n\r\n<P>- Indretning af arbejdspladsen så den passer til brugeren og  \r\n\r\n arbejdsopgaven </P>  \r\n\r\n<P>- udformning af maskiner og tekniske hjælpemidler, så de så vidt muligt  \r\n\r\n kan tilpasses brugeren </P>  \r\n\r\n<P>- rotation mellem en gruppe eksisterende job, der hver for sig stiller  \r\n\r\n forskellige krav til de ansattes færdigheder, viden og kunnen </P>  \r\n\r\n<P>- tilføring af nye arbejdsopgaver til det enkelte job, fx arbejdsopgaver  \r\n\r\n såsom vedligeholdelse, rengøring og lignende. Herved bliver jobbet mere  \r\n\r\n omfattende og meningsfyldt, dvs. den ansatte får mere variation i og mere  \r\n\r\n overblik over arbejdet </P>  \r\n\r\n<P>- tilføring af planlægnings- og kontrolopgaver til det enkelte job. Derved  \r\n\r\n får den ansatte flere muligheder for selvstændig tilrettelæggelse af fx  \r\n\r\n arbejdsmetode og operationsrækkefølge </P>  \r\n\r\n<P>- overdragelse af en afgrænset og sammenhængende opgave til en gruppe  \r\n\r\n ansatte, der dermed får tildelt en vis grad af frihed til at organisere eget  \r\n\r\n arbejde omkring løsningen af denne opgave </P>  \r\n\r\n<P>- korte og hyppige pauser med mulighed for anden aktivitet. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 6) At-meddelelse nr. 4.08.3 om Stress.",
        "(* 5) At-meddelelse nr. 4.08.2 om Psykisk træthed.",
        "(* 4) At- meddelelse nr. 4.10.1 om Ensidigt belastende arbejde",
        "(* 3) Bekendtgørelse nr. 43 af 22. januar 1981 om Tekniske hjælpemidlers indretning og anvendelse.",
        "(* 2) Bekendtgørelse nr. 323 af 7. juli 1983 om arbejdets udførelse.",
        "(* 1) At-meddelelse nr. 4.10.4 april 1988"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880315460"
        },
        {
            "displayName": "Entydig dokumentidentifikation",
            "displayValue": "CM029068"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3154"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/04/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}