{
    "id": 108945,
    "title": "1994 BTL 163   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND   (ANCIENNITETSPRINCIP VED OPTAGELSE I DAGINSTITUTIONER)    NR L 163 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 163",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 163 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand  \r\n\r\n (Anciennitetsprincip ved optagelse i daginstitutioner) <BR>  \r\n\r\n Nr L 163 1994-95, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19950524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af et mindretal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Fremskridtspartiets, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>forkastelse</I> ved 3. behandling. Flertallet vil stemme imod det stillede  \r\n\r\n ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Mindretallet finder, at Enhedslistens lovforslag har et alt for begrænset  \r\n\r\n sigte, og har derfor stillet ændringsforslaget. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag.  \r\n\r\n Mindretallet skal ganske som ved afstemningen i Folketinget den 11. maj 1995  \r\n\r\n om beslutningsforslag om børnepasningsgaranti, afvikling af ventelister og  \r\n\r\n uddannelse af pædagoger (B 2) give sin tilslutning til SF's ændringsforslag,  \r\n\r\n der her ses affattet som en ændring til bistandslovens § 69, stk. 1. </P>  \r\n\r\n<P>Enhedslisten er enig med SF i, at en lovfæstet pasningsgaranti for alle  \r\n\r\n børn er målet. Med de seneste udmeldinger fra kommunerne er det imidlertid  \r\n\r\n klart, at der i en rum tid fremover vil være mange kommuner, som fortsat vil  \r\n\r\n have ventelister. </P>  \r\n\r\n<P>Der vil i lang tid fremover være kommuner, der ikke opfatter det som deres  \r\n\r\n opgave at anvise plads til børn af arbejdsløse ud fra forskellige argumenter.  \r\n\r\n</P>  \r\n\r\n<P>Det vil for de arbejdsløse forældre, hvis børn nedprioriteres, være en  \r\n\r\n vanskelig sag at skulle dokumentere, at man er udsat for diskrimination,  \r\n\r\n medmindre kommunen åbent erkender, at det er kommunens visitationspolitik at  \r\n\r\n foretage denne nedprioritering. Kommunerne er imidlertid efter flere påtaler  \r\n\r\n fra tilsynsrådene holdt op med at skilte med, at nedprioriteringen foregår.  \r\n\r\n Samtidig er ventelister undtaget fra offentlighedslovens regler om  \r\n\r\n aktindsigt, jf. § 7, hvilket nærmest gør det umuligt at skaffe sig  \r\n\r\n dokumentation for, at diskriminering faktisk foregår. </P>  \r\n\r\n<P>Såfremt SF's ændringsforslag ikke bliver vedtaget, vil Enhedslisten  \r\n\r\n naturligvis stemme for sit eget lovforslag, der vil styrke de arbejdsløses  \r\n\r\n børns stilling ganske betragteligt, idet forslaget reelt gør det umuligt for  \r\n\r\n kommunerne at videreføre diskrimineringen af de arbejdsløses børn. </P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (EL): </P>  \r\n\r\n<P>Til § 1 <B>1)</B> Den foreslåede ændring udgår, og i stedet indsættes:  \r\n\r\n</P>  \r\n\r\n<P> <I>&#187;§ 69, stk. 1,</I> affattes således: </P>  \r\n\r\n<P>&#187;Kommunalbestyrelsen er forpligtet til at sørge for, at der er det  \r\n\r\n nødvendige antal pladser på daginstitutioner for børn og unge, herunder  \r\n\r\n socialpædagogiske fritidsforanstaltninger, jf. dog § 95 a. Alle børn og unge  \r\n\r\n har ret til en plads som nævnt i 1. pkt.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget opnås en lovfæstet garanti for, at  \r\n\r\n forældre kan få deres børn passet i et kommunalt dagtilbud. På den måde gøres  \r\n\r\n der en gang for alle op med den usikkerhed, mange forældre og børn må leve i.  \r\n\r\n Pasningsgarantien er et indgreb i det kommunale selvstyre. Men indgrebet  \r\n\r\n svarer helt til det indgreb, der findes i folkeskoleloven, hvorefter kommuner  \r\n\r\n skal give tilbud om plads i skolen. Der henvises i øvrigt til Socialistisk  \r\n\r\n Folkepartis beslutningsforslag om børnepasningsgaranti, afvikling af  \r\n\r\n ventelister og uddannelse af pædagoger (B 2), som er fremsat den 12. oktober  \r\n\r\n 1994. </P>  \r\n\r\n<P>Jørn Pedersen (S) Else Marie Mortensen (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Bjørn Elmquist (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  \r\n\r\n (KF) Jens Jørgensen (KF) Tom Behnke (FP)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00163"
        },
        {
            "displayName": "Entydig dokumentidentifikation",
            "displayValue": "CL000746"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}