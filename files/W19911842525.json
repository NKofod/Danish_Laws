{
    "id": 36975,
    "title": "Tab værdipapirer - investeringsselskab - næring ej antaget. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18425 af 09/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et anpartsselskab, der alene beskæftigede sig med investeringer, havde  \r\n\r\n i løbet af ca. 3 år foretaget 6 køb og 4 salg af værdipapirer. Beholdningen  \r\n\r\n af værdipapirer var på ca. 10 mio. kr. </I> </P>  \r\n\r\n<P> <I>Selskabet blev ikke anset for skattepligtig af avance på ca. </I> </P>  \r\n\r\n<P> <I>400.000 kr. ved salg af obligationer efter kursgevinstlovens § 2, idet  \r\n\r\n der ikke var tale om, at selskabet udøvede næring med køb og salg af  \r\n\r\n værdipapirer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tab værdipapirer - investeringsselskab - næring  \r\n\r\n ej antaget. (* 1) </H1>  \r\n\r\n<P></P>  \r\n\r\n<P>Anpartsselskabet A klagede for skatteåret 1989/90 over, at de stedlige  \r\n\r\n skattemyndigheder havde anset selskabet for skattepligtigt i henhold til  \r\n\r\n kursgevinstlovens § 2 af et beløb på 391.831 kr. i avance ved salg af  \r\n\r\n obligationer. </P>  \r\n\r\n<P>Det var oplyst, at selskabets eneste aktivitet var handel med  \r\n\r\n værdipapirer, og at selskabets aktiver væsentligst bestod af værdipapirer.  \r\n\r\n Ifølge selskabets regnskaber pr. 30. april 1988 ejede selskabet værdipapirer  \r\n\r\n for i alt 9.977.372 kr. ud af en samlet aktivmasse på 11.358.391 kr. Ved  \r\n\r\n siden heraf ejede selskabet et tilgodehavende samt likvider. </P>  \r\n\r\n<P>Selskabet var startet i skatteåret 1986/87 og i årene til og med  \r\n\r\n skatteåret 1989/90 havde selskabet foretaget 6 køb og 4 salg af værdipapirer,  \r\n\r\n derudover var en post værdipapirer blevet udtrukket. </P>  \r\n\r\n<P>Ifølge vedtægterne var selskabets formål &#187;at drive investering,  \r\n\r\n finansiering og anden dermed i forbindelse stående virksomhed.&#171; Ifølge  \r\n\r\n oplysning på selskabets selvangivelse var det et hvilende selskab. </P>  \r\n\r\n<P>Det var endvidere oplyst, at selskabets hovedanpartshaver som direktør i  \r\n\r\n selskabet havde fået udbetalt en løn på 25.000 kr. i det omhandlede år. </P>  \r\n\r\n<P>Skatterådet havde fundet, at selskabet var omfattet af kursgevinstlovens §  \r\n\r\n 2, hvorefter selskabet var skattepligtigt af den opnåede kursavance på  \r\n\r\n obligationer. Der var henset til, at selskabets formål var investering,  \r\n\r\n finansiering og anden beslægtet virksomhed, og til, at selskabet ikke havde  \r\n\r\n anden indtægt end kursavancer og renteindtægter. </P>  \r\n\r\n<P>Selskabets revisor gjorde gældende, at selskabet ikke var omfattet af  \r\n\r\n kursgevinstlovens § 2, da det ikke udøvede næring ved køb og salg af  \r\n\r\n fordringer eller drev næringsvirksomhed med finansiering. Han henviste til,  \r\n\r\n at selskabet på intet tidspunkt havde udøvet virksomhed med finansiering, men  \r\n\r\n alene havde drevet investeringsvirksomhed. Investeringsaktiviteten havde fra  \r\n\r\n starten været begrænset, og langt den overvejende del af selskabets indtægter  \r\n\r\n var fremkommet som renteindtægt, tjent af den investerede egenkapital og på  \r\n\r\n renteforskellen mellem lånerenten og investeringsrenten. Han henviste  \r\n\r\n endvidere til punkterne 22, 23 og 24 i cirkulære nr. 120 af 9. oktober 1986,  \r\n\r\n hvor næringsbegrebet var nærmere defineret. I cirkulæret anførtes bl.a., at  \r\n\r\n det for næringsvirksomhed var karakteristisk, at der var tale om en vis aktiv  \r\n\r\n indsats i form af f.eks. kundekontakt. Endvidere fremgik det af cirkulæret,  \r\n\r\n at handelsnæring ikke måtte forveksles med porteføljepleje af en  \r\n\r\n værdipapirbeholdning, hvor det karakteristiske ville være, at værdipapirerne  \r\n\r\n blev købt og solgt gennem f.eks. et pengeinstitut med det primære formål at  \r\n\r\n omplacere kapitalen, således at afkastet blev øget. Revisor anførte, at der  \r\n\r\n netop var tale om porteføljepleje og ikke næringsvirksomhed. </P>  \r\n\r\n<P>Revisoren bemærkede endvidere, at selskabet helt klart ville være omfattet  \r\n\r\n af ligningslovens tidligere gældende § 4, men det måtte erindres, at  \r\n\r\n næringsbegrebet ikke var udvidet til at omfatte alle de selskaber, som hidtil  \r\n\r\n havde været omfattet af ligningslovens § 4. Dette fremgik af  \r\n\r\n overgangsbestemmelserne i kursgevinstlovens § 10, stk. 6, og det var således  \r\n\r\n accepteret, at visse selskaber efter kursgevinstlovens indførelse ville være  \r\n\r\n skattefri af kursavancer, der tidligere ville have været omfattet af  \r\n\r\n ligningslovens § 4. </P>  \r\n\r\n<P>Efter det foreliggende - herunder bl.a., at der alene var sket et  \r\n\r\n begrænset antal handler i de omhandlede år, og at selskabet efter det oplyste  \r\n\r\n ikke udøvede nogen udadvendt aktivitet i retning af at skaffe sig kunder -  \r\n\r\n fandt Landsskatteretten ikke, at selskabets aktivitet var af en sådan  \r\n\r\n karakter, at der kunne være tale om, at selskabet drev næring med køb og salg  \r\n\r\n af værdipapirer. Selskabet var således ikke omfattet af kursgevinstlovens §  \r\n\r\n 2, og den opnåede kursgevinst var dermed ikke skattepligtig for selskabet.  \r\n\r\n</P>  \r\n\r\n<P>Den påklagede ansættelse blev derfor nedsat med 391.831 kr. </P>  \r\n\r\n<P>LV 1990, E 5.3.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 4, side 118."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911842525"
        },
        {
            "displayName": "Entydig dokumentidentifikation",
            "displayValue": "CA004910"
        },
        {
            "displayName": "Dato for indlæggelse",
            "displayValue": "03/04/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18425"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "09/12/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 620-8820-01248."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}