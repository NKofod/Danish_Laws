{
    "id": 107640,
    "title": "1988 BTL 59   BETÆNKNING OVER FORSLAG TIL LOV OM ÆNDRING AF LOV OM STATENS   UDDANNELSESSTØTTE    NR L 59 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 59 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Statens  \r\n\r\n Uddannelsesstøtte <BR>  \r\n\r\n Nr L 59 1988-89, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19881209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. To af udvalgets spørgsmål er optrykt </P>  \r\n\r\n<P>som bilag til betænkningen tilligemed undervisnings- og </P>  \r\n\r\n<P>forskningsministerens svar herpå. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Akademisk Studenterkursus, </P>  \r\n\r\n<P>Danske Afspændingspædagoger, </P>  \r\n\r\n<P>Foreningen af Private Selvejende Gymnasier, Studenterkurser og hf-kurser,  \r\n\r\n</P>  \r\n\r\n<P>Gotvedskolen, </P>  \r\n\r\n<P>Handelsskolernes Lærerforening, </P>  \r\n\r\n<P>Høng Gymnasium, Studenter- og hf-kursus, </P>  \r\n\r\n<P>Prosa, Uddannelsesafdelingen, og </P>  \r\n\r\n<P>Randers Afspændingspædagogiske Center. </P>  \r\n\r\n<P>Der er af undervisnings- og forskningsministeren og af et mindretal  \r\n\r\n stillet ændringsforslag, hvorom henvises til de ledsagende bemærkninger. </P>  \r\n\r\n<P>Undervisnings- og forskningsministeren har over for udvalget  \r\n\r\n tilkendegivet, at han agter at holde øje med søgningen til  \r\n\r\n ungdomsuddannelserne og de korte og mellemlange videregående uddannelser samt  \r\n\r\n at intensivere vejledningen om de mest hensigtsmæssige adgangsveje til de  \r\n\r\n forskellige uddannelser eksempelvis således, at </P>  \r\n\r\n<P>- hvis der sigtes mod en laborantuddannelse eller en uddannelse som  \r\n\r\n teknisk assistent, bør efg-basisuddannelsen vælges frem for den  \r\n\r\n længerevarende gymnasieuddannelse, der ikke vil medføre en afkortning af de  \r\n\r\n nævnte uddannelser, </P>  \r\n\r\n<P>- hvis der sigtes mod en kort videregående uddannelse som f.eks.  \r\n\r\n laboratorie-, kemo-, miljø- eller måletekniker, bør laborantuddannelsen  \r\n\r\n vælges frem for studentereksamen, der kræver værkstedskursus og praktik forud  \r\n\r\n for optagelsen på disse korte videregående uddannelser, </P>  \r\n\r\n<P>- hvis der sigtes mod en kort videregående uddannelse som eksempelvis  \r\n\r\n bygge-, maskin- eller landmålertekniker, bør grunduddannelsen som teknisk  \r\n\r\n assistent vælges frem for gymnasieuddannelsen, der vil kræve efterfølgende  \r\n\r\n værkstedskursus og praktik, og </P>  \r\n\r\n<P>- hvis der sigtes mod en mellemlang videregående uddannelse som  \r\n\r\n teknikumingeniøruddannelsen, vil den korteste adgangsvej være htx-eksamen. En  \r\n\r\n erhvervsfaglig grunduddannelse vil kræve et 1-årigt adgangsgivende kursus, og  \r\n\r\n en studentereksamen vil kræve et værkstedskursus på 1/2 år og 1/2 års  \r\n\r\n praktik. </P>  \r\n\r\n<P>Uddannelsesstøtte til værkstedskurserne som adgang til videregående  \r\n\r\n uddannelse for uddannelsessøgende med studentereksamen kan ydes ved  \r\n\r\n afskrivning i det ekstra støtteår til studieskift og omprøver i  \r\n\r\n ungdomsuddannelserne. </P>  \r\n\r\n<P>Undervisnings- og forskningsministeren understreger, at der i SU-loven er  \r\n\r\n tale om 2 principielt forskellige støtteberettigende uddannelser -  \r\n\r\n ungdomsuddannelser og videregående uddannelser - som får hver sit klippekort.  \r\n\r\n Til hver af de 2 kategorier af uddannelser er ved lovens § 3, stk. 3-5,  \r\n\r\n (ændret til stykke 4-6) forudsat en ekstra ramme på 12 støttemåneder til  \r\n\r\n studieskift, omprøver m.v. Sådan skal det forstås, og sådan vil det blive  \r\n\r\n udmøntet i den nye bekendtgørelse om uddannelsesstøtte, der skal have  \r\n\r\n virkning fra den 1. august 1989. </P>  \r\n\r\n<P>Ydet uddannelsesstøtte til adgangsgivende værkstedskurser og gymnasiale  \r\n\r\n suppleringskurser til videregående uddannelser, teknikumingeniøruddannelsens  \r\n\r\n adgangskursus samt forskole til sygeplejerskeuddannelsen vil kunne afskrives  \r\n\r\n i de ekstra 12 måneders støtte til studieskift, omprøver m.v. ved  \r\n\r\n ungdomsuddannelserne. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>forkastelse</I> ved 3. behandling. Mindretallet vil dog stemme for det af  \r\n\r\n et mindretal under nr. 4 og de af undervisnings- og forskningsministeren  \r\n\r\n under nr. 5 og 8 stillede ændringsforslag. </P>  \r\n\r\n<P>Mindretallet udtaler i øvrigt, at den forbedring af de uddannelsessøgendes  \r\n\r\n økonomiske forhold, som blev opnået ved SU-forliget mellem Socialdemokratiet,  \r\n\r\n Socialistisk Folkeparti og Det Radikale Venstre, som blev vedtaget af  \r\n\r\n Folketinget den 24. marts 1988, skal have lov at slå igennem fuldt ud. </P>  \r\n\r\n<P>Mindretallet vil dog medgive, at lovforslaget om ændring af lov om Statens  \r\n\r\n Uddannelsesstøtte ikke strider mod SU-forliget, men ser det som en  \r\n\r\n underminering af de forbedrede økonomiske vilkår for de studerende, som blev  \r\n\r\n opnået med loven af 24. marts 1988. </P>  \r\n\r\n<P>Et <I>andet mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse</I> med de af undervisnings- og forskningsministeren stillede  \r\n\r\n ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af undervisnings- og  \r\n\r\n forskningsministeren under nr. 1, 2, 3, 6 og 7 stillede ændringsforslag. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget)  \r\n\r\n indstiller lovforslaget til vedtagelse med de af undervisnings- og  \r\n\r\n forskningsministeren stillede ændringsforslag. Mindretallet vil redegøre for  \r\n\r\n sin stilling til det af et mindretal under nr. 4 stillede ændringsforslag ved  \r\n\r\n 2. behandling. </P>  \r\n\r\n<P>Et <I>femte mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (KF, V, FP, RV, CD og KRF): </P>  \r\n\r\n<P>1) I den under <I>nr. 3</I> foreslåede affattelse af lovens <I>§ 3</I>  \r\n\r\n affattes <I>stk. 2</I> således: </P>  \r\n\r\n<P>&#187;Stk. 2. Ved opgørelsen af støttetiden for en igangværende uddannelse  \r\n\r\n medregnes perioder, hvori der er oppebåret stipendium til tidligere  \r\n\r\n afsluttede eller afbrudte støtteberettigende uddannelser. Endvidere medregnes  \r\n\r\n perioder, hvori der er modtaget uddannelsesydelse i medfør af lov om  \r\n\r\n arbejdstilbud til ledige til den igangværende uddannelse eller tidligere  \r\n\r\n afsluttede eller afbrudte støtteberettigende uddannelser. Ved opgørelsen af  \r\n\r\n støttetiden medregnes dog ikke støttetid, der er brugt til undervisning på  \r\n\r\n folkeskoleniveau. Er den igangværende uddannelse en videregående uddannelse,  \r\n\r\n medregnes kun perioder, hvori der er oppebåret stipendium eller  \r\n\r\n uddannelsesydelse til tidligere afsluttede eller afbrudte videregående  \r\n\r\n uddannelser.&#171; </P>  \r\n\r\n<P>2) I den under <I>nr. 3</I> foreslåede affattelse af lovens <I>§ 3</I>  \r\n\r\n indsættes efter stk. 2 som nyt stykke: </P>  \r\n\r\n<P>&#187;Stk. 3. For uddannelsessøgende, som er afskåret fra at oppebære  \r\n\r\n stipendium i medfør af reglerne i § 9, men som oppebærer lån i henhold til §  \r\n\r\n 2, stk. 2, medregnes de pågældende perioder i støttetiden i henhold til stk.  \r\n\r\n 2, jf. dog § 9, stk. 5.&#171; </P>  \r\n\r\n<P>Stk. 3-6 bliver herefter stk. 4-7. </P>  \r\n\r\n<P>3) I den under <I>nr. 3</I> foreslåede affattelse af lovens <I>§ 3, stk.  \r\n\r\n 5,</I> der bliver stk. 6, ændres &#187;stk. 3 og 4&#171; til: &#187;stk. 4 og  \r\n\r\n 5&#171;. </P>  \r\n\r\n<P>Af et <I>mindretal</I> (KRF), tiltrådt af et <I>mindretal</I> (S og SF):  \r\n\r\n</P>  \r\n\r\n<P>4) <I>Nr. 5</I> affattes således: </P>  \r\n\r\n<P>&#187; <B>5.</B> I <I>§ 5, stk. 1,</I> indsættes efter 1. pkt.: </P>  \r\n\r\n<P>&#187;Beløbet reguleres efter reglerne i § 6.&#171;&#187; </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>5) <I>Nr. 7</I> affattes således: </P>  \r\n\r\n<P>&#187; <B>7.</B>  <I>§ 6</I> affattes således: </P>  \r\n\r\n<P>&#187; <B>§ 6.</B> De beløb, der er nævnt i §§ 2, 3 a, 8 og 9, reguleres  \r\n\r\n årligt på grundlag af reguleringspristallet for januar forud for de enkelte  \r\n\r\n støtteår. Beløbene ændres i forhold til reguleringspristallet for januar  \r\n\r\n 1988. Den nævnte procentvise regulering beregnes med een decimal. De efter  \r\n\r\n procentreguleringen fremkomne beløb afrundes opad til nærmeste  \r\n\r\n 100-kronebeløb.&#171;&#187; </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af S og SF): </P>  \r\n\r\n<P>6) <I>Nr. 16</I> affattes således: </P>  \r\n\r\n<P>&#187; <B>16.</B>  <I>§ 9, stk. 6,</I> ophæves. </P>  \r\n\r\n<P>Stk. 7-9 bliver herefter stk. 6-8.&#171; </P>  \r\n\r\n<P>Til § 2 </P>  \r\n\r\n<P>7) I <I>stk. 1</I> indsættes efter 1. pkt.: </P>  \r\n\r\n<P>&#187;Bestemmelsen i § 1, nr. 3, om, at perioder med oppebåret  \r\n\r\n udannelsesydelse i medfør af lov om arbejdstilbud til ledige medregnes ved  \r\n\r\n opgørelsen af støttetiden, har virkning for uddannelsessøgende, der  \r\n\r\n påbegynder en uddannelse med uddannelsesydelse efter den 13. december  \r\n\r\n 1988.&#171; </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>8) I <I>Stk. 5. 2. pkt.,</I> og <I>Stk. 6, 2. pkt.,</I> udgår &#187;, stk.  \r\n\r\n 1 og stk. 3&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 7 </P>  \r\n\r\n<P>Ifølge ændringen af SU-loven, som den blev vedtaget af Folketinget den 24.  \r\n\r\n marts 1988, medregnes ved opgørelsen af støttetiden for en igangværende  \r\n\r\n uddannelse perioder, hvori den uddannelsessøgende har oppebåret stipendium  \r\n\r\n til tidligere afsluttede eller afbrudte støtteberettigende uddannelser. Efter  \r\n\r\n lovens formulering sker der derimod ikke medregning af perioder, hvori den  \r\n\r\n uddannelsessøgende har modtaget uddannelsesydelser i medfør af lov om  \r\n\r\n arbejdstilbud til ledige, hverken til den igangværende uddannelse eller til  \r\n\r\n tidligere afsluttede eller afbrudte uddannelser. De langtidsledige  \r\n\r\n uddannelsessøgende har derved opnået en fordel, som de ikke havde efter den  \r\n\r\n tidligere SU-lov. Dette har ikke været tilsigtet, og da langtidsledige ikke  \r\n\r\n bør stilles gunstigere i SU-sammenhæng end alle andre uddannelsessøgende,  \r\n\r\n foreslås det at medregne perioder med tidligere oppebåret uddannelsesydelse i  \r\n\r\n den støtteberettigende studietid helt på lige fod med perioder, hvori der  \r\n\r\n tidligere er oppebåret stipendium efter SU-loven. </P>  \r\n\r\n<P>Til nr. 2 </P>  \r\n\r\n<P>Der er tale om en konsekvensændring som følge af lovforslagets nr. 3,  \r\n\r\n hvorved lovens klippekortsystem for uddannelsessøgende ved de videregående  \r\n\r\n uddannelser udvides til også at omfatte uddannelsessøgende ved  \r\n\r\n ungdomsuddannelserne. Man var ikke opmærksom på, at der ved opgørelsen af  \r\n\r\n støttetiden for en igangværende uddannelse ifølge loven kun medregnes  \r\n\r\n perioder, hvori der er oppebåret stipendium til tidligere afsluttede eller  \r\n\r\n afbrudte støtteberettigende uddannelser, jf. lovens § 3, stk. 2. Derved kan  \r\n\r\n ikke medregnes perioder, hvori en uddannelsessøgende kan have fået studielån  \r\n\r\n på helt op til 52.000 kr. årligt, nemlig almindeligt studielån på 16.000 kr.  \r\n\r\n og supplerende studielån svarende til et stipendium, som den  \r\n\r\n uddannelsessøgende på grund af for høj forældreindkomst ikke kan oppebære,  \r\n\r\n jf. lovens § 9, stk. 4. </P>  \r\n\r\n<P>Til nr. 4 </P>  \r\n\r\n<P>Ændringsforslaget har til hensigt at sikre, at der fortsat kan ydes  \r\n\r\n stipendium til betaling af undervisningsafgift, og at dette stipendium  \r\n\r\n reguleres i forhold til reguleringspristallet for januar 1988. </P>  \r\n\r\n<P>Til nr. 5 og 8 </P>  \r\n\r\n<P>Som følge af ændringsforslaget sker alle reguleringer i forhold til  \r\n\r\n reguleringspristallet for januar 1988. </P>  \r\n\r\n<P>Til nr. 6 </P>  \r\n\r\n<P>I § 9, stk. 6, er fastsat, at staten godtgør halvdelen af udgifterne til  \r\n\r\n offentlig befordring af uddannelsessøgende på 18 år, som er i videregående  \r\n\r\n uddannelse, og som har en særlig lang afstand fra bopæl til uddannelsessted.  \r\n\r\n Reglen blev indført med virkning fra 1. august 1988. Efter en foreløbig  \r\n\r\n undersøgelse, som Styrelsen for Statens Uddannelsesstøtte har foretaget til  \r\n\r\n belysning af nyordningens anvendelse i støtteåret 1988-89, synes ordningen  \r\n\r\n kun at have været anvendt i et meget begrænset omfang. Det skønnes, at  \r\n\r\n tilsammen omkring 140-150 personer gør brug af den. Statens udgifter til  \r\n\r\n denne befordringsgodtgørelse skønnes ikke at ville overstige ca. 250.000 kr.  \r\n\r\n i støtteåret 1988-89. Styrelsen har oplyst, at flere af  \r\n\r\n uddannelsesinstitutionerne har givet udtryk for, at de finder ordningen  \r\n\r\n besværlig. Nogle uddannelsesinstitutioner har givet udtryk for, at det er  \r\n\r\n megen administration at sætte i gang for så få personer. Andre institutioner  \r\n\r\n mener, at det ville være administrativt betænkeligt, hvis der var ret mange  \r\n\r\n flere studerende, der kunne få befordringsgodtgørelse. Rådet for  \r\n\r\n Uddannelsesstøtten har givet udtryk for den opfattelse, at pengene kan bruges  \r\n\r\n bedre andre steder i støttesystemet, når den gældende ordning alligevel ikke  \r\n\r\n omfatter alle uddannelsessøgende. </P>  \r\n\r\n<P>På denne baggrund foreslås det af administrationsbesparende grunde og  \r\n\r\n under hensyn til den beskedne interesse, de uddannelsessøgende har vist for  \r\n\r\n at benytte befordringsgodtgørelsesordningen, at ophæve ordningen med udgangen  \r\n\r\n af støtteåret 1988-89. </P>  \r\n\r\n<P>Eva Møller (KF) fmd. <I>Kirkegaard (KF) Merete Aarup (KF) Inge  \r\n\r\n Dahl-Sørensen (V) Povl Brøndsted (V) Mogens Elvensø (FP) Marianne Jelved (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n<P>Bilag </P>  \r\n\r\n<P>To af udvalgets spørgsmål til undervisnings- og forskningsministeren og  \r\n\r\n dennes svar herpå: </P>  \r\n\r\n<P>Spørgsmål: </P>  \r\n\r\n<P>&#187;Der udbedes en fyldestgørende oversigt over de uddannelser i  \r\n\r\n forbindelse med hvilke der har kunnet opnås støtte til uddannelsesgebyr efter  \r\n\r\n § 5, stk. 1, i den nuværende lov.&#171; </P>  \r\n\r\n<P>Svar: </P>  \r\n\r\n<P>Ved følgende uddannelsesinstitutioner/uddannelser har uddannelsessøgende  \r\n\r\n mulighed for at få stipendium som hjælp til dækning af undervisningsafgift:  \r\n\r\n</P>  \r\n\r\n<P>Eksportskoleuddannelse: </P>  \r\n\r\n<P>Den danske Eksportskole, Jylland </P>  \r\n\r\n<P>Den danske Eksportskole, Sjælland </P>  \r\n\r\n<P>Mesterskolekurser: </P>  \r\n\r\n<P>Teknologisk Institut - GVS-mesterkursus </P>  \r\n\r\n<P>Sønderborg Håndværkerskole - Byggeteknisk Mesterskole </P>  \r\n\r\n<P>Hotel- og restaurationsuddannelse: </P>  \r\n\r\n<P>Aalborg Tekniske Skole - hotel- &amp; restaurantuddannelse </P>  \r\n\r\n<P>Hotel- og Restaurantskolen, København - hotel- &amp; restaurantuddannelse  \r\n\r\n</P>  \r\n\r\n<P>Gartnerskoleuddannelse: </P>  \r\n\r\n<P>Beder Gartnerskole - blomsterdekoratør - driftslederkursus </P>  \r\n\r\n<P>Søfartsskoleuddannelse: </P>  \r\n\r\n<P>Nyborg Søfartsskole - søfart - EFG grundkursus </P>  \r\n\r\n<P>Læreruddanelse: </P>  \r\n\r\n<P>Den frie Lærerskole - lærerstuderende </P>  \r\n\r\n<P>Det nødvendige Seminarium - lærerstuderende </P>  \r\n\r\n<P>Fritidspædagoguddannelse: </P>  \r\n\r\n<P>Rudolf Steiner Børnehaveseminarium - børnehave- og fritidspædagog </P>  \r\n\r\n<P>Fysioterapiuddannelse: </P>  \r\n\r\n<P>Skodsborg Fysioterapiskole - fysioterapeut </P>  \r\n\r\n<P>Idrætslæreruddannelse: </P>  \r\n\r\n<P>Poul Petersens Institut - idrætslærer </P>  \r\n\r\n<P>Afspændings-, bevægelses- og rytmikuddannelse: </P>  \r\n\r\n<P>Ingrid Prahms Seminarium - afspændingspædagog </P>  \r\n\r\n<P>Seminariet for Afspændingspædagogik - afspændingspædagog </P>  \r\n\r\n<P>Skolen for Kropsdynamik - afspændingspædagog </P>  \r\n\r\n<P>Afspændingspædagogisk Seminarium - afspændingspædagog </P>  \r\n\r\n<P>Skolen for Kropsterapi - afspændingspædagog </P>  \r\n\r\n<P>Skolen for Holistisk Afspænding - afspændingspædagog </P>  \r\n\r\n<P>Karild Rytmik Kursuscenter - bevægelsespædagog </P>  \r\n\r\n<P>Eurytmiskolen i København - bevægelsespædagog </P>  \r\n\r\n<P>Gotvedskolen - bevægelsespædagog </P>  \r\n\r\n<P>Nordisk Rytmik - bevægelsespædagog </P>  \r\n\r\n<P>Dansk Mensendieckskole - bevægelsespædagog </P>  \r\n\r\n<P>Randers Afspændingspædagogiske Center - afspændingspædagog </P>  \r\n\r\n<P>Institut for rytmik - rytmik/bevægelseslærer </P>  \r\n\r\n<P>Eurytmiuddannelse i Aarhus - bevægelsespædagog </P>  \r\n\r\n<P>Gymnasier: </P>  \r\n\r\n<P>Bagsværd Gymnasium - student </P>  \r\n\r\n<P>Herlufsholm Skole - Student </P>  \r\n\r\n<P>Holte Gymnasium - student </P>  \r\n\r\n<P>Ingrid Jespersens Skole - student </P>  \r\n\r\n<P>Johannesskolen - student (folkeskoleklasser) </P>  \r\n\r\n<P>Kildegaard Gymnasium - student </P>  \r\n\r\n<P>Marie Kruses Skole - student </P>  \r\n\r\n<P>Niels Steensens Skole - student </P>  \r\n\r\n<P>N. Zahles Skole - student </P>  \r\n\r\n<P>Det Frie Gymnasium - student </P>  \r\n\r\n<P>Vejlefjord Højere Skole - student </P>  \r\n\r\n<P>Det Kristne Gymnasium - student </P>  \r\n\r\n<P>Copenhagen International School - student </P>  \r\n\r\n<P>Nordsjællands Grundskole og Gymnasium - student </P>  \r\n\r\n<P>Internationalt Uddannelsescenter, Svendborg - student </P>  \r\n\r\n<P>Ecole Francaise de Copenhauge - student </P>  \r\n\r\n<P>Akademisk Studenterkursus - student </P>  \r\n\r\n<P>Gentofte Studenterkursus - studenterkursus </P>  \r\n\r\n<P>Høng Studenterkursus - studenterkursus - studentergymnasium </P>  \r\n\r\n<P>Rønde Gymnasium og studenterkursus - studentergymnasium </P>  \r\n\r\n<P>Spørgsmål: </P>  \r\n\r\n<P>&#187;Ad svaret på spørgsmål 1: </P>  \r\n\r\n<P>Findes der sædvanlige uddannelsesforløb, der består af mere end 1  \r\n\r\n ungdomsuddannelse, uden at den sidste ungdomsuddannelse er adgangseksamen til  \r\n\r\n en videregående uddannelse? Hvis det er tilfældet, bedes disse  \r\n\r\n uddannelsesforløb opregnet.&#171;. </P>  \r\n\r\n<P>Svar: </P>  \r\n\r\n<P>A. Der findes følgende selvstændige erhvervsuddannelser, der hører til  \r\n\r\n kategorien &#187;ungdomsuddannelser&#171;, hvor der i det sædvanlige  \r\n\r\n uddannelsesforløb indgår en efg-basisuddannelse. Uddannelsesforløbet  \r\n\r\n betragtes som en samlet ungdomsuddannelse. </P>  \r\n\r\n<P>Selvstændig erhvervsudd. Forudgående ungdomsudd. Antal elever </P>  \r\n\r\n<P>/Varighed: /Varighed: årligt ca.: </P>  \r\n\r\n<P>1) Edb-ass. udd. (2 1/2 år) Efg-basisår (1 år) 550 </P>  \r\n\r\n<P>2) Laborantudd. (2 år) Efg-basisår (1 år) 800 </P>  \r\n\r\n<P>3) Levnedsmiddelass.udd. (2 år) Efg-basisår (1 år) 60 </P>  \r\n\r\n<P>4) Teknisk ass./teknisk tegner udd. (2 år) Efg-basisår (1 år) 2.900 </P>  \r\n\r\n<P>5) Farveri-, tekstil-, trikotage- og konfektions- ass.-udd. (2-21/2 år)  \r\n\r\n Efg-basisår (1 år) 130 </P>  \r\n\r\n<P>6) Kystskipperudd. (1/2 år) Erhvervsfagligt grundkursus inden for  \r\n\r\n søfartsområdet (5 mdr.) 28 </P>  \r\n\r\n<P>7) Sætteskipperudd. (8 mdr.) Erhvervsfagligt grundkursus inden for  \r\n\r\n søfartsområdet (5 mdr.) 18 </P>  \r\n\r\n<P>8) Fiskeskipperudd. 1. og 3. grad (11 mdr. ekskl. praktik) Erhvervsfagligt  \r\n\r\n grundkursus inden for søfartsområdet (5 mdr.) 120 </P>  \r\n\r\n<P>9) Skibskokudd. p.t. (ca. 1/2 år ekskl. praktik) Erhvervsfagligt  \r\n\r\n grundkursus inden for søfartsområdet (5 mdr.) 85 </P>  \r\n\r\n<P>B. Der findes følgende selvstændige erhvervsuddannelser, der hører til  \r\n\r\n kategorien &#187;ungdomsuddannelser&#171;, hvor der i det sædvanlige  \r\n\r\n uddannelsesforløb indgår en studenter- eller HF-eksamen, som i sig selv er  \r\n\r\n kompetencegivende og derfor betragtes som en selvstændig ungdomsuddannelse:  \r\n\r\n</P>  \r\n\r\n<P>10) Edb-ass.udd. (11/2 år) Studenter-/HF-eksamen 900 </P>  \r\n\r\n<P>11) Laborantudd. (2 år) Studenter-/HF-eksamen 250 </P>  \r\n\r\n<P>12) Teknisk ass./teknisk tegner udd. (2 år) Studenter-/HF-eksamen 350 </P>  \r\n\r\n<P>13) Plejehjemsass.udd. (1 år) Studenter-/HF-eksamen 120 </P>  \r\n\r\n<P>14) Fodterapeutudd. (11/2 år) Studenter-/HF-eksamen 25 </P>  \r\n\r\n<P>C. Atypiske uddannelsesforløb, der indebærer 2 ungdomsuddannelser: </P>  \r\n\r\n<P>15) På grundlæggende erhvervsuddannelser ud over de nævnte samt på  \r\n\r\n efg-basisuddannelserne optages på årsbasis Studenter-/HF-eksamen 710 </P>  \r\n\r\n<P>16) Efg-basisudd. (1 år) Afbrudt gymnasie- eller HF-udd. 800-1.000 samt  \r\n\r\n Studenter-/HF-eksamen Efg-basisår begrænset, men ukendt antal </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Udvalget har endvidere modtaget en skriftlig henvendelse fra  \r\n\r\n Handelsskolernes Lærerforening. </P>  \r\n\r\n<P>Der er af undervisnings- og forskningsministeren stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservatives Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse,</I> men  \r\n\r\n mindretallet kan stemme for de stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> i den affattelse, hvori det  \r\n\r\n foreligger efter 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>flertal</I> (udvalget med undtagelse af Fremskridtspartiets medlem): </P>  \r\n\r\n<P>Til § 1 </P>  \r\n\r\n<P>1) <I>Nr. 1</I> affattes således: </P>  \r\n\r\n<P>&#187; <B>1.</B> I <I>§ 2, stk. 1,</I> ændres &#187;§ 3, stk. 5,&#187;  \r\n\r\n til: &#187;§ 3 a, stk. 2&#171;.' </P>  \r\n\r\n<P>2) <I>Nr. 11</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget har til hensigt at sikre lovens hidtidige regel om, at  \r\n\r\n stipendium efter lovens § 5, stk. 1, som hjælp til dækning af en  \r\n\r\n undervisningsafgift svarende til 85 pct. af den faktiske undervisningsafgift,  \r\n\r\n dog højst 14.500 kr. for et helt støtteår, kan oppebæres ud over stipendium  \r\n\r\n og lån efter lovens § 2. </P>  \r\n\r\n<P>Til nr. 2 </P>  \r\n\r\n<P>Ændringsforslaget har til hensigt at bevare lovens hidtidige bestemmelse  \r\n\r\n om, at hvis en uddannelsessøgendes egenindkomst er højere end de i lovens § 8  \r\n\r\n anførte beløb, nedsættes stipendium, herunder stipendium efter § 5, stk. 1,  \r\n\r\n og lån ligeligt med det overskydende beløb. </P>  \r\n\r\n<P>Eva Møller (KF) fmd. <I>Kirkegaard (KF) Merete Aarup (KF) Inge  \r\n\r\n Dahl-Sørensen (V) Povl Brøndsted (V) Pia Dahl (FP) Marianne Jelved (RV) Bente  \r\n\r\n Juncker (CD)</I> nfmd. <I>Lysholm Christensen (KRF) Jytte Andersen (S) Helle  \r\n\r\n Degn (S) Pernille Forchhammer (S) Anna-Marie Hansen (S) Frank Jensen (S) Lone  \r\n\r\n Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00059"
        },
        {
            "displayName": "Entydig dokumentidentifikation",
            "displayValue": "CL003988"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}