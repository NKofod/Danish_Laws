{
    "id": 82357,
    "title": "Cirkulære angående spørgsmålet om ansættelse under staten af personer, der har begået strafbare forhold (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 2 af 14/01/1963",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære angående spørgsmålet om ansættelse  \r\n\r\n under staten af personer, der har begået strafbare forhold (* 1) </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En ansøger, der har gjort sig skyldig i  \r\n\r\n strafbart forhold, som begrunder nærliggende fare for misbrug af vedkommende  \r\n\r\n stilling, kan ikke ansættes som tjenestemand eller i anden stilling inden for  \r\n\r\n staten. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansættelse forudsætter, at ansøgeren er værdig  \r\n\r\n til den agtelse og tillid, som stillingen kræver, jfr. for tjenestemænds  \r\n\r\n vedkommende § 3, stk. 1, i lov nr. 154 af 7. juni 1958 om lønninger og  \r\n\r\n pensioner m. v. til statens tjenestemænd. </P>  \r\n\r\n<P CLASS=STK> <I>Stk. 2. </I> Det i stk. 1 fastsatte værdighedskrav må  \r\n\r\n forstås således, at det kun udelukker ansættelse, hvis ansøgeren ikke vil  \r\n\r\n kunne nyde den agtelse og tillid, som er en saglig forudsætning for, at han  \r\n\r\n kan beklæde den ansøgte stilling på tilfredsstillende måde. </P>  \r\n\r\n<P CLASS=STK> <I>Stk. 3. </I> Værdighedskravets nærmere indhold afhænger af  \r\n\r\n den pågældende stillings karakter, herunder om der er tale om  \r\n\r\n tjenestemandsansættelse eller antagelse på overenskomstvilkår o. lign. og vil  \r\n\r\n navnlig have betydning ved stillinger, der indebærer myndighedsudøvelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der må ikke fastsættes almindelige  \r\n\r\n administrative forskrifter, hvorefter straffede eller grupper af straffede  \r\n\r\n generelt udelukkes fra ansættelse i visse stillinger. </P>  \r\n\r\n<P>Gældende forskrifter af denne karakter bør ophæves. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En ansøger, der har begået et strafbart forhold,  \r\n\r\n må ikke, selv om der foreligger andre ustraffede ansøgere, som følge af det  \r\n\r\n strafbare forhold på forhånd lades ude af betragtning ved besættelsen af  \r\n\r\n stillingen. Der skal for ham som for de øvrige ansøgere tilvejebringes  \r\n\r\n nærmere oplysninger om hans faglige og personlige kvalifikationer. Endvidere  \r\n\r\n skal der så vidt muligt tilvejebringes nærmere oplysninger om det strafbare  \r\n\r\n forhold og dets baggrund. Først på det derefter foreliggende grundlag bør der  \r\n\r\n tages stilling til, hvilken af ansøgerne der er bedst egnet til ansættelse.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved bedømmelsen af, hvilken betydning et begået  \r\n\r\n strafbart forhold bør tillægges for afgørelsen af spørgsmålet om ansøgerens  \r\n\r\n egnethed til den pågældende stilling, skal der lægges vægt på følgende  \r\n\r\n omstændigheder: </P>  \r\n\r\n<UL CLASS=PLAIN-LIST>  \r\n\r\n<LI>1) Beskaffenheden af det arbejde, han skal udføre i stillingen; der bør  \r\n\r\n herved navnlig lægges vægt på, om den pågældende offentlige institution  \r\n\r\n frembyder <B>særlige</B> fristelser til lovovertrædelser, og om den udøver  \r\n\r\n funktioner af <B>særlig</B> kvalificeret karakter eller kan ligestilles med  \r\n\r\n sædvanlige private erhvervsvirksomheder. </LI>  \r\n\r\n<LI>2) Lovovertrædelsens art og omfang, tidspunktet for dens begåelse,  \r\n\r\n lovovertræderens alder på gerningstidspunktet og overtrædelsens baggrund;  \r\n\r\n oplysningerne om disse forhold bør ikke bedømmes isoleret, men i sammenhæng  \r\n\r\n med de i øvrigt foreliggende oplysninger om ansøgerens person. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I et vist omfang bør der lægges vægt på,  \r\n\r\n hvilken afgørelse der er truffet i straffesagen vedrørende den omhandlede  \r\n\r\n lovovertrædelse. Har lovovertrædelsen alene medført tiltalefrafald eller  \r\n\r\n betinget dom, vil det således i almindelighed være mere betænkeligt at  \r\n\r\n tillægge den væsentlig betydning for ansættelsesspørgsmålet, end hvis den har  \r\n\r\n medført ubetinget frihedsstraf. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt sædvanlige personlige oplysninger,  \r\n\r\n navnlig om tidligere beskæftigelsesforhold, ikke skønnes at give et  \r\n\r\n betryggende grundlag for besættelse af en stilling, kan vedkommende myndighed  \r\n\r\n gennem en straffeattest søge tilvejebragt oplysning om, hvorvidt den  \r\n\r\n pågældende har begået strafbart forhold. Som det fremgår af  \r\n\r\n justitsministeriets cirkulære af 5. december 1962 om strafferegistre og  \r\n\r\n kriminalstatistik m. v. §§ 18- 20, kan visse myndigheder selv rekvirere -  \r\n\r\n fuldstændige eller 10 års -straffeattester, medens andre offentlige  \r\n\r\n myndigheder er henvist til at anmode ansøgeren om at forevise en privat  \r\n\r\n straffeattest. </P>  \r\n\r\n<P CLASS=STK> <I>Stk. 2. </I> De myndigheder, der selv kan rekvirere  \r\n\r\n straffeattest, må dog ikke foretage sådan rekvisition, forinden ansøgeren -  \r\n\r\n eventuelt ved en bemærkning i ansøgningsskemaet - er gjort bekendt med, at  \r\n\r\n rekvisitionen vil finde sted. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Er det af administrative grunde nødvendigt, at  \r\n\r\n strafoplysninger tilvejebringes i forbindelse med ansøgningens indgivelse,  \r\n\r\n kan sådanne oplysninger søges tilvejebragt ved spørgsmål i ansøgningsskema.  \r\n\r\n</P>  \r\n\r\n<P CLASS=STK> <I>Stk. 2. </I> Sådanne spørgsmål eller eventuelle andre  \r\n\r\n direkte spørgsmål til ansøgeren vedrørende strafbare forhold må kun  \r\n\r\n formuleres som spørgsmål om, hvorvidt han <B>er straffet;</B> der må således  \r\n\r\n ikke spørges, om han har været sigtet, tiltalt eller afhørt af politiet i  \r\n\r\n anledning af strafbart forhold. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der må heller ikke i øvrigt afæskes ansøgeren  \r\n\r\n videregående oplysninger, end vedkommende myndighed kan få gennem en  \r\n\r\n straffeattest, herunder ved ansøgerens forevisning af privat straffeattest.  \r\n\r\n</P>  \r\n\r\n<P CLASS=STK> <I>Stk. 2. </I> Kan ansættelsesmyndigheden efter reglerne i  \r\n\r\n justitsministeriets cirkulære af 5. december 1962 om strafferegistre og  \r\n\r\n kriminalstatistik m. v. kun indhente 10 årsstraffeattest (cirkulærets § 20),  \r\n\r\n må et eventuelt spørgsmål i ansøgningsskemaet formuleres således: </P>  \r\n\r\n<P>&#187;Har De været straffet inden for de sidste 10 år?&#187; </P>  \r\n\r\n<P CLASS=STK> <I>Stk. 3. </I> Kan ansættelsesmyndigheden ikke selv rekvirere  \r\n\r\n straffeattest efter reglerne i det nævnte cirkulære, må det omhandlede  \r\n\r\n spørgsmål formuleres således: </P>  \r\n\r\n<P>&#187;Har De været straffet indenfor de sidste 5 år?&#187; </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bestemmelserne i § 7, stk. 2, og § 8, stk. 1,  \r\n\r\n finder tilsvarende anvendelse med hensyn til eventuelle private  \r\n\r\n vandelsattester. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Strafoplysninger må ikke søges tilvejebragt på  \r\n\r\n andre måder end de i §§ 6-9 omtalte. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der skal drages omsorg for, at tilvejebragte  \r\n\r\n strafoplysninger ikke kommer uvedkommende i hænde. Private straffeattester  \r\n\r\n for ansøgere, der ikke ansættes, skal tilbagesendes. I øvrigt bør  \r\n\r\n straffeattester og eventuelle andre skriftlige strafoplysninger opbevares på  \r\n\r\n særlig betryggende måde og således ikke i et almindeligt tilgængeligt arkiv.  \r\n\r\n Kun personer, der skal benytte attesterne ved behandling af personalesager,  \r\n\r\n bør have adgang til dem, og det bør omhyggeligt indskærpes disse personer, at  \r\n\r\n oplysningerne ikke må viderebringes til uvedkommende, herunder andre ansatte  \r\n\r\n i institutionen, som ikke deltager i personalesagers behandling. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 14. januar 1963  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Hansen </P>  \r\n\r\n<P CLASS=MINISTER ALIGN=RIGHT>/ Bodil Andersen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) PAV kap 17",
        "Der er indsat en fiktiv dato af systemtekniske hensyn.",
        "Kun året for offentliggørelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1963"
        },
        {
            "displayName": "Accession",
            "displayValue": "C19630000209"
        },
        {
            "displayName": "Entydig dokumentidentifikation",
            "displayValue": "CM041704"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1963"
        },
        {
            "displayName": "Dato for underskrift",
            "displayValue": "14/01/1963"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "Finansmin. j.nr. 1.L. 3181/62"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}