{
    "id": 118633,
    "title": "MOMSVEJL., AFGØRELSER 1971   0307 DEP. BYGGEARBEJDER FOR FREMMEDE BYGHERRER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20012 af 01/01/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0307 Dep. Byggearbejder for fremmede bygherrer  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Afgiftsberigtigelsen af varer og afgiftspligtige ydelser skal efter  \r\n\r\n merværdiafgiftslovens hovedprincip ske ved leveringen. Ved udførelse af  \r\n\r\n arbejder på fast ejendom må leveringen anses at finde sted, efterhånden som  \r\n\r\n de af entreprenøren (håndværkeren) benyttede materialer og arbejdsydelser  \r\n\r\n indgår i byggeriet. Den afgiftspligtige omsætning i en afgiftsperiode er  \r\n\r\n herefter værdien af de materialer og ydelser, som entreprenøren  \r\n\r\n (håndværkeren) i perioden har anvendt til udførelse af arbejdet, jf lovens §  \r\n\r\n 13, stk 1. <BR>  \r\n\r\n</P>  \r\n\r\n<P>Det følger imidlertid af lovens § 13, stk 2, at afgiftsberigtigelsen i  \r\n\r\n tilfælde, hvor der udstedes faktura over en leverance, i stedet for ved  \r\n\r\n leveringen skal ske ved faktureringen, såfremt denne foretages inden eller  \r\n\r\n snarest efter leverancens afslutning. <BR>  \r\n\r\n</P>  \r\n\r\n<P>En entreprenørs (håndværkers) leverancer i forbindelse med et byggeri,  \r\n\r\n hvorom der er indgået entreprisekontrakt, vil kunne anses for afsluttede, når  \r\n\r\n det arbejde, der skal udføres i henhold til den enkelte kontrakt, er  \r\n\r\n tilendebragt. Dette vil gælde også i tilfælde, hvor en entreprisekontrakt  \r\n\r\n omfatter opførelse af eller udførelse af arbejde på flere bygningsmæssige  \r\n\r\n enheder, f eks et bestemt antal parcelhuse, rækkehuse, etagehusblokke eller  \r\n\r\n -afsnit. <BR>  \r\n\r\n</P>  \r\n\r\n<P>Leverancen anses dog som afsluttet senest på det tidspunkt, hvor byggeriet  \r\n\r\n (den sidste enhed) er klar til indflytning, uanset om enkelte arbejder,  \r\n\r\n herunder efterreparation, der er omfattet af kontrakten, endnu ikke er  \r\n\r\n udført. <BR>  \r\n\r\n</P>  \r\n\r\n<P>Finder betaling helt eller delvis sted inden leverancens afslutning eller  \r\n\r\n inden fakturaens udstedelse, skal beløbet afgiftsberigtiges i den  \r\n\r\n afgiftsperiode, i hvilken betalingen har fundet sted, jf lovens § 13, stk 3.  \r\n\r\n<BR>  \r\n\r\n</P>  \r\n\r\n<P>Afgiftsberigtigelsen ved leverancens afslutning skal foretages på grundlag  \r\n\r\n af den fulde entreprisesum incl prisregulering mv, uanset om en del af  \r\n\r\n beløbet, f eks en garantirate, først betales på et senere tidspunkt. <BR>  \r\n\r\n</P>  \r\n\r\n<P>De anførte regler finder anvendelse såvel på entrepriser vedrørende  \r\n\r\n enkelte håndværksfag som på hovedentrepriser og underentrepriser. Reglerne  \r\n\r\n finder tilsvarende anvendelse ved udførelse af anlægsarbejder. <BR>  \r\n\r\n</P>  \r\n\r\n<P>Virksomheder, der har foretaget afgiftsberigtigelse på et tidligere  \r\n\r\n tidspunkt end efter disse regler, kan ikke foretage tilbageregulering. <BR>  \r\n\r\n</P>  \r\n\r\n<P>Se også Dep.254 og Dep.564. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19717MA0002"
        },
        {
            "displayName": "Entydig dokumentidentifikation",
            "displayValue": "AN007591"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1971"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}