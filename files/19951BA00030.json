{
    "id": 106633,
    "title": "1995 BSF 30   FORSLAG TIL FOLKETINGSBESLUTNING OM AFHOLDELSE AF VEJLEDENDE   FOLKEAFSTEMNING OM DET DANSKE OPLÆG TIL REGERINGSKONFERENCEN I 1996 ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 30 </P>  \r\n\r\n<P></P>  \r\n\r\n<P>Forslag til folketingsbeslutning om afholdelse af vejledende  \r\n\r\n folkeafstemning om det danske oplæg til regeringskonferencen i 1996 </P>  \r\n\r\n<P></P>  \r\n\r\n<P>Fremsat af Kristian Thulesen Dahl (DF) Ole Donner (DF) Pia Kjærsgaard (DF)  \r\n\r\n Poul Nødgaard (DF) </P>  \r\n\r\n<P></P>  \r\n\r\n<P>den 25. oktober 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage det nødvendige initiativ, der  \r\n\r\n sikrer, at der afholdes vejledende folkeafstemning om det danske oplæg til  \r\n\r\n EU-regeringskonferencen i 1996, inden oplægget afleveres til de øvrige  \r\n\r\n EU-lande. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I 1991-92 oplevede vi den helt uholdbare situation, at den danske regering  \r\n\r\n tiltrådte Maastricht-Traktaten, hvorefter danskerne den 2. juni 1992  \r\n\r\n tilkendegav, at vi ikke stod bag traktaten. </P>  \r\n\r\n<P>Det var et uværdigt forløb for Danmark som helhed og for Folketinget i  \r\n\r\n særdeleshed, der uden nogen fornemmelse for befolkningens ønsker udarbejdede  \r\n\r\n et memorandum og forsøgte at opnå indflydelse med nogle ønsker, som  \r\n\r\n befolkningen slet ikke stod bag. </P>  \r\n\r\n<P>For at undgå en lignende situation i 1996-97, hvor traktatændringer igen  \r\n\r\n er på dagsordenen ved EU-regeringskonferencen, er det helt afgørende, at  \r\n\r\n danskerne får mulighed for at tage stilling til det danske oplæg via en  \r\n\r\n vejledende folkeafstemning, inden den danske regering går til  \r\n\r\n forhandlingsbordet med de øvrige EU-lande. </P>  \r\n\r\n<P>Ud over en vejledende folkeafstemning om det danske oplæg skal der  \r\n\r\n naturligvis senere holdes en folkeafstemning om <I>resultatet</I> af  \r\n\r\n konferencen. </P>  \r\n\r\n<P>Det vil være halsløs gerning for regeringen og Folketinget, hvis man  \r\n\r\n tillader, at den danske regering ved den kommende regeringskonference møder  \r\n\r\n frem og opnår indflydelse med et oplæg, som der overhovedet ikke er dækning  \r\n\r\n for i befolkningen. </P>  \r\n\r\n<P> <I>Modernisering af folkestyret</I>  </P>  \r\n\r\n<P>Efter forslagsstillernes mening vil en vejledende folkeafstemning om det  \r\n\r\n danske EU-oplæg betyde en afgørende styrkelse af folkestyret og rumme en  \r\n\r\n tiltrængt modernisering af den politiske beslutningsproces her i landet. </P>  \r\n\r\n<P>Den tid er for længst forbi, hvor politikerne kunne påberåbe sig særlig  \r\n\r\n viden eller større indsigt end den øvrige del af befolkningen. Folkestyret  \r\n\r\n har her i landet fungeret på godt og ondt i henved 150 år, og det er udtryk  \r\n\r\n for manglende demokratisk sindelag, hvis nogen vil hævde, at Folketinget er i  \r\n\r\n stand til at bedømme samfundsspørgsmål mere sagligt eller kvalificeret end  \r\n\r\n befolkningen. </P>  \r\n\r\n<P>Erfaringerne fra USA og Schweiz har for længst leveret dokumentation for,  \r\n\r\n at det direkte demokrati, folkeafstemninger er udtryk for, ikke har  \r\n\r\n erstattet, men på en meget positiv måde suppleret det repræsentative  \r\n\r\n demokrati. </P>  \r\n\r\n<P> <I>Større interesse for EU</I>  </P>  \r\n\r\n<P>En folkeafstemning på dette område vil føre til, at der opbygges en større  \r\n\r\n interesse og ansvarsfølelse for EU. Vælgerne opnår en direkte deltagelse i  \r\n\r\n den politiske beslutning og har al mulig grund til at engagere sig, diskutere  \r\n\r\n på arbejdspladser, i hjemmene og i nærmiljøet i øvrigt fremfor blot passivt  \r\n\r\n at skulle affinde sig med, at politikerne tiltager sig hele  \r\n\r\n beslutningsretten. </P>  \r\n\r\n<P>Tillige vil oplysningskampagnen forud for folkeafstemningen virke som en  \r\n\r\n politisk debat- og læreproces. Det, der før blev betragtet som et  \r\n\r\n &#187;internt anliggende&#171; for politikere og embedsmænd, vil blive til  \r\n\r\n reelle debatemner, hvor sagernes indhold, argumenter og konsekvenser bringes  \r\n\r\n frem i åben diskussion i medier, ved informationsmøder og på andre måder.  \r\n\r\n</P>  \r\n\r\n<P> <I>Svigtende interesse for partipolitik</I>  </P>  \r\n\r\n<P>Den svigtende vælgerinteresse for at deltage aktivt i partipolitisk  \r\n\r\n arbejde er et yderligere vigtigt argument for folkeafstemningen. Omkring  \r\n\r\n 1945-50 var op imod en fjerdedel af vælgerne her i landet medlemmer af en  \r\n\r\n vælgerforening og deltog derigennem i den politiske beslutningsproces. I dag  \r\n\r\n er kun omkring 7 pct. af vælgerne medlemmer af vælgerforeninger. Denne  \r\n\r\n udvikling fører gradvis til, at kun en meget lille politisk &#187;elite&#171;  \r\n\r\n deltager i politisk beslutningstagning, hvilket yderligere forøger afstanden  \r\n\r\n imellem politikerne og befolkningen. </P>  \r\n\r\n<P> <I>Folkeafstemning - eneste mulighed for at inddrage danskerne i  \r\n\r\n beslutningsprocessen</I>  </P>  \r\n\r\n<P>Den eneste mulighed for reelt at inddrage befolkningen i EU-debatten er  \r\n\r\n ved at afholde folkeafstemninger. Det har vist sig hver eneste gang, det er  \r\n\r\n prøvet, og det vil gøre det igen. </P>  \r\n\r\n<P>Folkeafstemninger gør danskerne ansvarsbevidste, så vi helt anderledes går  \r\n\r\n i dybden med problemstillingerne. </P>  \r\n\r\n<P>Folketinget har simpelt hen ikke råd til at lade denne chance for reelt at  \r\n\r\n inddrage alle i beslutningsprocessen op til regeringskonferencen gå fra sig.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/1995"
        },
        {
            "displayName": "Accession",
            "displayValue": "19951BA00030"
        },
        {
            "displayName": "Entydig dokumentidentifikation",
            "displayValue": "CL000030"
        },
        {
            "displayName": "Dato for førstegangsindlæggelse",
            "displayValue": "31/10/1995"
        },
        {
            "displayName": "Dato for indlæggelse",
            "displayValue": "31/10/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}