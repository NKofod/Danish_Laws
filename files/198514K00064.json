{
    "id": 108112,
    "title": "1985 BTL 64   BETÆNKNING OVER FORSLAG TIL LOV OM ÆNDRING AF AFSKRIVNINGSLOVEN (SKIBE)     NR L 64 1985-86, 1. SAMLING BLAD NR 223 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 64",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 64 </P>  \r\n\r\n<P></P>  \r\n\r\n<P>Betænkning over Forslag til lov om ændring af afskrivningsloven (Skibe)  \r\n\r\n<BR>  \r\n\r\n Nr L 64 1985-86, 1. samling Blad nr 223 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19851129 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for skatter og afgifter, som denne </P>  \r\n\r\n<P>har besvaret dels skriftligt, dels i samråd. </P>  \r\n\r\n<P>Udvalget har modtaget mundtlige henvendelser fra: </P>  \r\n\r\n<P>CO-Metal, </P>  \r\n\r\n<P>Fællestillidsmænd repræsenterende de 7 største skibsværfter, </P>  \r\n\r\n<P>Rederiforeningen og </P>  \r\n\r\n<P>Skibsværftsforeningen. </P>  \r\n\r\n<P>Der er af ministeren for skatter og afgifter samt af et mindretal </P>  \r\n\r\n<P>stillet nedenstående ændringsforslag, hvorom henvises til de </P>  \r\n\r\n<P>ledsagende bemærkninger. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis medlemmer) lovforslaget til vedtagelse med </P>  \r\n\r\n<P>de af ministeren for skatter og afgifter stillede ændringsforslag. </P>  \r\n\r\n<P>Et mindretal inden for flertallet (socialdemokratiets medlemmer af </P>  \r\n\r\n<P>udvalget) udtaler følgende: </P>  \r\n\r\n<P>Med vedtagelse af dette lovforslag set i sammenhæng med </P>  \r\n\r\n<P>skibsanparters behandling i skattereformen fra 1987 er der fundet </P>  \r\n\r\n<P>en afbalanceret løsning på den fremtidige skattemæssige behandling </P>  \r\n\r\n<P>af skibsanparter. </P>  \r\n\r\n<P>Udviklingen siden indgrebet fra december 1984 har betydet, at </P>  \r\n\r\n<P>fortjenesten ved køb af skibsanparter er skrumpet betydeligt ind. </P>  \r\n\r\n<P>Hovedårsagen hertil er det generelt lavere renteniveau og </P>  \r\n\r\n<P>kursgevinstordningen i skattereformen, som modvirker store </P>  \r\n\r\n<P>skattefrie fortjenester. Derfor er der ikke længere behov for </P>  \r\n\r\n<P>særlige begrænsninger i afskrivningsloven. </P>  \r\n\r\n<P>At skibsanparter som hovedregel får en skatteværdi på ca. 50 pct. i </P>  \r\n\r\n<P>skattereformen fra 1987 af underskudsmodregning i anden indkomst, </P>  \r\n\r\n<P>og at overskud beskattes med ca. 50 pct., betyder, at </P>  \r\n\r\n<P>erhvervsøkonomisk rentable skibsarrangementer fortsat vil være </P>  \r\n\r\n<P>attraktive. Derimod vil arrangementer, hvor skattefinansieringen er </P>  \r\n\r\n<P>et hovedelement, blive mindre givtige. Er der - som ofte fremført </P>  \r\n\r\n<P>af anpartssælgerne - kun tale om en udskydelse af skatten i de </P>  \r\n\r\n<P>første år med store afskrivninger, men hvor overskuddet indtræder </P>  \r\n\r\n<P>noget senere, sikrer den ens skattemæssige behandling af over- og </P>  \r\n\r\n<P>underskud, at investeringer i skibsanparter fortsat vil være </P>  \r\n\r\n<P>privatøkonomisk fornuftige investeringer. </P>  \r\n\r\n<P>Med vedtagelse af nærværende lovforslag opnår skibsanparter en </P>  \r\n\r\n<P>positiv særbehandling i forhold til afskrivningsreglerne for </P>  \r\n\r\n<P>anparter i maskiner, driftsmidler og bygninger m.v., der udlejes, </P>  \r\n\r\n<P>hvor der er særlige begrænsninger i afskrivningsmulighederne. </P>  \r\n\r\n<P>Socialdemokratiet anser det for skattemæssigt forsvarligt, når der </P>  \r\n\r\n<P>tages hensyn til skattereformens bestemmelser. </P>  \r\n\r\n<P>Det er socialdemokratiets håb, at de aftalte ændringer kan yde et </P>  \r\n\r\n<P>bidrag til danske værfters ordreindgang på et erhvervsøkonomisk </P>  \r\n\r\n<P>sundt grundlag. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til vedtagelse med det af ministeren for </P>  \r\n\r\n<P>skatter og afgifter under nr. 7 stillede ændringsforslag og de af </P>  \r\n\r\n<P>mindretallet stillede ændringsforslag. </P>  \r\n\r\n<P>Mindretallet må med beklagelse konstatere, at med den udformning, som </P>  \r\n\r\n<P>ministeren og udvalgsflertallet har fundet frem til, vil loven </P>  \r\n\r\n<P>næppe blive nogen hjælp overhovedet til den betrængte </P>  \r\n\r\n<P>værftsindustri. </P>  \r\n\r\n<P>Baggrunden er ministerens oplysninger om, at i den permanente </P>  \r\n\r\n<P>lovgivning fra 1. januar 1987 vil der blive skelnet mellem anparter </P>  \r\n\r\n<P>i skibe og anparter i anden form for erhvervsvirksomhed, således at </P>  \r\n\r\n<P>anparter i skibe behandles som passive investeringer, mens andre </P>  \r\n\r\n<P>typer anparter behandles som aktive investeringer. CO-Metal, </P>  \r\n\r\n<P>Værftsforeningen og Rederiforeningen har udtrykt frygt for, at </P>  \r\n\r\n<P>denne forskelsbehandling vil medføre, at investorer for fremtiden </P>  \r\n\r\n<P>vil koncentrere sig om andre investeringsgoder, og mindretallet </P>  \r\n\r\n<P>finder denne frygt berettiget. </P>  \r\n\r\n<P>Mindretallet kan dog tilslutte sig betragtningerne om, at der også i </P>  \r\n\r\n<P>fremtiden er behov for at undgå egentlige leasingarrangementer i </P>  \r\n\r\n<P>skibe. Mindretallet foreslår derfor kun begrænsningen i antallet af </P>  \r\n\r\n<P>anpartshavere ophævet for arrangementer, hvori ikke indgår udleje </P>  \r\n\r\n<P>for en længere periode end 2 år. Til gengæld er der ikke behov for </P>  \r\n\r\n<P>i den fremtidige lovgivning at behandle skibsanparter anderledes </P>  \r\n\r\n<P>end andre typer anparter. </P>  \r\n\r\n<P>Ændringsforslag </P>  \r\n\r\n<P>Af ministeren for skatter og afgifter, tiltrådt af et flertal </P>  \r\n\r\n<P>(udvalget med undtagelse af SF): </P>  \r\n\r\n<P>Til titlen </P>  \r\n\r\n<P>1) Efter &#187;afskrivningsloven&#171; indsættes: &#187;og  \r\n\r\n ligningsloven&#171;. </P>  \r\n\r\n<P>Til § 1 </P>  \r\n\r\n<P>2) Paragraffen affattes således: </P>  \r\n\r\n<P>&#187;§ 1 </P>  \r\n\r\n<P>I lov om skattemæssige afskrivninger m.v., jfr. lovbekendtgørelse nr. </P>  \r\n\r\n<P>383 af 20. august 1985, ophæves § 17 A og § 32 B.&#171; </P>  \r\n\r\n<P>Af et mindretal (SF): </P>  \r\n\r\n<P>3) Efter den foreslåede ændring af § 17A, stk. 3 og 4, der bliver nr. </P>  \r\n\r\n<P>1, indsættes som nr. 2: </P>  \r\n\r\n<P>&#187;2. I § 17A indsættes som stk. 8: </P>  \r\n\r\n<P>&#187;Stk. 8. Ligningsrådet kan tillade, at ejere, der omfattes af stk.  \r\n\r\n</P>  \r\n\r\n<P>1, ikke skal anvende reglerne i stk. 2-6, hvis skibsprojektet ikke </P>  \r\n\r\n<P>omfatter udlejning af skibet for en periode af længere varighed end </P>  \r\n\r\n<P>2 år.&#171;&#187; </P>  \r\n\r\n<P>Af ministeren for skatter og afgifter, tiltrådt af et flertal </P>  \r\n\r\n<P>(udvalget med undtagelse af SF): </P>  \r\n\r\n<P>Ny paragraf </P>  \r\n\r\n<P>4) Efter § 1 indsættes som ny paragraf: </P>  \r\n\r\n<P>&#187;§ 01 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jfr. lovbekendtgørelse nr. 405 af 2. september </P>  \r\n\r\n<P>1985, ophæves § 18A, stk. 1, 2. pkt.&#171; </P>  \r\n\r\n<P>Til § 2 </P>  \r\n\r\n<P>5) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning for skibe, hvor skriftlig aftale om erhvervelsen er </P>  \r\n\r\n<P>indgået den 7. december 1984 eller senere.&#171; </P>  \r\n\r\n<P>Af et mindretal (SF): </P>  \r\n\r\n<P>6) Efter stk. 2 indsættes som stk. 3: </P>  \r\n\r\n<P>&#187;Stk. 3. § 1, nr. 2, har virkning for skibe, hvor skriftlig aftale  \r\n\r\n</P>  \r\n\r\n<P>om erhvervelsen er indgået efter 6. november 1985.&#171; </P>  \r\n\r\n<P>Af ministeren for skatter og afgifter, tiltrådt af udvalget: </P>  \r\n\r\n<P>Til § 3 </P>  \r\n\r\n<P>7) Paragraffen udgår. </P>  \r\n\r\n<P>BEMÆRKNINGER </P>  \r\n\r\n<P>Til nr. 1, 2, 4, 5 og 7 </P>  \r\n\r\n<P>Ændringsforslagene går ud på at ophæve den begrænsning i </P>  \r\n\r\n<P>afskrivningsadgangen, der blev gennemført i december 1984 for skibe </P>  \r\n\r\n<P>med mere end 10 ejere. Begrænsningen gælder, når skriftlig aftale </P>  \r\n\r\n<P>om erhvervelse af skibet er indgået den 7. december 1984 eller </P>  \r\n\r\n<P>senere. </P>  \r\n\r\n<P>Ved lovforslaget blev der foreslået en permanent forhøjelse af </P>  \r\n\r\n<P>afskrivningsgrundlaget fra 55 pct. til 75 pct. og en midlertidig </P>  \r\n\r\n<P>ophævelse af afskrivningsbegrænsningen i 1985 og 1986 for skibe med </P>  \r\n\r\n<P>indtil 50 ejere. </P>  \r\n\r\n<P>Efter ændringsforslagene ophæves afskrivningsbegrænsningen i § 17A </P>  \r\n\r\n<P>helt. Det vil sige, at der bliver fuld afskrivning for skibe uanset </P>  \r\n\r\n<P>antallet af ejere. </P>  \r\n\r\n<P>Ophævelsen skal have virkning fra og med den 7. december 1984. Der </P>  \r\n\r\n<P>vil således også blive fuld afskrivning for de skibe, der har været </P>  \r\n\r\n<P>omfattet af reglerne om det begrænsede afskrivningsgrundlag i § </P>  \r\n\r\n<P>17A. </P>  \r\n\r\n<P>Ændringsforslagene skal ses i sammenhæng med, at der som et led i </P>  \r\n\r\n<P>skattereformen vil blive stillet forslag om, at indkomst ved </P>  \r\n\r\n<P>selvstændig skibsvirksomhed i visse tilfælde skal betragtes som </P>  \r\n\r\n<P>kapitalindkomst. Det drejer sig om de tilfælde, hvor virksomheden </P>  \r\n\r\n<P>er den skattepligtiges bierhverv. Er skibsvirksomheden bierhverv, </P>  \r\n\r\n<P>vil der ikke være mulighed for at anvende virksomhedsordningen. </P>  \r\n\r\n<P>Selv om indkomsten anses for kapitalindkomst, vil </P>  \r\n\r\n<P>afskrivningslovens regler dog finde anvendelse. </P>  \r\n\r\n<P>Indkomst ved selvstændig skibsvirksomhed vil derimod være personlig </P>  \r\n\r\n<P>indkomst, hvis virksomheden er en del af den skattepligtiges </P>  \r\n\r\n<P>hovednæring. Der er i dette tilfælde mulighed for at anvende </P>  \r\n\r\n<P>virksomhedsordningen. </P>  \r\n\r\n<P>Der skal ikke for anden erhvervsvirksomhed end skibsvirksomhed </P>  \r\n\r\n<P>foretages en opdeling mellem hovednæring og bierhverv. </P>  \r\n\r\n<P>De nærmere regler for behandlingen af indkomster ved skibsvirksomhed </P>  \r\n\r\n<P>vil fremgå af skattereformforslagene. </P>  \r\n\r\n<P>Det må forventes, at de første års provenutab ved at ophæve </P>  \r\n\r\n<P>afskrivningslovens § 17A bliver meget beskedne. </P>  \r\n\r\n<P>Dette hænger sammen med, at gennemførelsen af den foreslåede </P>  \r\n\r\n<P>kursgevinstordning, jfr. forslag til lov om skattefri behandling af </P>  \r\n\r\n<P>gevinst og tab på fordringer og gæld (L 19), vil indskrænke </P>  \r\n\r\n<P>mulighederne for at opnå skattefrie kursgevinster som led i </P>  \r\n\r\n<P>leasingarrangementer m.v. Desuden vil forventningerne om, at </P>  \r\n\r\n<P>indkomst ved selvstændig skibsvirksomhed i visse tilfælde skal </P>  \r\n\r\n<P>betragtes som kapitalindkomst efter 1. januar 1987, være af </P>  \r\n\r\n<P>afgørende betydning for, om investorerne vil tegne skibsanparter. </P>  \r\n\r\n<P>Til nr. 3 og 6 </P>  \r\n\r\n<P>Det bemærkes, at dispensationen skal gives, når der ikke i projektet </P>  \r\n\r\n<P>indgår udlejning af skibet for en periode af længere varighed end 2 </P>  \r\n\r\n<P>år. Derved bevares muligheden for de typer udlejning, der </P>  \r\n\r\n<P>sædvanligvis indgår som et led i aktiv skibsfart, mens der fortsat </P>  \r\n\r\n<P>sker indskrænkninger i afskrivningsmulighederne for egentlige </P>  \r\n\r\n<P>leasingarrangementer. Når paragraffen er udformet som en </P>  \r\n\r\n<P>bemyndigelse til ligningsrådet, skyldes det, at det må anses for </P>  \r\n\r\n<P>vanskeligt for de enkelte ligningskontorer at overskue de ofte </P>  \r\n\r\n<P>komplicerede projekter. Derfor er det mest rationelt, at </P>  \r\n\r\n<P>ligningsrådet foretager en vurdering af de enkelte projekter. </P>  \r\n\r\n<P>Det bemærkes endvidere, at hvis projektet ændres, så der forekommer </P>  \r\n\r\n<P>udlejning for en længere periode end 2 år i et projekt, der har </P>  \r\n\r\n<P>fået dispensation, skal der ske en efterbeskatning for hele </P>  \r\n\r\n<P>perioden. Ligningsrådet kan dog efter omstændighederne bestemme, at </P>  \r\n\r\n<P>en sådan efterbeskatning kun skal ske, hvis projektet ændres inden </P>  \r\n\r\n<P>for en på forhånd fastsat frist. </P>  \r\n\r\n<P>Hagen Hagensen (KF) nfmd. Collet (KF) Houe (KF) Fogh Rasmussen </P>  \r\n\r\n<P>(V) Gudrun Andreasen (V) Bente Juncker (CD) Blæsbjerg (FP) </P>  \r\n\r\n<P>Arne Bjerregaard (KrF) Jytte Hilden (S) Sonja Mikkelsen (S) </P>  \r\n\r\n<P>Lohmann (S) Lykketoft (S) Stavad (S) fmd. Tastesen (S) Rahbæk </P>  \r\n\r\n<P>Møller (SF) Thoft (SF) Bernhard Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00064"
        },
        {
            "displayName": "Entydig dokumentidentifikation",
            "displayValue": "CL005847"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}