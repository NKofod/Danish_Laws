{
    "id": 50525,
    "title": "Bestemmelser om radionavigations- og radiolandingshjælpemidler på jorden ",
    "documentTypeId": "60",
    "isSagsforlobPeriodValid": false,
    "shortName": "BEK nr 17088 af 01/02/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om radionavigations- og  \r\n\r\n radiolandingshjælpemidler på jorden </H1>  \r\n\r\n<P></P>  \r\n\r\n<P>I medfør af § 52 og § 149, stk. 10 og 13, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Ministeriet for Offentlige  \r\n\r\n Arbejder, jf. bekendtgørelse nr. 170 af 28. april 1985 om specifikationer for  \r\n\r\n flyvepladser, § 1, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 International Standards and Recommended Practices Aeronautical  \r\n\r\n Telecommunications, Annex 10 to the Convention on International Civil  \r\n\r\n Aviation, Volume I, seneste udgave. </P>  \r\n\r\n<P>1.2 International Telegraph Unions Radio Regulations, seneste udgave. </P>  \r\n\r\n<P>1.3 Gebyrreglement for Statens Luftfartsvæsen med seneste ændringer for  \r\n\r\n tiden gældende fra 1. oktober 1983. </P>  \r\n\r\n<P>1.4 Ministeriet for Offentlige Arbejders bekendtgørelse nr. 606 af 23.  \r\n\r\n november 1982 om landmobile radiotjenester mv., seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Det påhviler den, der har fået tilladelse til at indrette og drive en  \r\n\r\n offentlig flyveplads, i det følgende kaldet koncessionshaveren, at sikre, at  \r\n\r\n etablering, drift og vedligeholdelse af radionavigations- og  \r\n\r\n radiolandingshjælpemidler på jorden, installeret med henblik på anvendelse  \r\n\r\n inden for civil luftfart, i det følgende benævnt hjælpemiddel, sker i  \r\n\r\n overensstemmelse med bestemmelserne i denne BL. </P>  \r\n\r\n<P CLASS=PUNKT> <B>3.</B> Gyldighedsområde </P>  \r\n\r\n<P>Denne BL gælder for dansk område samt for områder, indenfor hvilke Danmark  \r\n\r\n i henhold til international overenskomst er forpligtet til at yde  \r\n\r\n lufttrafiktjeneste. </P>  \r\n\r\n<P CLASS=PUNKT> <B>4.</B> Etablering </P>  \r\n\r\n<P>4.1 Tilladelse til etablering af et hjælpemiddel skal indhentes hos  \r\n\r\n Statens Luftfartsvæsen. </P>  \r\n\r\n<P>4.2 Det er en forudsætning for en etableringstilladelse, </P>  \r\n\r\n<UL CLASS=PLAIN-LIST>  \r\n\r\n<LI>a) at det efter Statens Luftfartsvæsens opfattelse vil være rimeligt at  \r\n\r\n etablere det pågældende hjælpemiddel, </LI>  \r\n\r\n<LI>b) at det pågældende hjælpemiddel er godkendt af Post- og  \r\n\r\n Telegrafvæsenet, samt </LI>  \r\n\r\n<LI>c) at frekvens og sendetilladelse kan stilles til rådighed af Post- og  \r\n\r\n Telegrafvæsenet. </LI>  \r\n\r\n</UL>  \r\n\r\n<P>Statens Luftfartsvæsen indhenter tilladelse fra Post- og Telegrafvæsenet.  \r\n\r\n Tilladelser, der er nødvendige i medfør af anden lovgivning, er ikke omfattet  \r\n\r\n af denne BL og må indhentes af ansøgeren. </P>  \r\n\r\n<P>4.3 Tilladelse til etablering af et hjælpemiddel udstedes af Statens  \r\n\r\n Luftfartsvæsen efter ansøgning på hertil autoriseret formular, vedlagt et  \r\n\r\n kort i målestok 1:25.000, hvorpå hjælpemidlets påtænkte placering er angivet.  \r\n\r\n</P>  \r\n\r\n<P>4.3.1 Tilladelse til etablering af et hjælpemiddel bortfalder, hvis  \r\n\r\n ansøgning om teknisk godkendelse, jf. pkt. 5.1.1, ikke er Statens  \r\n\r\n Luftfartsvæsen i hænde senest 2 år efter den meddelte eta-  \r\n\r\n bleringstilladelse. </P>  \r\n\r\n<P>4.4 Forinden etablering af et hjælpemiddel påbegyndes, skal  \r\n\r\n koncessionshaveren sikre sig, at eventuelle servitutter på arealer omkring  \r\n\r\n hjælpemidlet til sikring af hindringsfri udstråling fra hjælpemidlet er  \r\n\r\n tinglyst. </P>  \r\n\r\n<P>4.5 Prøvedrift af et hjælpemiddel må ikke finde sted uden tilladelse fra  \r\n\r\n Statens Luftfartsvæsen, som udsender Notam herom. </P>  \r\n\r\n<P CLASS=PUNKT> <B>5.</B> Teknisk/operativ godkendelse </P>  \r\n\r\n<P>5.1 Forinden et hjælpemiddel sættes i drift, skal det være teknisk og  \r\n\r\n operativt godkendt af Statens Luftfartsvæsen. </P>  \r\n\r\n<P>5.1.1 Teknisk godkendelse af et hjælpemiddel sker efter ansøgning på  \r\n\r\n hertil autoriseret formular. Ansøgningen skal være Statens Luftfartsvæsen i  \r\n\r\n hænde senest 2 måneder, før hjælpemidlet ønskes sat i drift, og være vedlagt  \r\n\r\n forslag til drifts- og vedligeholdelsesforskrifter, herunder skemaer til brug  \r\n\r\n for registrering af den rutinemæssige vedligeholdelse. </P>  \r\n\r\n<P>5.1.2 Det er en forudsætning for teknisk godkendelse, </P>  \r\n\r\n<UL CLASS=PLAIN-LIST>  \r\n\r\n<LI>a) at hjælpemidlet er i overensstemmelse med Annex 10, Volume I, til  \r\n\r\n Chicago-konventionen samt International Telegraph Unions Radio Regulations,  \r\n\r\n seneste udgaver, </LI>  \r\n\r\n<LI>b) at hjælpemidlet er sikret mod uvedkommendes adgang ved forsvarlig  \r\n\r\n indhegning og skiltning, </LI>  \r\n\r\n<LI>c) at der ved hjælpemidlet forefindes en ajourført drifts- og  \r\n\r\n vedligeholdelsesforskrift, ajourførte tekniske tegninger og beskrivelser,  \r\n\r\n servicevejledning, driftsdata (sendeeffekt, frekvens, identifikation mv.),  \r\n\r\n tjenestejournal med oplysninger om hjælpemidlets drift, dvs. fejl, udbedring  \r\n\r\n etc., rutineeftersyn og -målinger samt tidspunkter for disse, samt </LI>  \r\n\r\n<LI>d) at koncessionshaveren råder over det fornødne måleudstyr til udførelse  \r\n\r\n af de foreskrevne målinger på hjælpemidlet. </LI>  \r\n\r\n</UL>  \r\n\r\n<P>5.1.3 Statens Luftfartsvæsen publicerer oplysninger om hjælpemidlet. </P>  \r\n\r\n<P>5.1.4 Teknisk godkendelse gives i form af et godkendelsesbevis,  \r\n\r\n indeholdende de vilkår, som findes påkrævet. </P>  \r\n\r\n<P>5.1.5 Statens Luftfartsvæsen samt Post- og Telegrafvæsenet skal have  \r\n\r\n uhindret adgang til at besigtige og kontrollere hjælpemidlet. </P>  \r\n\r\n<P>5.2 Operationel godkendelse foreligger, når Statens Luftfartsvæsen i NOTAM  \r\n\r\n har udsendt oplysninger om hjælpemidlets operationelle specifikationer samt  \r\n\r\n om tidspunktet for, hvornår hjælpemidlet sættes i drift. </P>  \r\n\r\n<P CLASS=PUNKT> <B>6.</B> Drift og vedligeholdelse </P>  \r\n\r\n<P>6.1 Det påhviler koncessionshaveren at sikre, at driften af et i denne BL  \r\n\r\n omhandlet hjælpemiddel varetages af en af Statens Luftfartsvæsen godkendt  \r\n\r\n teknisk organisation/tekniker. </P>  \r\n\r\n<P>6.2 Det påhviler den i pkt. 6.1 nævnte organisation/tekniker at sikre, at  \r\n\r\n hjælpemidlet drives og vedligeholdes i overensstemmelse med de til enhver tid  \r\n\r\n af Statens Luftfartsvæsen udfærdigede bestemmelser, herunder den for  \r\n\r\n hjælpemidlet af Statens Luftfartsvæsen godkendte drifts- og  \r\n\r\n vedligeholdelsesforskrift. </P>  \r\n\r\n<P CLASS=PUNKT> <B>7.</B> Teknisk organisation/tekniker </P>  \r\n\r\n<P>7.1 Statens Luftfartsvæsens godkendelse af en teknisk organisation i  \r\n\r\n henhold til pkt. 6.1 er betinget af, at organisationen er sammensat på en  \r\n\r\n sådan måde, at den efter Statens Luftfartsvæsens skøn kan opfylde de til  \r\n\r\n godkendelsen knyttede forpligtelser, og at mindst en person i organisationen  \r\n\r\n opfylder kravene under pkt. 7.3. </P>  \r\n\r\n<P>7.2 Statens Luftfartsvæsens godkendelse af en tekniker sker efter  \r\n\r\n ansøgning på hertil autoriseret formular. </P>  \r\n\r\n<P>7.3 Godkendelsen er betinget af, at den pågældende </P>  \r\n\r\n<UL CLASS=PLAIN-LIST>  \r\n\r\n<LI>a) er uddannet som radio- eller elektronikmekaniker eller har anden  \r\n\r\n tilsvarende relevant uddannelse, og </LI>  \r\n\r\n<LI>b) har gennemgået de for de pågældende hjælpemidler relevante kurser hos  \r\n\r\n leverandører og/eller ved anerkendt teknisk kursus eller overfor Statens  \r\n\r\n Luftfartsvæsen kan dokumentere tilstrækkelig praktisk og teoretisk kendskab  \r\n\r\n til de relevante hjælpemidler, f.eks. som vedligeholdelsestekniker på  \r\n\r\n tilsvarende anlæg. </LI>  \r\n\r\n</UL>  \r\n\r\n<P CLASS=PUNKT> <B>8.</B> Tilbagekaldelse </P>  \r\n\r\n<P>8.1 Statens Luftfartsvæsen kan tilbagekalde en meddelt  \r\n\r\n etableringstilladelse, hvis hensynet til luftfartens sikkerhed kræver det.  \r\n\r\n</P>  \r\n\r\n<P>8.2 Statens Luftfartsvæsen kan tilbagekalde en meddelt teknisk  \r\n\r\n godkendelse, hvis de fastsatte vilkår ikke overholdes. Statens Luftfartsvæsen  \r\n\r\n kan i sådanne tilfælde kræve hjælpemidlet demonteret. </P>  \r\n\r\n<P>8.3 Post- og Telegrafvæsenet kan tilbagekalde den under pkt. 4.2b) og c)  \r\n\r\n nævnte godkendelse/tilladelse, hvis det efter post- og telegrafvæsenets  \r\n\r\n vurdering anses for påkrævet. </P>  \r\n\r\n<P CLASS=PUNKT> <B>9.</B> Gebyr </P>  \r\n\r\n<P>9.1 Gebyr for den tekniske godkendelse af et hjælpemiddel og for  \r\n\r\n rutinemæssige kontrol opkræves af Statens Luftfartsvæsen i henhold til det af  \r\n\r\n Ministeriet for Offentlige Arbejder udfærdigede ge- byrreglement. </P>  \r\n\r\n<P>9.2 Gebyr for den under pkt. 4.2c) givne tilladelse opkræves af post- og  \r\n\r\n telegrafvæsenet i henhold til de herom fastsatte bestemmelser. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser, truffet af Statens Luftfartsvæsen efter bestemmelserne i denne  \r\n\r\n BL, kan påklages til Ministeriet for Offentlige Arbejder. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>Overtrædelse af bestemmelser i denne BL straffes i medfør af  \r\n\r\n luftfartslovens § 149, stk. 10, med bøde eller hæfte. Overtrædelse af  \r\n\r\n bestemmelser begået af et aktieselskab, andelsselskab eller lignende straffes  \r\n\r\n efter luftfartslovens § 149, stk. 13, med bøde. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>13.1 Denne BL træder i kraft den 1. februar 1986. </P>  \r\n\r\n<P>13.2 Samtidig ophæves BL 3-3, 2. udgave af 1. februar 1972. </P>  \r\n\r\n<P>V. K. H. Eggers </P>  \r\n\r\n<P>/ C. Mørup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 3-3, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19861708805"
        },
        {
            "displayName": "Entydig dokumentidentifikation",
            "displayValue": "CM009348"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17088"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/02/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 170 af 28/04/1985, § 1"
        },
        {
            "displayName": "Ressortministeriets journalnummer",
            "displayValue": "14-4/3-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}