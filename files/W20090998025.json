{
    "id": 129281,
    "title": "Medlem afslog udarbejdelse af jobplan, medlemmet ønskede at gå på efterløn, overgik til efterløn halvanden måned efter afslaget, gyldig grund, ikke selvforskyldt ledig.",
    "documentTypeId": "240",
    "isSagsforlobPeriodValid": true,
    "shortName": "KEN nr 9980 af 29/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Medlem afslog udarbejdelse af jobplan, medlemmet ønskede at gå på efterløn, overgik til efterløn halvanden måned efter afslaget, gyldig grund, ikke selvforskyldt ledig.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var til møde hos anden aktør den 10. december 2008 vedrørende aktivering i henhold til en jobplan, hvor der blev talt om tilbud om job med løntilskud.</div>\r\n        </p>\r\n        <p class=\"Tekst2\">\r\n          <div>Medlemmet kontaktede den 8. januar 2009 anden aktør og meddelte, at hun ikke ønskede tilbud om job med løntilskud, fordi hun i stedet ønskede at gå på efterløn.</div>\r\n        </p>\r\n        <p class=\"Tekst2\">\r\n          <div>Anden aktør indberettede den 8. januar 2009 til a-kassen, at medlemmet ikke ønskede at deltage i udarbejdelsen af en jobplan.</div>\r\n        </p>\r\n        <p class=\"Tekst2\">\r\n          <div>Medlemmet kom ikke i aktivering, og der blev ikke udarbejdet en jobplan for medlemmet.</div>\r\n        </p>\r\n        <p class=\"Tekst2\">\r\n          <div>Medlemmet overgik til efterløn den 23. februar 2009.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet den 8. januar 2009 afslog at være med til at udarbejde en jobplan.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at medlemmet havde en gyldig grund til at afslå udarbejdelsen af en jobplan.</div>\r\n        </p>\r\n        <p class=\"Tekst2\">\r\n          <div>Ankenævnet lagde i den forbindelse vægt på, at medlemmet ved afslaget oplyste, at hun ønskede at gå på efterløn, samt at medlemmet rent faktisk gik på efterløn den 23. februar 2009.</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere ikke, at § 18, stk. 2, i bekendtgørelse om selvforskyldt ledighed finder anvendelse i medlemmets situation, som vedrører afslag på at medvirke til udarbejdelse af en jobplan jf. ordlyden af § 18, stk. 4, idet der her alene henvises til stk. 1.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således Arbejdsdirektoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet din klage på møde den 28. maj 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Du anses ikke for selvforskyldt ledig den 8. januar 2009, hvor du afslog at være med til at udarbejde en jobplan.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 5. marts 2009.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> du var til møde hos anden aktør den 10. december 2008 vedrørende aktivering i henhold til en jobplan, hvor I talte om tilbud om job med løntilskud,</p>\r\n        <p class=\"Liste1\"><span class=\"Liste1Nr\" id=\"\">–</span> du den 8. januar 2009 kontaktede anden aktør og meddelte, at du ikke ønskede et tilbud om job med løntilskud,</p>\r\n        <p class=\"Liste1\"><span class=\"Liste1Nr\" id=\"\">–</span> anden aktør den 8. januar 2009 indberettede til a-kassen, at du ikke ville medvirke til udarbejdelsen af en jobplan, og</p>\r\n        <p class=\"Liste1\"><span class=\"Liste1Nr\" id=\"\">–</span> der ikke blev udarbejdet en jobplan.</p>\r\n      </p>\r\n      <p class=\"TekstV\">Arbejdsdirektoratet har den 5. marts 2009 truffet afgørelse om, at du var selvforskyldt ledig den 8. januar 2009, og at du skal have en karantæne på 3 uger.</p>\r\n      <p class=\"TekstV\">Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund.</p>\r\n      <p class=\"TekstV\">De gyldige grunde findes i bekendtgørelse om selvforskyldt ledighed kap. 4.</p>\r\n      <p class=\"TekstV\">Et medlem kan med gyldig grund afslå at være med til at udarbejde eller revidere en jobplan, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"TekstV\">Ankenævnet finder, at du den 8. januar 2009 afslog at være med til at udarbejde en jobplan.</p>\r\n      <p class=\"TekstV\">Ankenævnet har lagt vægt på, at du var til møde hos anden aktør den 10. december 2008 vedrørende aktivering i henhold til en jobplan, hvor I talte om tilbud om job med løntilskud.</p>\r\n      <p class=\"TekstV\">Ankenævnet har videre lagt vægt på, at du den 8. januar 2009 kontaktede anden aktør og meddelte, at du ikke ønskede et tilbud om job med løntilskud, fordi du i stedet ville gå på efterløn den 31. januar 2009.</p>\r\n      <p class=\"TekstV\">Ankenævnet har endvidere lagt vægt på, at anden aktør den 8. januar 2009 til a-kassens indberettede, at du ikke ville medvirke til udarbejdelsen af en jobplan.</p>\r\n      <p class=\"TekstV\">Du har endvidere oplyst, at du den 2. februar 2009 i a-kassen fik udleveret en ansøgning om efterløn, som du indsendte omkring den 19. februar 2009.</p>\r\n      <p class=\"TekstV\">A-kassen har til sagen oplyst, at a-kassen modtog din ansøgning om efterløn den 20. februar 2009, og at du overgik til efterløn den 23. februar 2009.</p>\r\n      <p class=\"TekstV\">Du har bekræftet oplysningen om, at du gik på efterløn den 23. februar 2009.</p>\r\n      <p class=\"TekstV\">Ankenævnet finder, at du havde en gyldig grund til at afslå udarbejdelsen af en jobplan.</p>\r\n      <p class=\"TekstV\">Ankenævnet har lagt vægt på, at du ved afslaget den 8. januar 2009 oplyste, at du ønskede at gå på efterløn.</p>\r\n      <p class=\"TekstV\">Ankenævnet har endvidere lagt vægt på, at du rent faktisk gik på efterløn den 23. februar 2009.</p>\r\n      <p class=\"TekstV\">Ankenævnet finder ikke, at § 18, stk. 2, i bekendtgørelse om selvforskyldt ledighed finder anvendelse i din situation, som vedrører afslag på at medvirke til udarbejdelse af en jobplan jf. ordlyden af § 18, stk. 4, idet der her alene henvises til stk. 1.</p>\r\n      <p class=\"TekstV\">Du anses dermed ikke for selvforskyldt ledig, da du den 8. januar 2009 afslog at være med til at udarbejde en jobplan.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 1, nr. 5 og stk. 6, i lov om arbejdsløshedsforsikring mv., jf. lovbekendtgørelse nr. 975 af 26. september 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> § 13, stk. 1 og § 18, stk. 1 og 4, i Arbejdsdirektoratets bekendtgørelse nr. 178 af 19. februar 2007 om selvforskyldt ledighed.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt sekretariatets kontorrapporter af den 13. maj 2009 og den 14. maj 2009.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">Du kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 975 af 26. september 2008:</span></p>\r\n      <p class=\"TekstV\"><span class=\"Bold\">§ 63</span>. Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet uden fyldestgørende grund afslår et rimeligt arbejde, der er formidlet af staten i jobcenteret, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\" id=\"\">4)</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\" id=\"\">5)</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ved ophør på grund af konkurs,</p>\r\n        <p class=\"Liste1\"><span class=\"Liste1Nr\" id=\"\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ved ophør på grund af tvangsauktion.</p>\r\n      </p>\r\n      <p class=\"TekstV\"><span class=\"Italic\">Stk. 3</span>. Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.</p>\r\n      <p class=\"TekstV\"><span class=\"Italic\">Stk. 4</span>. Ved selvforskyldt ledighed efter stk. 1 pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1) </span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">2)</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\"><span class=\"Italic\">Stk. 5</span>. For et medlem, der er mellem 25 og 30 år, og som ikke har gennemført en uddannelse, der berettiger til optagelse i en arbejdsløshedskasse, jf. § 41, bortfalder retten til dagpenge, jf. stk. 4, 2. pkt., hvis medlemmet efter at have afslået eller være ophørt i et tilbud efter § 85, stk. 3, i lov om en aktiv beskæftigelsesindsats, uden fyldestgørende grund afslår at finde, søge ind på eller påbegynde en uddannelse, jf. § 85, stk. 4, i lov om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 6</span>. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 178 af 19. februar 2007 om selvforskyldt ledighed</span>:</p>\r\n      <p class=\"TekstV\" style=\"text-align: Center;\"><span class=\"Italic\">Afslag på en jobplan eller afslag på eller ophør i et tilbud</span></p>\r\n      <p class=\"TekstV\"><span class=\"Bold\">§ 13</span>. Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund, jf. kap. 4.</p>\r\n      <p class=\"TekstV\"><span class=\"Italic\">Stk. 2</span>. Et medlem er selvforskyldt ledig, hvis medlemmet afslår, ikke begynder på eller ophører i et tilbud uden en gyldig grund, jf. kap. 4.</p>\r\n      <p class=\"TekstV\"><span class=\"Italic\">Stk. 3</span>. Det sidestilles med et afslag, hvis et medlem udviser en adfærd, som gør, at medlemmet ikke får udarbejdet eller revideret en jobplan eller ikke får et tilbud.</p>\r\n      <p class=\"TekstV\"><span class=\"Italic\">Stk. 4</span>. Medlemmet er dog ikke selvforskyldt ledig, hvis medlemmet har vilje til at møde til tilbudet, men udebliver,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1) </span> fordi medlemmet er til en ansættelsessamtale hos en arbejdsgiver,</p>\r\n        <p class=\"Liste1\"><span class=\"Liste1Nr\" id=\"\">2)</span> er begyndt på et arbejde, eller</p>\r\n        <p class=\"Liste1\"><span class=\"Liste1Nr\" id=\"\">3)</span> hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.</p>\r\n      </p>\r\n      <p class=\"TekstV\"><span class=\"Italic\">Stk. 5</span>. Det er en betingelse for anvendelsen af stk. 4, at medlemmet straks kontakter jobcenteret om udeblivelsen.</p>\r\n      <p class=\"TekstV\" style=\"text-align: Center;\">Kapitel 4</p>\r\n      <p class=\"TekstV\" style=\"text-align: Center;\"><span class=\"Italic\">Gyldige grunde</span></p>\r\n      <p class=\"TekstV\"><span class=\"Bold\">§ 14</span>. En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud eller udebliver fra en jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 2</span>. Det er ikke en gyldig grund, hvis årsagen til afslaget, opsigelsen eller udeblivelsen er en afledt følge af en handling, som medlemmet har foretaget efter eget valg.</p>\r\n      <p class=\"TekstV\" style=\"text-align: Center;\"><span class=\"Italic\">Helbred</span></p>\r\n      <p class=\"TekstV\"><span class=\"Bold\">§ 15</span>. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis der er dokumentation fra en læge for,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opsigelse eller ophør er det et krav, at medlemmet har prøvet at få et andet arbejde på arbejdspladsen.</p>\r\n      <p class=\"TekstV\" style=\"text-align: Center;\"><span class=\"Italic\">Transport</span></p>\r\n      <p class=\"TekstV\"><span class=\"Bold\">§ 16</span>. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.</p>\r\n      <p class=\"TekstV\"><span class=\"Italic\">Stk. 2</span>. Ved opsigelse eller ophør er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> omlægning af offentlige transportmidler,</p>\r\n        <p class=\"Liste1\"><span class=\"Liste1Nr\" id=\"\">2)</span> ændring af arbejdstidens placering, eller</p>\r\n        <p class=\"Liste1\"><span class=\"Liste1Nr\" id=\"\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Pasning af familie</span></p>\r\n      <p class=\"TekstV\"><span class=\"Bold\">§ 17</span>. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</p>\r\n      <p class=\"TekstV\"><span class=\"Italic\">Stk. 2</span>. Ved opsigelse skal medlemmet have prøvet at få en anden arbejdstid, og medlemmet skal have gjort rimelige forsøg på at skaffe en pasningsmulighed.</p>\r\n      <p class=\"TekstV\"><span class=\"Italic\">Stk. 3</span>. Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4</span>. Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\" style=\"text-align: Center;\"><span class=\"Italic\">Efterløn</span></p>\r\n      <p class=\"TekstV\"><span class=\"Bold\">§ 18</span>. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"TekstV\"><span class=\"Italic\">Stk. 2</span>. Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</p>\r\n      <p class=\"TekstV\"><span class=\"Italic\">Stk. 3</span>. Stk. 1 og 2 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4</span>. Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\" style=\"text-align: Center;\"><span class=\"Italic\">Deltidsforsikredes arbejdstid</span></p>\r\n      <p class=\"TekstV\"><span class=\"Bold\">§ 19</span>. Et deltidsforsikret medlem kan afslå eller opsige et arbejde eller afslå eller ophøre i et tilbud eller en aktivitet, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</p>\r\n      <p class=\"TekstV\"><span class=\"Italic\">Stk. 2</span>. Ved opsigelse af et arbejde eller ved ophør i et tilbud er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</p>\r\n      <p class=\"TekstV\"><span class=\"Italic\">Stk. 3</span>. Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\" style=\"text-align: Center;\"><span class=\"Italic\">Tab af supplerende dagpenge</span></p>\r\n      <p class=\"TekstV\"><span class=\"Bold\">§ 20</span>. Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</p>\r\n      <p class=\"TekstV\"><span class=\"Italic\">Stk. 2</span>. Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</p>\r\n      <p class=\"TekstV\" style=\"text-align: Center;\"><span class=\"Italic\">Frigørelsesattest</span></p>\r\n      <p class=\"TekstV\"><span class=\"Bold\">§ 21</span>. Et medlem kan afslå eller opsige et arbejde eller afslå eller ophøre i et tilbud, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</p>\r\n      <p class=\"TekstV\"><span class=\"Italic\">Stk. 2</span>. Ved opsigelse og ophør er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</p>\r\n      <p class=\"TekstV\" style=\"text-align: Center;\"><span class=\"Italic\">Arbejde i udlandet</span></p>\r\n      <p class=\"TekstV\"><span class=\"Bold\">§ 22</span>. Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> under ansættelsen har bopæl i Danmark,</p>\r\n        <p class=\"Liste1\"><span class=\"Liste1Nr\" id=\"\">2)</span> er udsendt af den danske stat eller</p>\r\n        <p class=\"Liste1\"><span class=\"Liste1Nr\" id=\"\">3)</span> er ansat hos en arbejdsgiver, der er skattemæssigt registreret i Danmark.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</p>\r\n      <p class=\"TekstV\" style=\"text-align: Center;\"><span class=\"Italic\">Produktion af krigsmateriel</span></p>\r\n      <p class=\"TekstV\"><span class=\"Bold\">§ 23</span>. Et medlem kan afslå eller opsige et arbejde eller afslå eller ophøre i et tilbud, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</p>\r\n      <p class=\"TekstV\"><span class=\"Italic\">Stk. 2</span>. A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</p>\r\n      <p class=\"TekstV\" style=\"text-align: Center;\"><span class=\"Italic\">Pasning af handicappet eller alvorligt sygt barn eller døende nærtstående</span></p>\r\n      <p class=\"TekstV\"><span class=\"Bold\">§ 24</span>. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis medlemmet får eller straks efter begynder at få</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> støtte efter lov om social service til at passe et handicappet barn,</p>\r\n        <p class=\"Liste1\"><span class=\"Liste1Nr\" id=\"\">2)</span> støtte efter lov om social service til at passe nærtstående, der ønsker at dø i eget hjem eller</p>\r\n        <p class=\"Liste1\"><span class=\"Liste1Nr\" id=\"\">3)</span> støtte efter lov om ret til orlov og dagpenge ved barsel til at passe et alvorligt sygt barn.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Ved opsigelse er det et krav, at medlemmet har fået afslag på at få orlov fra arbejdet.</p>\r\n      <p class=\"TekstV\"><span class=\"Italic\">Stk. 3</span>. Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4</span>. Stk. 1 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\" style=\"text-align: Center;\"><span class=\"Italic\">Arbejdspladsen</span></p>\r\n      <p class=\"TekstV\"><span class=\"Bold\">§ 25</span>. Et medlem kan opsige et arbejde eller ophøre i et tilbud, hvis almindelige arbejdsretlige principper gør, at medlemmet ikke skal fortsætte med arbejdet.</p>\r\n      <p class=\"TekstV\"><span class=\"Italic\">Stk. 2</span>. Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</p>\r\n      <p class=\"TekstV\" style=\"text-align: Center;\"><span class=\"Italic\">Flytning som skyldes, at ægtefællen eller samleveren flytter for at overtage arbejde mv.</span></p>\r\n      <p class=\"TekstV\"><span class=\"Bold\">§ 26</span>. Et medlem kan opsige et arbejde eller ophøre i et tilbud eller en aktivitet i forbindelse med en flytning, som skyldes, at ægtefællen eller samleveren er flyttet for at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p>\r\n        <p class=\"Liste1\"><span class=\"Liste1Nr\" id=\"\">2)</span> at ægtefællens eller samleverens daglige transporttid fra den hidtidige bopæl til det nye arbejde mv. er mere end, hvad der skal accepteres efter § 9 i bekendtgørelse om rådighed, og</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Fratrædelsesgodtgørelse</span></p>\r\n      <p class=\"TekstV\"><span class=\"Bold\">§ 27.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge mv.</p>\r\n      <p class=\"TekstV\"><span class=\"Italic\">Stk. 2</span>. Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at godtgørelsen gives som et led i en fratrædelsesordning, og</p>\r\n        <p class=\"Liste1\"><span class=\"Liste1Nr\" id=\"\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Fysisk vold</span></p>\r\n      <p class=\"TekstV\"><span class=\"Bold\">§ 28</span>. Et medlem kan opsige et arbejde eller ophøre i et tilbud eller en aktivitet, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ophøret og flytningen sker inden for 2 måneder efter, at den fysiske vold er udøvet, og</p>\r\n        <p class=\"Liste1\"><span class=\"Liste1Nr\" id=\"\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Et medlem kan opsige et arbejde eller ophøre i et tilbud eller en aktivitet, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</p>\r\n      <p class=\"TekstV\" style=\"text-align: Center;\"><span class=\"Italic\">Det formidlede arbejde</span></p>\r\n      <p class=\"TekstV\"><span class=\"Bold\">§ 29.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</p>\r\n      <p class=\"TekstV\" style=\"text-align: Center;\"><span class=\"Italic\">Overtagelse af arbejde mv., som medlemmet selv har fundet</span></p>\r\n      <p class=\"TekstV\"><span class=\"Bold\">§ 30</span>. Et medlem kan afslå eller opsige et arbejde, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</p>\r\n      <p class=\"TekstV\"><span class=\"Italic\">Stk. 3.</span> Medlemmets samlede arbejdstid efter afslaget eller efter ophøret skal være af et omfang, der ikke kan give ret til supplerende dagpenge eller være på samme eller højere ugentligt timetal end det arbejde, der afslås eller opsiges.</p>\r\n      <p class=\"TekstV\"><span class=\"Italic\">Stk. 4</span>. Et medlem kan ophøre i et tilbud eller en aktivitet, hvis det skyldes, at medlemmet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> overtage arbejde med en daglig arbejdstid på mindst 4 timer eller en ugentlig arbejdstid på mindst 20 timer,</p>\r\n        <p class=\"Liste1\"><span class=\"Liste1Nr\" id=\"\">3)</span> begynde på en uddannelse af mindst 1 års varighed eller</p>\r\n        <p class=\"Liste1\"><span class=\"Liste1Nr\" id=\"\">4)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Overtagelse af formidlet arbejde</span></p>\r\n      <p class=\"TekstV\"><span class=\"Bold\">§ 31</span>. Et medlem kan ophøre i et tilbud eller en aktivitet, hvis det skyldes, at medlemmet skal overtage et arbejde, der er formidlet af a-kassen, anden aktør eller jobcenteret.</p>\r\n      <p class=\"TekstV\" style=\"text-align: Center;\"><span class=\"Italic\">Flere arbejdsforhold</span></p>\r\n      <p class=\"TekstV\"><span class=\"Bold\">§ 32</span>. Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter ophøret ikke kommer ned på et timetal om ugen, der kan give ret til supplerende dagpenge.</p>\r\n      <p class=\"TekstV\" style=\"text-align: Center;\"><span class=\"Italic\">Sammenfald mellem arbejde og bolig</span></p>\r\n      <p class=\"TekstV\"><span class=\"Bold\">§ 33</span>. Et medlem kan opsige et arbejde eller ophøre i et tilbud, hvis arbejdsstedet og boligen er sammenfaldende, og medlemmet ikke længere kan disponere over boligen.</p>\r\n      <p class=\"TekstV\"><span class=\"Italic\">Stk. 2</span>. Det er et krav,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p>\r\n        <p class=\"Liste1\"><span class=\"Liste1Nr\" id=\"\">2)</span> at arbejdet ikke kan udføres fra den nye bolig.</p>\r\n      </p>\r\n      <p class=\"TekstV\" style=\"text-align: Center;\"><span class=\"Italic\">Rimeligt tilbud mv.</span></p>\r\n      <p class=\"TekstV\"><span class=\"Bold\">§ 34</span>. Et medlem kan afslå eller ophøre i et tilbud, hvis tilbudet ikke er rimeligt efter en afgørelse, der er truffet af Beskæftigelsesankenævnet.</p>\r\n      <p class=\"TekstV\" style=\"text-align: Center;\"><span class=\"Italic\">Aftjene værnepligt mv.</span></p>\r\n      <p class=\"TekstV\"><span class=\"Bold\">§ 35</span>. Et medlem kan afslå eller opsige et arbejde eller afslå eller ophøre i et tilbud eller en aktivitet for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 2</span>. Det er et krav, at medlemmet ikke er omfattet af lov om værnepligtsorlov og orlov til FN-tjeneste mv.</p>\r\n      <p class=\"TekstV\"><span class=\"Italic\">Stk. 3</span>. Stk. 1 gælder også ved udeblivelse fra jobsamtale, aktivitet, formidlingssamtale, CV-samtale eller rådighedssamtale.</p>\r\n      <p class=\"TekstV\"><span class=\"Italic\">Stk. 4</span>. Stk. 1 og 2 gælder også ved afslag på at være med til at udarbejde eller revidere en jobplan.</p>\r\n      <p class=\"TekstV\" style=\"text-align: Center;\"><span class=\"Italic\">Arbejde, som efter sin art normalt ikke udbydes som hovedbeskæftigelse</span></p>\r\n      <p class=\"TekstV\"><span class=\"Bold\">§ 36</span>. Direktøren for Arbejdsdirektoratet kan i særlige tilfælde bestemme, at det er en gyldig grund, hvis medlemmet opsiger et arbejde, som efter sin art normalt ikke udbydes som hovedbeskæftigelse.</p>\r\n      <p class=\"TekstV\" style=\"text-align: Center;\">Kapitel 5</p>\r\n      <p class=\"TekstV\" style=\"text-align: Center;\"><span class=\"Italic\">Sanktioner</span></p>\r\n      <p class=\"TekstV\" style=\"text-align: Center;\"><span class=\"Italic\">Karantæne</span></p>\r\n      <p class=\"TekstV\"><span class=\"Bold\">§ 38</span>. Et medlem skal have 2 ugers karantæne hvis medlemmet er selvforskyldt ledig efter bestemmelserne i kapitel 2, jf. dog § 41.</p>\r\n      <p class=\"TekstV\"><span class=\"Italic\">Stk. 2</span>. Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 3, jf. dog § 41.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2009"
        },
        {
            "displayName": "Accession",
            "displayValue": "W20090998025"
        },
        {
            "displayName": "Entydig dokumentidentifikation",
            "displayValue": "BE003872"
        },
        {
            "displayName": "Dato for indlæggelse",
            "displayValue": "28/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9980"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100203-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}