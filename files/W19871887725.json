{
    "id": 37232,
    "title": "Fast ejendom - værdiansættelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18877 af 05/11/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Reglen i værdiansættelsescirkulæret om +/- 15 % blev anset for  \r\n\r\n anvendelig i et tilfælde, hvor en del af en til boet hørende ejendom på grund  \r\n\r\n af arvingens sygdom blev solgt til arvingens morbroder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Fast ejendom - værdiansættelse. (* 1) </H1>  \r\n\r\n</center>\r\n\r\n<P></P>  \r\n\r\n<P>Boet efter afdøde gårdejer A klagede over den af skatterådet ved  \r\n\r\n værdiansættelsen af bobeholdningen foretagne ansættelse af værdien af en fast  \r\n\r\n ejendom. </P>  \r\n\r\n<P>Det fremgik af sagens oplysninger, at gårdejer A var afgået ved døden i  \r\n\r\n februar 1984, og at den eneste arving var afdødes søn uden for ægteskab, B.  \r\n\r\n</P>  \r\n\r\n<P>Idet B på grund af sygdom ikke var i stand til at drive den til boet  \r\n\r\n hørende landbrugsejendom, var en del af denne ved et betinget skøde i august  \r\n\r\n 1984 blevet solgt til C, der var B's morbroder. Ved skødet var frasolgt  \r\n\r\n landbrugsejendommens stuehus samt al landbrugsjorden - i alt 435.742 (m2).  \r\n\r\n Boet havde beholdt avlsbygningerne med grund - i alt 3.440 (m2), som man på  \r\n\r\n daværende tidspunkt havde til hensigt at udstykke og sælge som byggegrunde.  \r\n\r\n Ved det betingede skøde var prisen for den solgte del af ejendommen fastsat  \r\n\r\n til 500.000 kr., medens restejendommen i boopgørelsen var ansat til 200.000  \r\n\r\n kr. </P>  \r\n\r\n<P>Det fremgik desuden af sagens oplysninger, at arvingen B havde haft en  \r\n\r\n meget nær tilknytning til morbroderen, idet B var vokset op i hjemmet hos  \r\n\r\n morbroderens forældre, og at morbroderen altid havde betragtet B som en  \r\n\r\n broder. </P>  \r\n\r\n<P>Ved den påklagede afgørelse havde skattemyndighederne ikke ment at kunne  \r\n\r\n anvende bestemmelserne i cirkulære nr. 185 af 17. november 1982 om  \r\n\r\n værdiansættelse af aktiver og passiver i dødsboer m.v. og ved  \r\n\r\n gaveafgiftsberegning (værdiansættelsescirkulæret) og den heri fastsatte  \r\n\r\n regel, hvorefter parternes værdiansættelse bør lægges til grund, såfremt  \r\n\r\n denne omregnet til kontantværdi højst er 15 % over eller under  \r\n\r\n kontantejendomsværdien. Reglen anvendes ved salg til arvinger eller disses  \r\n\r\n nære pårørende, og det var skattemyndighedernes opfattelse, at morbroderen  \r\n\r\n ikke kunne karakteriseres som nær pårørende. Herudover anførte  \r\n\r\n skattemyndighederne under sagens behandling bl.a., at  \r\n\r\n kontantejendomsvurderingen ikke kunne være udgangspunkt for skønnet over  \r\n\r\n værdien, idet forholdene var ændret væsentligt ved den foretagne disposition,  \r\n\r\n hvor der reelt var tale om frasalg af jord uden bygninger og en påtænkt  \r\n\r\n udstykning. </P>  \r\n\r\n<P>Ud fra en samlet bedømmelse af de foreliggende oplysninger om jordens  \r\n\r\n beskaffenhed og handelspriserne på landbrugsjord i området havde  \r\n\r\n skattemyndighederne anset den solgte del af landsbrugsejendommen for at have  \r\n\r\n en værdi i handel og vandel på 775.000 kr. </P>  \r\n\r\n<P>Boets repræsentant nedlagde påstand om, at værdiansættelsescirkulæret  \r\n\r\n burde finde anvendelse ved det foretagne salg. </P>  \r\n\r\n<P>Landsskatteretten fandt, at det foreliggende salg principielt var omfattet  \r\n\r\n af værdiansættelsescirkulærets punkt 4, og at kontantejendomsvurderingen  \r\n\r\n således skulle danne udgangsunkt for værdiansættelsen af den solgte del af  \r\n\r\n ejendommen, jf. cirkulærets punkt 6. </P>  \r\n\r\n<P>Efter en besigtigelse af den omhandlede ejendom udtalte  \r\n\r\n Statsskattedirektoratets afdeling for vurdering af fast ejendom, at andelen  \r\n\r\n af ejendomsværdien pr. 1. marts 1983 for den afhændede del af ejendommen  \r\n\r\n udgjorde 450.000 kr. af den samlede kontante vurdering på 800.000 kr. </P>  \r\n\r\n<P>Da købesummen herefter, omregnet til kontantværdi, lå inden for de  \r\n\r\n grænser, der var fastsat i værdiansættelsescirkulæret, blev værdien af  \r\n\r\n ejendommen i boopgørelsen nedsat til 500.000 kr. som angivet af boet. </P>  \r\n\r\n</DIV>",
    "isHistorical": false,
    "editorialNotes": [
        "side 47"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871887725"
        },
        {
            "displayName": "Entydig dokumentidentifikation",
            "displayValue": "CA005167"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18877"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "05/11/1987"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1987-4-Db 38"
        },
        {
            "displayName": "Stikord",
            "displayValue": "VÆRDIANSÆTTELSE."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}