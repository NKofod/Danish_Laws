{
    "id": 34456,
    "title": "Flyttehjælp - ændring af en begunstigende forvaltningsakt - tilbagebetaling (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19287 af 24/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Formanden for det sociale udvalg var uberettiget til at tilbagekalde  \r\n\r\n en tidligere given bevilling til flyttehjælp, som var meddelt ansøgeren. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Flyttehjælp - ændring af en begunstigende  \r\n\r\n forvaltningsakt - tilbagebetaling (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>Et ægtepar søgte den 12. januar 1988 om hjælp i forbindelse med flytning  \r\n\r\n til B kommune til depositum kr. 13.500 og første måneds husleje kr. 4.500.  \r\n\r\n Familien skulle flytte, da ejerboligen i A kommune var sat på tvangsauktion  \r\n\r\n den 22. januar 1988. Ægteparret, der havde arbejdet som selvstændige  \r\n\r\n erhvervsdrivende, havde afhændet virksomheden med en gæld på ca. 1,8 mill.kr.  \r\n\r\n</P>  \r\n\r\n<P>Ægteparret anførte, at de forventede hurtigt efter flytningen at være i  \r\n\r\n arbejde igen. </P>  \r\n\r\n<P>A kommune ansøgte den 13. januar 1988 B kommune om samtykke efter  \r\n\r\n bistandslovens § 47, stk. 2. </P>  \r\n\r\n<P>Det sociale udvalg i A kommune behandlede sagen i møde den 18. januar  \r\n\r\n 1988, og der blev bevilget depositum samt 1 måneds husleje med  \r\n\r\n tilbagebetaling i henhold til bistandslovens § 26, stk. 1, nr. 3. </P>  \r\n\r\n<P>Ægteparret fik meddelelse om socialudvalgets afgørelse ved henvendelse til  \r\n\r\n kommunen den 19. januar 1988. Familien fik samtidig at vide, at B kommune  \r\n\r\n ikke ville give samtykke efter § 47, stk. 2, og at sagen derfor skulle  \r\n\r\n forelægges socialudvalgets formand. </P>  \r\n\r\n<P>Socialudvalgets formand fandt, at der burde gives afslag på hjælp til  \r\n\r\n flytning under hensyn til, at B kommune havde givet afslag på samtykke.  \r\n\r\n Socialudvalget var ikke bekendt hermed, da afgørelsen af 18. januar 1988 var  \r\n\r\n truffet. </P>  \r\n\r\n<P>Socialudvalgets formands afgørelse blev meddelt ægteparret den 20. januar  \r\n\r\n 1988. </P>  \r\n\r\n<P>A kommune modtog den 21. januar 1988 skriftligt afslag fra B kommune på  \r\n\r\n samtykke efter § 47, stk. 2. B kommune lagde herved vægt på, at familiens  \r\n\r\n boligudgift ville blive urealistisk høj, idet den incl. el og varme ville  \r\n\r\n beløbe sig til minimum 5.800 kr. månedligt. </P>  \r\n\r\n<P>Det sociale udvalg i A kommune tog på et møde den 1. februar 1988  \r\n\r\n formandens beslutning om afslag på hjælp til efterretning. </P>  \r\n\r\n<P>Familien skulle tilbydes husvildebolig, indtil anden bolig kunne  \r\n\r\n fremskaffes. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt - under hensyn til at det sociale udvalg i A kommune  \r\n\r\n den 18. januar 1988 bevilgede ægteparret hjælp til depositum og 1 måneds  \r\n\r\n husleje samt under hensyn til at ægteparret den 19. januar 1988 blev gjort  \r\n\r\n bekendt med bevillingen - at formanden for det sociale udvalg i A kommune  \r\n\r\n havde været uberettiget til at tilbagekalde bevillingen. Ægteparret har  \r\n\r\n herefter krav på at få den bevilgede hjælp udbetalt. </P>  \r\n\r\n<P>Afgørelsen var truffet i henhold til bistandslovens § 46. </P>  \r\n\r\n<P>Amtsankenævnet fandt ikke, at de foreliggende oplysninger om ægteparrets  \r\n\r\n økonomiske forhold gav grundlag for at antage, at de i løbet af kortere tid  \r\n\r\n ville være i stand til at tilbagebetale hjælpen, og ophævede således  \r\n\r\n tilbagebetalingskravet. </P>  \r\n\r\n<P>Afgørelsen var truffet i henhold til bistandslovens § 26, stk. 1, nr. 3.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af det sociale udvalg i A kommune, der gjorde  \r\n\r\n gældende, at formanden var berettiget til at omgøre udvalgets beslutning.  \r\n\r\n Dette skulle ses på baggrund af, at familien samme dag fik forelagt begge  \r\n\r\n beslutninger og endnu ikke havde kunnet foretage flytningen. Om  \r\n\r\n tilbagebetalingskravet bemærkede udvalget, at ægteparret underskrev  \r\n\r\n lejekontrakten vedrørende den nye bolig allerede inden bevilling forelå, og  \r\n\r\n at ægteparret selv oplyste, at de meget hurtigt ville være selvforsørgende.  \r\n\r\n Dette har de faktisk været siden 1. marts 1988. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 47, stk.1 og § 26, stk. 1, nr. 3. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Amtsankenævnet udtalte i brev af 28. september 1988 til Ankestyrelsen  \r\n\r\n bl.a., at for så vidt angik spørgsmålet om en offentlig myndigheds adgang til  \r\n\r\n at tilbagekalde en meddelt tilladelse, en såkaldt begunstigende  \r\n\r\n forvaltningsakt, bemærkes, at det i den forvaltningsretlige litteratur er  \r\n\r\n antaget, at der består snævre grænser herfor. Ankenævnets afgørelse bygger på  \r\n\r\n betragtninger, svarende til dem, der indeholdes i Folketingets Ombudsmands  \r\n\r\n beretning for året 1983, side 223, spalte 1-2. </P>  \r\n\r\n<P>Ankenævnet lagde ved afgørelsen navnlig vægt på, at det sociale udvalg i A  \r\n\r\n kommune havde truffet sin beslutning i mødet den 18. januar 1988 uden at have  \r\n\r\n skaffet sig underretning om, hvorvidt det sociale udvalg i  \r\n\r\n tilflytningskommunen ville meddele samtykke som nævnt i § 47, stk. 2, i loven  \r\n\r\n om social bistand, og uden at gøre sin beslutning om ydelse af hjælp betinget  \r\n\r\n af, at et sådant samtykke blev tilvejebragt. </P>  \r\n\r\n<P>I øvrigt bemærkede nævnet, at det af sagens akter syntes at fremgå, at det  \r\n\r\n sociale udvalgs afgørelse af 18. januar 1988 blev meddelt klageren den 19.  \r\n\r\n januar 1988, og at han først den 20. januar 1988 - og altså ikke samme dag  \r\n\r\n som af det sociale udvalg anført - blev underrettet om, at afgørelsen var  \r\n\r\n blevet tilbagekaldt. </P>  \r\n\r\n<P>For så vidt angik det forhold, at ankenævnet ophævede  \r\n\r\n tilbagebetalingskravet, henviste nævnet til, at det i Folketingets  \r\n\r\n Ombudsmands beretning for året 1985, side 176, spalte 2, er udtalt, at  \r\n\r\n anvendelse af bestemmelsen i § 26, stk. 1, nr. 3, i loven om social bistand  \r\n\r\n efter ombudsmandens opfattelse forudsætter, at der efter et konkret skøn er  \r\n\r\n forholdsvis sikre holdepunkter for at antage (&#187;viser&#171;), at  \r\n\r\n lønindtægten &#187;i løbet af kortere tid&#171; vil kunne give dækning for  \r\n\r\n tilbagebetalingskravet. </P>  \r\n\r\n<P>Amtsankenævnet lagde ved afgørelsen vægt på, at klagerne ifølge  \r\n\r\n mødeindstillingsarket på ansøgningstidspunktet befandt sig i en uoverskuelig  \r\n\r\n økonomisk og social situation med en gæld på 1,8 mill.kr., og at de i  \r\n\r\n klageskrivelsen udtalte forhåbninger om, at klagerne i tilfælde af flytning  \r\n\r\n ville kunne blive selvforsørgende ikke rummede holdepunkter for en antagelse  \r\n\r\n af, at de i løbet af kortere tid ville være i stand til at tilbagebetale  \r\n\r\n hjælpen. </P>  \r\n\r\n<P>Nævnet henviste i denne forbindelse til SM 0-13-86. (* 1) </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltrådte amtsankenævnets afgørelse, hvorefter ægteparret er  \r\n\r\n berettiget til den af socialudvalget i møde den 18. januar 1988 bevilgede  \r\n\r\n flyttehjælp, med amtsankenævnets begrundelse. </P>  \r\n\r\n<P>Ankestyrelsen fandt dog, at afgørelsen skal træffes i henhold til  \r\n\r\n bistandslovens § 47. </P>  \r\n\r\n<P>Ankestyrelsen tiltrådte ligeledes amtsankenævnets afgørelse om ophævelse  \r\n\r\n af tilbagebetalingskravet med amtsankenævnets begrundelse. Afgørelsen blev  \r\n\r\n truffet i henhold til bistandslovens § 26, stk. 1, nr. 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1 ) Ankestyrelsen udtalte i SM 0-13-86, at det i bistandslovens § 26,  \r\n\r\n stk. 1, nr. 3, udtrykkelig kræves, at der foreligger forhold, der viser, at  \r\n\r\n pågældende i løbet af kortere tid vil være i stand til at tilbagebetale  \r\n\r\n hjælpen, dvs. at der inden rejsning af tilbagebetalingskrav må tages stilling  \r\n\r\n til både om der foreligger forhold, der viser, at den pågældende vil få en  \r\n\r\n indtægt og om denne indtægt er af en sådan størrelse, at den pågældende  \r\n\r\n bliver i stand til at tilbagebetale hjælpen. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Offentliggjort af Socialstyrelsen i SM O-018-89 17/04/1989.",
        "(* 3) Overført til historisk base ved saneringsrunden juni 1998."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881928725"
        },
        {
            "displayName": "Entydig dokumentidentifikation",
            "displayValue": "CA002384"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19287"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "24/11/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20801-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}