{
    "id": 194324,
    "title": "Ligebehandlingsnævnets afgørelse om køn - kommuner - sagsbehandlings - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10012 af 06/09/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - kommuner - sagsbehandlings - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2017-6811-02307</span></p>\r\n   <p class=\"TekstGenerel\">Det var i strid med ligestillingslovens forbud mod forskelsbehandling, at en kommune på sin hjemmeside opfordrede til, at moderen blev registreret som sagsperson på den digitale pladsanvisning. En far, der havde klaget til Ligebehandlingsnævnet, fik medhold og godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med en kommunes procedure ved indgåelse af pasningsaftale og ansøgning om økonomisk friplads i dagtilbud.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Indklagede kommune har handlet i strid med ligestillingsloven.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klager på 2.500 kr. med procesrente fra den 11. januar 2017, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager er mand og samlevende med sit barns mor.</p>\r\n<p>\r\n</p>\r\n<p>Via kommunens digitale pladsanvisning er det muligt at opskrive børn til kommunale dagtilbud og at ansøge om økonomisk friplads.</p>\r\n<p>\r\n</p>\r\n<p>Indklagede kommune oplyser på deres hjemmeside, at det er hensigtsmæssigt, at det er barnets mor, der logger sig på den digitale platform.</p>\r\n<p>\r\n</p>\r\n<p>Klager har for nævnet forelagt kopi af pasningsaftale indgået med den indklagede kommune den 9. januar 2017 under et indskrivningsbesøg. Det fremgår blandt andet af aftalen, at klagers ægtefælle på forhånd er registreret i kolonnen ”sagsnavn”. I aftalen er der endvidere plads til efterfølgende at udfylde oplysninger om ”Far og kontaktpersoner”. I dette felt har klager noteret sit navn og telefonnummer.</p>\r\n<p>\r\n</p>\r\n<p>Den 10. januar 2017 sendte kommunen brev om bevilling af økonomisk friplads adresseret til klagers ægtefælle.</p>\r\n<p>\r\n</p>\r\n<p>Klagen er indbragt for Ligebehandlingsnævnet den 10. januar 2017.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at kommunens procedure er udtryk for kønsdiskrimination. Han ønsker, at begge forældre bliver behandlet ligeværdigt.</p>\r\n<p>\r\n</p>\r\n<p>Da klager som far søgte om økonomisk friplads, blev han mødt med en besked om, at det var bedre, at moderen loggede ind. Til trods for, at klager loggede ind og ansøgte om økonomisk friplads, blev svaret på ansøgningen sendt til klagers kone og adresseret til hende. Hvis det ikke, som anført af kommunen, er et krav, at moderen skal logge ind, er det vel uproblematisk at adressere svarskrivelser til faderen.</p>\r\n<p>\r\n</p>\r\n<p>Systemet skal være uafhængigt af køn. Ligestilling går begge veje og hænger ikke på gammeldags normer om fordeling af ansvar og opgaver.</p>\r\n<p>\r\n</p>\r\n<p>Kommunens pasningsaftale kan ikke udfyldes således, at faderen fremgår som sagsperson. Blanketten er udfyldt på forhånd med moderens oplysninger indtastet i systemet og med marginal plads til faderens kontaktoplysninger. Pasningsaftalen degraderer faderen til en sekundær og underordnet person.</p>\r\n<p>\r\n</p>\r\n<p>Klager og hans kone har valgt, at klager er sagspersonen. Klagers kone er hjemmegående og uden indtægt, og det var derfor naturligt, at klager søgte om økonomisk friplads.</p>\r\n<p>\r\n</p>\r\n<p>Det fremgår af brevet af 10. januar 2017 om bevilling af økonomisk friplads, at det fortsat var klagers kone, der var sagspersonen. Klager kunne først efter flere opkald til forskellige afdelinger i kommunen få oplysningerne rettet således, at regninger bliver sendt til ham.</p>\r\n<p>\r\n</p>\r\n<p>Det er forbundet med ekstra tidsforbrug, før faderen kan blive den primære kontakt til kommunen. Det er diskriminerende, når kommunen tager udgangspunkt i, at moderen er sagsperson. Der er også tale om forskelsbehandling, når en mand skal bede sin kone om at logge ind for at søge en økonomisk friplads, og at systemet gør opmærksom på det, hvis faderen logger ind.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at der ikke er tale om forskelsbehandling.</p>\r\n<p>\r\n</p>\r\n<p>Når en plejetidsaftale bliver udskrevet fra dagplejemodulet, er det kun sagspersonen, der automatisk fremgår. Skal den anden forælder eller en anden person også fremgå af plejetidsaftalen, kan dette indtastes inden plejetidsaftalen udskrives eller efterfølgende. Ved indskrivningsbesøget hos dagplejeren kan den anden forælder manuelt skrive sig på blanketten og efterfølgende blive indtastet i dagplejemodulet.</p>\r\n<p>\r\n</p>\r\n<p>Kommunens oplysning om, at det er hensigtsmæssigt, at det er barnets mor, der logger sig på, er ikke et krav men blot en opfordring og oplysning om, at det er hensigtsmæssigt.</p>\r\n<p>\r\n</p>\r\n<p>Svar på ansøgning om økonomisk friplads bliver sendt til sagspersonen, som blev oprettet ved ansøgning om optagelse, og som også er primær betaler. Hvis faderen var angivet som sagsperson, ville svaret på ansøgningen være adresseret til ham.</p>\r\n<p>\r\n</p>\r\n<p>Den elektroniske procedure understøtter ligestilling og fordeling af opgaver i den enkelte husstand. Ønsker familien, at faderen skal varetage den primære kontakt til kommunen, kan den primære part ændres til faderen.</p>\r\n<p>\r\n</p>\r\n<p>På det tidspunkt, hvor pasningsaftalen blev dannet, var barnets mor sagsperson, og hendes navn fremgår derfor af aftalen. Skal en anden forælder eller person også indgå, kan dette indtastes, inden pasningsaftalen bliver udskrevet. Dagplejekontoret, som udskriver pasningsaftaler, har i dette tilfælde ikke indtastet anden person.</p>\r\n<p>\r\n</p>\r\n<p>Klager er efter eget ønsket angivet som sagsperson pr. 10. januar 2017. Bevillingen af økonomisk friplads sendt samme dag blev dannet inden sagsskiftet blev registreret, og moderen stod derfor stadigvæk som sagsperson. Efter denne dato har klaget modtaget og vil fremadrettet modtage breve vedrørende økonomisk friplads.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligestilling af mænd og kvinder (ligestillingsloven).</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for den offentlige forvaltning.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Det fremgår af oplysningerne fra indklagede, at det er forældrene, der ved opskrivning til daginstitution bestemmer, hvem af forældrene, der skal være registreret som sagsperson og dermed være kommunens primære kontakt og modtager af betalingsopkrævninger. Den anden forælder kan herefter være registreret som kontaktperson på pasningsaftalen.</p>\r\n<p>\r\n</p>\r\n<p>Selvom denne ordning, hvor kommunikationen fra indklagede alene ret- tes til én af forældrene (sagspersonen), giver visse praktiske problemer for den forælder, der ikke er sagsperson, er ordningen ikke udtryk for kønsdiskrimination, idet forældrene sammen selv bestemmer, hvilken forælder, der registreres som sagsperson.</p>\r\n<p>\r\n</p>\r\n<p>Indklagede opfordrer på deres hjemmeside til, at moderen logger sig på og dermed bliver registreret som sagsperson.</p>\r\n<p>\r\n</p>\r\n<p>Ligebehandlingsnævnet vurderer, at indklagede har overtrådt ligestillingslovens forbud mod forskelsbehandling ved på sin hjemmeside at opfordre til, at moderen bliver registreret som sagsperson.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>\r\n</p>\r\n<p>Ligebehandlingsnævnet har ved fastsættelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 2.500 kr. til klager med procesrente fra den 11. januar 2017, hvor klagen blev modtaget i Ligebehandlingsnævnet. Beløbet skal behandles inden 14 dage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p>\r\n</p>\r\n<p>- § 1, stk. 1, og stk. 2, nr. 1, om nævnets kompetence</p>\r\n<p>- § 9, stk. 1, om klagebehandling</p>\r\n<p>- § 12, stk. 1 og stk. 2, om klagebehandling</p>\r\n<p>\r\n</p>\r\n<p>Ligestillingsloven</p>\r\n<p>\r\n</p>\r\n<p>- § 1 a, om lovens anvendelsesområde</p>\r\n<p>- § 2, stk. 1-3, om forbud mod forskelsbehandling</p>\r\n<p>- § 2, stk. 4, om bevisbyrde</p>\r\n<p>- § 3 a, om forskelsbehandling begrundet i et legitimt mål</p>\r\n<p>- § 3 c, om godtgørelse</p>\r\n<p>- § 4, om offentlige myndigheders forpligtelser</p>\r\n<p>\r\n</p>\r\n<p>\r\n   <span class=\"Italic\">&lt;2017-6811-02307&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/2017"
        },
        {
            "displayName": "Accession",
            "displayValue": "W20171001225"
        },
        {
            "displayName": "Entydig dokumentidentifikation",
            "displayValue": "CR000518"
        },
        {
            "displayName": "Dato for indlæggelse",
            "displayValue": "31/10/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10012"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "06/09/2017"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2017-6811-02307"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}