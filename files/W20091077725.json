{
    "id": 153066,
    "title": "Ankestyrelsens principafgørelse 242-09 om arbejdsskade - prøvelsesadgang - fastholdelsescenter - revalidering - rundbordssamtale",
    "documentTypeId": "240",
    "isSagsforlobPeriodValid": true,
    "shortName": "KEN nr 10777 af 01/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 242-09 om arbejdsskade - prøvelsesadgang - fastholdelsescenter - revalidering - rundbordssamtale</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsens mulighed for at prøve Arbejdsskadestyrelsens afgørelser blev ikke begrænset ved at Arbejdsskadestyrelsens afgørelse var truffet af Arbejdsskadestyrelsens Fastholdelsescenter.</p>\r\n   <p class=\"TekstGenerel\">Der var i sagen tale om, at Arbejdsskadestyrelsens Fastholdelsescenter traf afgørelse om tab af erhvervsevne efter en rundbordssamtale, hvor skadelidte, skadelidtes partsrepræsentant, en sagsbehandler fra skadelidtes kommune, en overlæge og medarbejdere fra Fastholdelsescentret var til stede, og hvor der blev truffet beslutning om revalidering.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 17</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Skadelidte kom til skade den 11. november 2005, hvor han pådrog sig et brud på højre nøgleben. Skadelidte havde siden gener fra skulderen i form af konstante smerter og nedsat bevægelighed.</p>\r\n<p>Skadelidte arbejdede på skadestidspunktet som falckredder. Han genoptog arbejdet efter skaden og fortsatte med dette frem til oktober 2007, hvor han ophørte som følge af skulderskaden. Frem til april 2008 var skadelidte i en anden ansættelse som driftschef på almindelige vilkår, hvor han havde stor indflydelse på tilrettelæggelsen af arbejdet. Han var ansat til at varetage administrativt arbejde, men foretog også autolakeringsarbejde, og måtte ophøre med arbejdet som følge af uoverensstemmelser og skuldergener.</p>\r\n<p>Ved en rundbordssamtale den 8. juli 2008, hvor skadelidte, skadelidtes partsrepræsentant, en sagsbehandler fra skadelidtes kommune, medarbejdere fra Arbejdsskadestyrelsens Fastholdelsescenter og en arbejdsmedicinsk overlæge var til stede, blev det besluttet, at skadelidte skulle påbegynde kørelæreuddannelsen under revalidering. Revalideringsplanen blev aftalt mellem skadelidtes partsrepræsentant og kommunens sagsbehandler, da skadelidte med erstatning og revalideringsydelse havde råd til at påbegynde revalidering. Den deltagende overlæge vurderede, at kørelærerarbejdet kunne stemme overens med skuldergenerne.</p>\r\n<p>Arbejdsskadestyrelsen traf den 11. juli 2008 afgørelse om, at skadelidtes tab af erhvervsevne var 25 procent under revalidering med virkning fra 8. juli 2008.</p>\r\n<p>Arbejdsskadestyrelsen lagde vægt på, at skadelidte havde et moderat skånebehov for skulderbelastende arbejde og derfor ikke kunne fortsætte arbejde ved Falck. Arbejdsskadestyrelsen lagde desuden vægt på, at skadelidte havde indgået en aftale med kommunen om revalidering til kørelærer, samt at han var motiveret for uddannelsen og kunne arbejde som sådan efter endt revalidering. Afgørelsen blev truffet af Styrelsens Fastholdelsescenter på baggrund af beslutningen om revalidering ved rundbordssamtalen.</p>\r\n<p>Sagen er blevet behandlet i principielt møde med henblik på belysning af Ankestyrelsens prøvelsesadgang i forhold til afgørelser truffet af Arbejdsskadestyrelsens Fastholdelsescenter efter en rundbordssamtale i sager om tab af erhvervsevne.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede Arbejdsskadestyrelsens afgørelse. Ankestyrelsen vurderede, at skadelidtes tab af erhvervsevne var 15 procent under revalidering. Ankestyrelsen lagde vægt på, at skadelidte under hensyn til alder, evner og erhvervserfaring havde mulighed for at påtage sig arbejde til en indtægt, som ville betyde en indtægtsnedgang på højst 15 procent.</p>\r\n<p>Ankestyrelsen lagde desuden vægt på, at Ankestyrelsens prøvelsesadgang i forhold til størrelsen af tab af erhvervsevne ikke er indskrænket af, at Arbejdsskadestyrelsens afgørelse er truffet af Styrelsens Fastholdelsescenter efter en rundbordssamtale, hvor revalidering blev besluttet.</p>\r\n<p>Ankestyrelsen fandt, at Ankestyrelsen også i afgørelser truffet af Arbejdsskadestyrelsens Fastholdelsescenter har adgang til at foretage en fuld prøvelse af størrelsen af tab af erhvervsevne i henhold til lovens almindelige regler om tab af erhvervsevne.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091077725"
        },
        {
            "displayName": "Entydig dokumentidentifikation",
            "displayValue": "BS005870"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10777"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/12/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1214760-08"
        },
        {
            "displayName": "Stikord",
            "displayValue": "242-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}