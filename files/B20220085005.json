{
    "id": 231908,
    "title": "Bekendtgørelse om ansøgningspuljen til særlige sociale formål",
    "documentTypeId": "60",
    "isSagsforlobPeriodValid": true,
    "shortName": "BEK nr 850 af 14/06/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id34e41842-49e3-4f42-8058-9aa655aa3e3f\">Kapitel 1</a>\r\n         </td>\r\n         <td class=\"IndholdsfortegnelseTekst\">Anvendelsesområde og formål</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id03032d45-b29e-4eb8-9068-4db676320630\">Kapitel 2</a>\r\n         </td>\r\n         <td class=\"IndholdsfortegnelseTekst\">Kompetence</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ida698e2b9-a99f-4070-a2cb-d5ea5775873e\">Kapitel 3</a>\r\n         </td>\r\n         <td class=\"IndholdsfortegnelseTekst\">Ansøgerkreds og målgruppe</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5436523e-c008-49bd-a441-c0eb68c363e8\">Kapitel 4</a>\r\n         </td>\r\n         <td class=\"IndholdsfortegnelseTekst\">Tildelingskriterier</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd9620f1a-b5c9-4f44-93fc-9e1528fb357c\">Kapitel 5</a>\r\n         </td>\r\n         <td class=\"IndholdsfortegnelseTekst\">Ansøgning om tilskud og indberetning af oplysninger</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id2c439ae6-353c-455c-b056-691b71d9a3bf\">Kapitel 6</a>\r\n         </td>\r\n         <td class=\"IndholdsfortegnelseTekst\">Ydelse og udbetaling af tilskud</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc6fa01b8-2185-44a9-ba37-c0d8dc70205c\">Kapitel 7</a>\r\n         </td>\r\n         <td class=\"IndholdsfortegnelseTekst\">Ændring i projektet</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id89bcede9-ca1b-4471-bacc-ee0fe19d6668\">Kapitel 8</a>\r\n         </td>\r\n         <td class=\"IndholdsfortegnelseTekst\">Rapportering</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id73e546c5-1f74-4bb3-808a-bd363a26024e\">Kapitel 9</a>\r\n         </td>\r\n         <td class=\"IndholdsfortegnelseTekst\">Regnskab og revision</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idebc30a85-48e7-4b1d-9a31-7f56431939a3\">Kapitel 10</a>\r\n         </td>\r\n         <td class=\"IndholdsfortegnelseTekst\">Midlertidig indstilling, bortfald og tilbagebetaling af tilskud</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id6e8e569b-d25e-48eb-a093-3c8f96fcd95a\">Kapitel 11</a>\r\n         </td>\r\n         <td class=\"IndholdsfortegnelseTekst\">Underretnings- og dokumentationspligt</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idb28a13a7-4917-4d2e-85e6-cbf8829e99fa\">Kapitel 12</a>\r\n         </td>\r\n         <td class=\"IndholdsfortegnelseTekst\">Projektets anskaffede materiel ved projektophør</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id356ad219-567a-4e66-a689-752708f40b31\">Kapitel 13</a>\r\n         </td>\r\n         <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om ansøgningspuljen til særlige sociale formål</p>\r\n<p class=\"Indledning2\">I medfør af § 22, stk. 3, og § 26, stk. 1, i lov nr. 1532 af 19. december 2017 om udlodning af overskud fra lotteri fastsættes efter bemyndigelse i henhold til § 2, nr. 7 og 8, i bekendtgørelse nr. 16 af 12. januar 2018 om delegation af social- og ældreministerens beføjelser i lov om udlodning af overskud og udbytte fra lotteri og visse beføjelser i finansloven:</p>\r\n<p class=\"Kapitel\" id=\"id34e41842-49e3-4f42-8058-9aa655aa3e3f\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og formål</p>\r\n<p class=\"Paragraf\" id=\"ida7211541-f464-4111-87ee-ac99cdb04c0c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på Socialstyrelsens forvaltning af tilskud fra ansøgningspuljen til særlige sociale formål, jf. § 07.18.19.50. på finansloven for finansåret 2022 og § 22 i lov om udlodning af overskud og udbytte fra lotteri.</p>\r\n<p class=\"Paragraf\" id=\"id8ceae2ff-d14b-4116-979c-a41c3a084e58\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ansøgningspuljens formål er at yde tilskud til særlige sociale formål. Den samlede sociale indsats i samfundet skal styrkes gennem tilskud til frivilligt socialt arbejde ved at støtte projekter, der styrker den frivillige ulønnede indsats og forebygger og afhjælper sociale problemer.</p>\r\n<p class=\"Kapitel\" id=\"id03032d45-b29e-4eb8-9068-4db676320630\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Kompetence</p>\r\n<p class=\"Paragraf\" id=\"id53fad493-741a-4f67-94e4-f31f1d5dc1cc\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Socialstyrelsen kan yde tilskud fra ansøgningspuljen til særlige sociale formål i overensstemmelse med reglerne i denne bekendtgørelse.</p>\r\n<p class=\"Kapitel\" id=\"ida698e2b9-a99f-4070-a2cb-d5ea5775873e\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ansøgerkreds og målgruppe</p>\r\n<p class=\"Paragraf\" id=\"id7e5c1113-9f2c-43ea-9ae9-64ac17059e9f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Tilskud kan ydes til frivillige organisationer, foreninger eller lignende med et socialt formål, der er landsdækkende, har et landsdækkende sigte eller dækker et større geografisk område.</p>\r\n<p class=\"Paragraf\" id=\"id7afd85d6-6b05-4642-815d-edd91134a3f5\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Målgruppen for ansøgningspuljen er mennesker med sociale problemstillinger eller i en svær livssituation.</p>\r\n<p class=\"Kapitel\" id=\"id5436523e-c008-49bd-a441-c0eb68c363e8\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Tildelingskriterier</p>\r\n<p class=\"Paragraf\" id=\"idbed46266-d28a-4837-8e97-350ceb88ead2\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Der gælder følgende faglige krav for at opnå tilskud fra ansøgningspuljen:</p>\r\n<p class=\"Liste1\">\r\n   <span class=\"Liste1Nr\" id=\"id7d5884e5-b5de-41ae-be60-6f97c69f55c4\">1)</span> Projektet eller indsatsen skal forebygge og afhjælpe sociale problemer.</p>\r\n<p class=\"Liste1\">\r\n   <span class=\"Liste1Nr\" id=\"id914a765c-28c5-4a6b-b0f9-3ee6d381d316\">2)</span> Projektet eller indsatsen skal styrke den frivillige ulønnede indsats.</p>\r\n<p class=\"Stk2\">\r\n   <span class=\"StkNr\" id=\"id19dd8ab6-12a3-4043-99ca-c3f1c2ec8bcd\">Stk. 2.</span> Der kan søges om tilskud fra ansøgningspuljen inden for følgende tema: Fremme borgere i udsatte positioners inddragelse og deltagelse i frivillige fællesskaber gennem projekter, der er landsdækkende eller dækker et større geografisk område.</p>\r\n<p class=\"Paragraf\" id=\"id319e83c4-a128-43be-bca9-3b54476e8768\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgningen vurderes på baggrund af, hvordan den beskriver følgende tildelingskriterier:</p>\r\n<p class=\"Liste1\">\r\n   <span class=\"Liste1Nr\" id=\"id2b75a4c6-210c-4422-8d53-8e02c5fba339\">1)</span> Ansøgningens formål falder inden for ansøgningspuljens formål.</p>\r\n<p class=\"Liste1\">\r\n   <span class=\"Liste1Nr\" id=\"idc79e692c-dd32-44db-b085-00828404f2dc\">2)</span> Ansøger falder inden for ansøgningspuljens ansøgerkreds.</p>\r\n<p class=\"Liste1\">\r\n   <span class=\"Liste1Nr\" id=\"ide4090cd9-14b6-4ee3-9bfa-4e1ba3bd02ee\">3)</span> Ansøgningens målgruppe falder inden for ansøgningspuljens målgruppe.</p>\r\n<p class=\"Liste1\">\r\n   <span class=\"Liste1Nr\" id=\"id9e0454ed-dabc-414d-9acd-27548161cc75\">4)</span> Ansøgningen indeholder en beskrivelse af aktiviteter, der kan forventes at bidrage til opfyldelse af formålet for ansøgningspuljen, jf. § 2.</p>\r\n<p class=\"Liste1\">\r\n   <span class=\"Liste1Nr\" id=\"id79ef76f5-db48-442e-8170-7ee9cd0bd32a\">5)</span> Ansøgningen beskriver projektets sammenhæng mellem formål, målgruppe, aktiviteter, målsætninger på borgerniveau, tidsplan, organisering mv.</p>\r\n<p class=\"Liste1\">\r\n   <span class=\"Liste1Nr\" id=\"id4f9bf4c7-a83e-429b-b7cb-24b7039d9a1f\">6)</span> Ansøgningen skal opfylde krav til budget, jf. § 8.</p>\r\n<p class=\"Paragraf\" id=\"id1bb7855d-2b4b-4bc7-a8f7-4e61dfbcbefe\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der gælder følgende krav til udarbejdelse af budget:</p>\r\n<p class=\"Liste1\">\r\n   <span class=\"Liste1Nr\" id=\"id64b5ae17-7c3b-4234-8f77-63e5cd82e056\">1)</span> Budgettet skal være realistisk og sparsommeligt.</p>\r\n<p class=\"Liste1\">\r\n   <span class=\"Liste1Nr\" id=\"id4875a9db-44f7-4fa7-a68c-c812b2aa2a6a\">2)</span> Budgettet skal fordeles i det projektår, hvor projektet har udgifter.</p>\r\n<p class=\"Liste1\">\r\n   <span class=\"Liste1Nr\" id=\"idc11327b5-c4ed-437b-9333-56d64dad8a2a\">3)</span> Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.</p>\r\n<p class=\"Liste1\">\r\n   <span class=\"Liste1Nr\" id=\"idfb28bba6-1116-45db-b67a-c3a5aaa44137\">4)</span> Indholdet af den enkelte aktivitet og forudsætningerne for udgiftens størrelse skal fremgå af ansøgningen.</p>\r\n<p class=\"Liste1\">\r\n   <span class=\"Liste1Nr\" id=\"idc0c4d4cb-87be-4e41-a74e-03e25e108f0d\">5)</span> Udgifter skal specificeres i budgettet.</p>\r\n<p class=\"Liste1\">\r\n   <span class=\"Liste1Nr\" id=\"idef321180-ab16-4a4e-ab85-ce733be70a97\">6)</span> Der kan ikke budgetteres med uforudsete udgifter.</p>\r\n<p class=\"Liste1\">\r\n   <span class=\"Liste1Nr\" id=\"id87427a5c-23fe-42e4-bd6b-b3539bcfb146\">7)</span> Udgifter kan ikke samles i overordnede budgetposter som overhead, administrationsbidrag og diverse.</p>\r\n<p class=\"Liste1\">\r\n   <span class=\"Liste1Nr\" id=\"id2ec16e05-309e-43e2-b6d9-74464baf066e\">8)</span> Lønniveauet for ansatte i projektet må ikke være højere end det, der er aftalt i overenskomster for arbejdet på området. Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.</p>\r\n<p class=\"Liste1\">\r\n   <span class=\"Liste1Nr\" id=\"id343f2369-31a2-4812-aadf-edb201867924\">9)</span> Udgifter til transport i egen bil kan højst udgøre statens lave takst pr. km.</p>\r\n<p class=\"Kapitel\" id=\"idd9620f1a-b5c9-4f44-93fc-9e1528fb357c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ansøgning om tilskud og indberetning af oplysninger</p>\r\n<p class=\"Paragraf\" id=\"idd9c60498-b5a7-4ce7-901f-faa743cbb74c\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Socialstyrelsen fastsætter retningslinjer for indkaldelse af ansøgninger og for kravene til sådanne ansøgninger. Retningslinjerne offentliggøres på Socialstyrelsens hjemmeside.</p>\r\n<p class=\"Paragraf\" id=\"id6663ee4d-56ac-432a-96f2-d863ac7621d3\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Offentlige myndigheder og offentlige institutioner m.v. skal indgive ansøgning om støtte fra ansøgningspuljen og indberette oplysninger ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal).</p>\r\n<p class=\"Stk2\">\r\n   <span class=\"StkNr\" id=\"id76e4ece7-376f-486c-82b6-65b8ddadb323\">Stk. 2.</span> Private ansøgere kan indgive ansøgning om støtte fra ansøgningspuljen og indberette oplysninger ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal).</p>\r\n<p class=\"Stk2\">\r\n   <span class=\"StkNr\" id=\"id44239cf0-e827-4c00-a1fd-5a21fb27ad4f\">Stk. 3.</span> Ansøgning om støtte fra ansøgningspuljen skal indgives på den ansøgningsblanket og i det budgetskema, som Socialstyrelsen har udarbejdet til ansøgningspuljen efter denne bekendtgørelse. Ansøgningen skal vedlægges de bilag, der fremgår af ansøgningsmaterialet.</p>\r\n<p class=\"Stk2\">\r\n   <span class=\"StkNr\" id=\"idf2747981-a9cd-4a18-b103-235033fc1c74\">Stk. 4.</span> Indberetning af oplysninger skal overholde eventuelle formkrav.</p>\r\n<p class=\"Stk2\">\r\n   <span class=\"StkNr\" id=\"id12bc3d5f-beed-4502-bb0b-9243640f190b\">Stk. 5.</span> Socialstyrelsen har ret til at afvise ansøgninger og indberettede oplysninger, som ikke overholder formalia.</p>\r\n<p class=\"Kapitel\" id=\"id2c439ae6-353c-455c-b056-691b71d9a3bf\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ydelse og udbetaling af tilskud</p>\r\n<p class=\"Paragraf\" id=\"id96e2f664-2fcb-48ce-9c37-e9bc68681b10\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Tilskud ydes til enten hel eller delvis dækning af projektrelaterede udgifter. Ved projektrelaterede udgifter forstås udgifter, der er nødvendige for at gennemføre projektet. Ved udgifter forstås afholdte udgifter, der er bogført, godkendt i henhold til regnskabskrav for tilskuddet og betalt, dog maksimalt det bevilligede tilskudsbeløb.</p>\r\n<p class=\"Stk2\">\r\n   <span class=\"StkNr\" id=\"idf7b13b75-1128-4ccd-864b-91446e587976\">Stk. 2.</span> Tilskud kan i særlige tilfælde ydes til dækning af udgifter, som ansøgeren har afholdt eller påtaget sig at afholde, før der blev ydet tilskud, hvis de er åbenbart knyttet til projektet.</p>\r\n<p class=\"Stk2\">\r\n   <span class=\"StkNr\" id=\"idec1acea7-c3c6-4f76-b05d-f374a9b459be\">Stk. 3.</span> Tilskud ydes alene i det omfang, der ikke er opnået eller senere opnås tilskud fra anden side til dækning af de budgetposter, som har opnået tilskud fra den ansøgte ansøgningspulje.</p>\r\n<p class=\"Paragraf\" id=\"id382eded0-1786-4370-a584-16dcfd13b915\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Der kan ydes tilskud til følgende udgifter:</p>\r\n<p class=\"Liste1\">\r\n   <span class=\"Liste1Nr\" id=\"idb1ca179a-bc95-4865-9d32-8b43f2b6baa8\">1)</span> Lønudgifter, der afholdes i forbindelse med, at medarbejdere deltager i projektet.</p>\r\n<p class=\"Liste1\">\r\n   <span class=\"Liste1Nr\" id=\"id92b642a5-514b-4443-83ab-9e030b9e8de9\">2)</span> Konsulenthonorarer.</p>\r\n<p class=\"Liste1\">\r\n   <span class=\"Liste1Nr\" id=\"idd8eaaa49-059e-4f21-b5d0-22bb6d4bdc3d\">3)</span> Udgifter til revisor.</p>\r\n<p class=\"Liste1\">\r\n   <span class=\"Liste1Nr\" id=\"idd08aaf80-f192-4306-a18d-02e82978cbee\">4)</span> Lovpligtige forsikringer, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\" id=\"idf17defef-89e6-46f1-b4c4-7d0d57f123c8\">5)</span> Udgifter til transport.</p>\r\n<p class=\"Liste1\">\r\n   <span class=\"Liste1Nr\" id=\"id6afed0c9-59f0-4222-ba7a-ce6f47d6f074\">6)</span> Udgifter til aktiviteter målrettet borgere inden for målgruppen.</p>\r\n<p class=\"Liste1\">\r\n   <span class=\"Liste1Nr\" id=\"ida7aa513b-24df-460f-9c44-8396ce99334f\">7)</span> Udgifter til specifikke uddannelses- og kursusaktiviteter for frivillige af begrænset omfang.</p>\r\n<p class=\"Liste1\">\r\n   <span class=\"Liste1Nr\" id=\"id806a843d-646d-4aa8-8849-29f6f0e215ee\">8)</span> Udgifter til formidling.</p>\r\n<p class=\"Liste1\">\r\n   <span class=\"Liste1Nr\" id=\"idd093f699-3360-4fe1-b672-38c60b1bc0a1\">9)</span> Udgifter til lokaler.</p>\r\n<p class=\"Liste1\">\r\n   <span class=\"Liste1Nr\" id=\"id2e6d2358-bf30-44a5-ba5c-03799ba2782a\">10)</span> Småanskaffelser, herunder kontorhold.</p>\r\n<p class=\"Liste1\">\r\n   <span class=\"Liste1Nr\" id=\"id6c81d270-cf77-491b-9e9d-5589caada7ac\">11)</span> Andre relevante udgifter til projektets gennemførelse. Relevansen beskrives i en note til budgettet.</p>\r\n<p class=\"Paragraf\" id=\"id7d5721ad-87db-4934-9f1d-039695dda921\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Der kan ikke ydes tilskud til dækning af følgende udgifter:</p>\r\n<p class=\"Liste1\">\r\n   <span class=\"Liste1Nr\" id=\"idd0642f6c-62fa-479a-b1b5-4fa512c06941\">1)</span> Materielanskaffelser for over 50.000 kr. pr. år.</p>\r\n<p class=\"Liste1\">\r\n   <span class=\"Liste1Nr\" id=\"id9c8a2559-e5b7-4cc6-9e43-c9e1d63f90c9\">2)</span> Anskaffelse af fast ejendom.</p>\r\n<p class=\"Liste1\">\r\n   <span class=\"Liste1Nr\" id=\"id9f1dfa9d-d79b-4665-a4b8-73e083b890e2\">3)</span> Anlægsudgifter, herunder ombygning og renovering.</p>\r\n<p class=\"Liste1\">\r\n   <span class=\"Liste1Nr\" id=\"ida05ac98f-e905-4ca5-9bf9-b00459c9f8df\">4)</span> Dækning af underskud.</p>\r\n<p class=\"Liste1\">\r\n   <span class=\"Liste1Nr\" id=\"iddd3631dc-2fa3-4852-ac44-a93c34cbecbb\">5)</span> Tilskud til enkeltpersoners underhold.</p>\r\n<p class=\"Liste1\">\r\n   <span class=\"Liste1Nr\" id=\"id4203b4c5-d819-4183-b27b-ff4dc38bb6f4\">6)</span> Aktiviteter der fuldt ud er finansieret fra anden side.</p>\r\n<p class=\"Liste1\">\r\n   <span class=\"Liste1Nr\" id=\"id25a5057d-7563-4bcf-ad56-4ad126e32e1f\">7)</span> Generelle uddannelses- og kursusaktiviteter for frivillige.</p>\r\n<p class=\"Liste1\">\r\n   <span class=\"Liste1Nr\" id=\"idcac7cd87-51a8-42ec-96da-1c740841ab6b\">8)</span> Aktiviteter for personer uden lovligt ophold i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id9ca26de6-b27c-4070-aff0-ad912cca9e50\">9)</span> Udgifter til projekter forankret i udlandet samt Grønland og Færøerne.</p>\r\n<p class=\"Liste1\">\r\n   <span class=\"Liste1Nr\" id=\"ide6a5442d-a928-4eef-a33f-2e9277ade29f\">10)</span> Kommercielle aktiviteter.</p>\r\n<p class=\"Paragraf\" id=\"ide3fcc99a-5890-4eb9-a081-8a9a3b827ff3\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Socialstyrelsen fastsætter de nærmere betingelser for udbetaling, herunder betingelser med hensyn til følgende:</p>\r\n<p class=\"Liste1\">\r\n   <span class=\"Liste1Nr\" id=\"id7d8b8ce5-a6b9-4087-b5e9-1a27db5be32c\">1)</span> Regnskab og revision vedrørende aktiviteter, hvortil der gives tilskud.</p>\r\n<p class=\"Liste1\">\r\n   <span class=\"Liste1Nr\" id=\"id58c6dd48-00f3-4296-a251-336eb7b3947d\">2)</span> Løbende rapportering af resultater og indberetning vedrørende aktiviteter, hvortil der gives tilskud.</p>\r\n<p class=\"Liste1\">\r\n   <span class=\"Liste1Nr\" id=\"id9c893d74-4d45-44a1-ab71-e540a3037bb5\">3)</span> Offentliggørelse af projektets resultater.</p>\r\n<p class=\"Liste1\">\r\n   <span class=\"Liste1Nr\" id=\"id4f6f7334-8e2e-4f94-abfd-0a77dd8795ab\">4)</span> Evaluering af projektet, herunder om efterfølgende opfølgning og effektmåling.</p>\r\n<p class=\"Paragraf\" id=\"id10bc92b9-c446-4df2-880f-45354864f358\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Udbetaling af tilskud sker efter, at Socialstyrelsen har modtaget anmodning om udbetaling fra tilskudsmodtager.</p>\r\n<p class=\"Stk2\">\r\n   <span class=\"StkNr\" id=\"id4a748da5-b0cf-423e-88ac-795e01bddb45\">Stk. 2.</span> Anmodning om udbetaling skal være modtaget i Socialstyrelsen senest 3 måneder efter, at Socialstyrelsen har udstedt tilskudsbrevet. Hvis anmodningen om udbetaling ikke er modtaget i Socialstyrelsen inden for fristen, kan Socialstyrelsen lade tilskuddet bortfalde uden yderligere varsel, jf. § 30, nr. 7.</p>\r\n<p class=\"Paragraf\" id=\"id6ce370ce-2f47-405e-b81e-2b78ef0387cb\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Tilskud udbetales ratevis.</p>\r\n<p class=\"Kapitel\" id=\"idc6fa01b8-2185-44a9-ba37-c0d8dc70205c\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ændring i projektet</p>\r\n<p class=\"Paragraf\" id=\"idf90a5b66-7177-4f9c-9511-9f8353534647\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Forud for en væsentlig ændring i projektet eller budgettet skal tilskudsmodtager indsende en skriftlig og begrundet anmodning herom. Der skal også vedlægges et nyt budget. Socialstyrelsen beslutter derefter, hvorvidt ændringen kan godkendes.</p>\r\n<p class=\"ParagrafGruppeOverskrift\">\r\n   <span>Projektforlængelse</span>\r\n</p>\r\n<p class=\"Paragraf\" id=\"id35eaf913-2a43-4196-9cee-989a010d5ccc\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Socialstyrelsen kan i særlige tilfælde godkende en projektforlængelse. Forud for en projektforlængelse skal tilskudsmodtager indsende en skriftlig og begrundet anmodning herom. Der skal også vedlægges et budget for den forlængede periode. Socialstyrelsen beslutter derefter, hvorvidt forlængelsen kan godkendes og i givet fald med hvilke betingelser og frister.</p>\r\n<p class=\"Kapitel\" id=\"id89bcede9-ca1b-4471-bacc-ee0fe19d6668\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Rapportering</p>\r\n<p class=\"Paragraf\" id=\"id546d068c-8c55-4b8f-84ab-181a90e8f17c\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Tilskudsmodtager skal aflægge rapport om gennemførte aktiviteter og resultater for den projektperiode og til de frister, som er fastsat i tilskudsbrevet.</p>\r\n<p class=\"Kapitel\" id=\"id73e546c5-1f74-4bb3-808a-bd363a26024e\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Regnskab og revision</p>\r\n<p class=\"Paragraf\" id=\"id11fa2973-6257-46ab-a80e-1fb2b8f2bfd4\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Tilskudsmodtager skal indsende revideret regnskab eller anden dokumentation i henhold til kravene i tilskudsbrevet.</p>\r\n<p class=\"Paragraf\" id=\"id537bc7bd-b4df-4af1-9ce8-bd9b7bd161b0\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Regnskabet skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"id04ac08f1-02c0-42d4-ad22-d66142c7cb6f\">1)</span> Tilskudsmodtager skal anvende det regnskabsskema, som findes på Socialstyrelsens hjemmeside.</p>\r\n<p class=\"Liste1\">\r\n   <span class=\"Liste1Nr\" id=\"idaac5a536-8c0a-4052-810d-ef6fd7bc6d99\">2)</span> Tilskuddet skal være opført som særskilt indtægtspost.</p>\r\n<p class=\"Liste1\">\r\n   <span class=\"Liste1Nr\" id=\"id7d621ea7-b0e4-465a-b631-d8f0f962f7bb\">3)</span> Tilskuddet skal være anvendt i projektperioden, som fremgår af tilskudsbrevet.</p>\r\n<p class=\"Liste1\">\r\n   <span class=\"Liste1Nr\" id=\"id645f902c-f5e3-4ea4-83aa-f9b2b45128d5\">4)</span> Udgifter, der er afholdt af tilskuddet, skal være specificeret på samme måde som det senest godkendte budget.</p>\r\n<p class=\"Liste1\">\r\n   <span class=\"Liste1Nr\" id=\"id8aa179ba-c1e5-49a4-ae56-94f2b3150b7b\">5)</span> Væsentlige udgifter skal være yderligere specificeret, eventuelt tilskud fra anden side til samme projekt, eventuel medfinansiering samt eventuelle øvrige indtægter skal opføres som særskilte indtægtsposter.</p>\r\n<p class=\"Stk2\">\r\n   <span class=\"StkNr\" id=\"idcb53abbd-7bea-42b3-9091-babe063a887d\">Stk. 2.</span> Regnskabet skal underskrives af tilskudsmodtager.</p>\r\n<p class=\"Stk2\">\r\n   <span class=\"StkNr\" id=\"id367e6c05-62eb-4fb1-a7e1-16698ade466b\">Stk. 3.</span> Socialstyrelsen kan indkalde grunddokumentation, herunder bilag, for de afholdte udgifter.</p>\r\n<p class=\"Paragraf\" id=\"id2128d1ec-6a15-4570-9d26-8eb813cb16ad\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Regnskabet for tilskud over 100.000 kr. skal være revideret af en registreret eller statsautoriseret revisor.</p>\r\n<p class=\"Stk2\">\r\n   <span class=\"StkNr\" id=\"idf93afb54-5ca0-4147-b5c8-0c7de1fe81fd\">Stk. 2.</span> Regnskabet for tilskud op til 100.000 kr. skal være revideret af en af tilskudsmodtager valgt revisor, der skal være regnskabskyndig, men ikke behøver være registreret eller statsautoriseret. Revisor skal være uafhængig af tilskudsmodtagers virksomhed og må ikke have nogen personlig eller økonomisk interesse i revisionens udfald.</p>\r\n<p class=\"Stk2\">\r\n   <span class=\"StkNr\" id=\"id0bdbc643-375a-4b33-a178-5a1af74406eb\">Stk. 3.</span> I tilfælde af revisorskift i tilskudsperioden skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Desuden skal tilskudsmodtager skriftligt give Socialstyrelsen besked om revisorskift.</p>\r\n<p class=\"Paragraf\" id=\"id666334b4-f391-49ad-b7f0-6a2bdc45d6e3\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012, samt i Rigsrevisionens standarder for offentlig revision (SOR).</p>\r\n<p class=\"Stk2\">\r\n   <span class=\"StkNr\" id=\"id5f82c0e8-2ea0-4926-95ab-6ee9103cd00a\">Stk. 2.</span> Ved revisionen efterprøves, om projektregnskabet er retvisende, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet.</p>\r\n<p class=\"Paragraf\" id=\"id552cd719-1f00-4db3-a0ca-dd02f1b31c2b\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.</p>\r\n<p class=\"Paragraf\" id=\"id619d7ef5-a61d-4dae-b71e-9c5f9f5d39cd\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Ved revisionen skal revisor efterprøve, om:</p>\r\n<p class=\"Liste1\">\r\n   <span class=\"Liste1Nr\" id=\"id4cd3afd4-c9bc-495d-9381-a3d5dea5a4fb\">1)</span> projektregnskabet er rigtigt, dvs. uden væsentlige fejl og mangler, herunder at dispositionerne er inden for de godkendte satser for løn, transport og konsulentbistand,</p>\r\n<p class=\"Liste1\">\r\n   <span class=\"Liste1Nr\" id=\"id43dcc3e7-10df-4015-839c-2b12386614e2\">2)</span> tilskudsbetingelserne er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"id09a9300a-ab45-40ff-8232-472e80eede80\">3)</span> tilskuddet er anvendt til formålet,</p>\r\n<p class=\"Liste1\">\r\n   <span class=\"Liste1Nr\" id=\"id14a5b4e7-1d81-4c9c-9285-41a99cf29d62\">4)</span> tilskudsmodtagers ledelse har foretaget en afrapportering og</p>\r\n<p class=\"Liste1\">\r\n   <span class=\"Liste1Nr\" id=\"id7b1696a5-aa0f-479d-8fa8-d2f7015c8591\">5)</span> tilskudsmodtager har udvist sparsommelighed.</p>\r\n<p class=\"Stk2\">\r\n   <span class=\"StkNr\" id=\"idb7771755-b54b-4416-8475-42e231dba8f8\">Stk. 2.</span> For tilskud over 500.000 kr. skal der gennemføres forvaltningsrevision. Ved forvaltningsrevision skal revisor særligt efterprøve, om:</p>\r\n<p class=\"Liste1\">\r\n   <span class=\"Liste1Nr\" id=\"id1b16c97d-f195-4a38-ae5a-577f0acf5c5a\">1)</span> de oplysninger, som tilskudsmodtager har meddelt Socialstyrelsen om opfyldelsen af resultatkravene, er dokumenterede og</p>\r\n<p class=\"Liste1\">\r\n   <span class=\"Liste1Nr\" id=\"ide1d90e18-61a4-4c2b-a039-db714bafdbe9\">2)</span> de data, der ligger til grund for den faglige afrapportering, er pålidelige.</p>\r\n<p class=\"Stk2\">\r\n   <span class=\"StkNr\" id=\"id640bf66e-7961-43d7-9f6c-cdc0d754274e\">Stk. 3.</span> Revisionen udføres ved stikprøvevise undersøgelser.</p>\r\n<p class=\"Paragraf\" id=\"idd1df797b-44db-4735-9e40-fba90fd3d20a\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Tilskudsmodtager skal give revisor de oplysninger, som må anses for at have betydning for bedømmelsen af regnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Paragraf\" id=\"id518571af-87c1-4e1a-958c-bd67ee3c9ed6\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom, samt påse, at tilskudsmodtagers ledelse inden 3 uger foretager underretning til Socialstyrelsen. I modsat fald er det revisors pligt at orientere Socialstyrelsen. Revisors bemærkninger indsendes sammen med meddelelsen.</p>\r\n<p class=\"Stk2\">\r\n   <span class=\"StkNr\" id=\"idb30ce678-d511-4230-b5c0-42afc9602de9\">Stk. 2.</span> Hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde, finder stk. 1 tilsvarende anvendelse.</p>\r\n<p class=\"Paragraf\" id=\"id003962a4-d52a-4b9a-acd0-db87a75ce90b\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Det reviderede regnskab forsynes med en erklæring, hvoraf det fremgår, at regnskabet er revideret i overensstemmelse med reglerne om revision og regnskab. Eventuelle forbehold og supplerende oplysninger skal fremgå af erklæringen.</p>\r\n<p class=\"Stk2\">\r\n   <span class=\"StkNr\" id=\"idcd217025-5ee5-4d7e-9de6-b92d9b2e38cc\">Stk. 2.</span> Revisor skal afgive en revisionsprotokol med sin vurdering og konklusion af den udførte revision, jf. § 25. Revisionsprotokollen kan afgives i slutningen af erklæringen.</p>\r\n<p class=\"Stk2\">\r\n   <span class=\"StkNr\" id=\"id7adf723d-01f5-4ce7-b400-7d2f8a3d1fdc\">Stk. 3.</span> Genpart af revisionsprotokollen indsendes af tilskudsmodtager til Socialstyrelsen sammen med det påtegnede regnskab.</p>\r\n<p class=\"Kapitel\" id=\"idebc30a85-48e7-4b1d-9a31-7f56431939a3\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Midlertidig indstilling, bortfald og tilbagebetaling af tilskud</p>\r\n<p class=\"Paragraf\" id=\"id37888273-e89f-4edf-9ac1-be1d6d5bd216\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Socialstyrelsen kan beslutte, at udbetaling af tilskud indstilles midlertidigt, hvis:</p>\r\n<p class=\"Liste1\">\r\n   <span class=\"Liste1Nr\" id=\"id13273c12-d662-4d3b-94fa-6c5591588dfe\">1)</span> tilskudsmodtager ikke har indsendt relevante dokumenter, rapporter m.v. i overensstemmelse med de vilkår, der er fastsat i tilskudsbrevet,</p>\r\n<p class=\"Liste1\">\r\n   <span class=\"Liste1Nr\" id=\"idd699e848-b34e-4a70-a783-6bcd479ee252\">2)</span> Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport,</p>\r\n<p class=\"Liste1\">\r\n   <span class=\"Liste1Nr\" id=\"id6f9f3fb4-76e8-4bfe-a879-ca80cc50aa3d\">3)</span> en forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen,</p>\r\n<p class=\"Liste1\">\r\n   <span class=\"Liste1Nr\" id=\"id5abe5b46-14ee-4dd7-b738-fcc2c2ba74a6\">4)</span> Socialstyrelsen bliver bekendt med forhold, som rejser tvivl om, hvorvidt tilskudsmodtager anvender tilskud i overensstemmelse med de givne vilkår, eller</p>\r\n<p class=\"Liste1\">\r\n   <span class=\"Liste1Nr\" id=\"id48177a3c-58a9-4ec0-9725-d63920556991\">5)</span> forudsætningerne for tilskud i øvrigt er ændrede.</p>\r\n<p class=\"Stk2\">\r\n   <span class=\"StkNr\" id=\"id476eb27c-2d36-4cf0-b391-7987fe6fbbb4\">Stk. 2.</span> Udbetaling af tilskud genoptages, når Socialstyrelsen beslutter herom.</p>\r\n<p class=\"Paragraf\" id=\"id31c7962c-1d57-4a9b-a143-bf1e1a530c16\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Socialstyrelsen kan beslutte, at tilskuddet bortfalder helt eller delvist, hvis:</p>\r\n<p class=\"Liste1\">\r\n   <span class=\"Liste1Nr\" id=\"idfce24b11-dae2-4d3f-a822-e2763edad8da\">1)</span> projektet ikke gennemføres i overensstemmelse med vilkårene for tilskuddet,</p>\r\n<p class=\"Liste1\">\r\n   <span class=\"Liste1Nr\" id=\"id83e09325-c95f-4c21-bc26-6326b42fe146\">2)</span> tilskudsmodtager har givet urigtige eller vildledende oplysninger eller har fortiet oplysninger af betydning for afgørelsen om ydelse af tilskud eller beslutningen om udbetaling af tilskud,</p>\r\n<p class=\"Liste1\">\r\n   <span class=\"Liste1Nr\" id=\"idb9584219-e5ff-4a8b-8a0e-17b87a1b7fb6\">3)</span> projektet ikke er påbegyndt inden 6 måneder efter godkendt startdato,</p>\r\n<p class=\"Liste1\">\r\n   <span class=\"Liste1Nr\" id=\"idc21e3177-3c65-422d-884a-792590ab6a6a\">4)</span> projektet indstilles,</p>\r\n<p class=\"Liste1\">\r\n   <span class=\"Liste1Nr\" id=\"ide12c9d8f-98ec-4065-9ec2-976fa7377498\">5)</span> tilskudsmodtager går konkurs, træder i likvidation, standser sine betalinger, indleder forhandlinger om tvangsakkord, eller hvis der foretages udlæg eller arrest hos tilskudsmodtager,</p>\r\n<p class=\"Liste1\">\r\n   <span class=\"Liste1Nr\" id=\"id3ab4bd33-26ef-4d1f-a4fa-16a24c3098ba\">6)</span> aktiviteten eller de opnåede resultater i projektet afviger markant fra det beskrevne i ansøgningen,</p>\r\n<p class=\"Liste1\">\r\n   <span class=\"Liste1Nr\" id=\"idb82b3534-5177-462a-9e22-b66f0d9c9ab4\">7)</span> tilskudsmodtager ikke har indsendt relevante dokumenter, udbetalingsanmodning, rapporter m.v. i overensstemmelse med vilkår, der er fastsat i tilskudsbrevet,</p>\r\n<p class=\"Liste1\">\r\n   <span class=\"Liste1Nr\" id=\"idf043bf95-25ab-4ccc-9cd4-1ed22b45dade\">8)</span> Socialstyrelsen ikke kan godkende statusrapport, løbende regnskab, budget for resterende tilskudsperiode, udbetalingsanmodning, det endelige regnskab eller den afsluttende rapport,</p>\r\n<p class=\"Liste1\">\r\n   <span class=\"Liste1Nr\" id=\"id70a43dfd-f43f-492e-b256-0157fd75757f\">9)</span> en forfalden tilbagebetaling for et tilskud fra Socialstyrelsen ikke er indbetalt til Socialstyrelsen senest 2 måneder efter forfaldsdagen,</p>\r\n<p class=\"Liste1\">\r\n   <span class=\"Liste1Nr\" id=\"idc5a71873-9393-4c4e-adca-2d3779753bb1\">10)</span> de samlede godkendte, bogførte og faktiske projektrelaterede udgifter, fratrukket eventuelle indtægter i det endelige regnskab, er mindre end tilskuddet, herunder at tilskud fra anden side m.v. viser sig at overstige det forudsatte ved ydelsen af tilskuddet, eller</p>\r\n<p class=\"Liste1\">\r\n   <span class=\"Liste1Nr\" id=\"idda80edb3-b51c-413a-8595-7adb1ec8414b\">11)</span> forudsætningerne for tilskud i øvrigt er ændrede.</p>\r\n<p class=\"Paragraf\" id=\"id56c41d5b-b393-41f9-af3c-e2128cd5d60f\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Socialstyrelsen kan beslutte, at udbetalte tilskud skal tilbagebetales helt eller delvis, hvis:</p>\r\n<p class=\"Liste1\">\r\n   <span class=\"Liste1Nr\" id=\"idac679934-4341-448a-b882-5f3483f3baf8\">1)</span> der er sket helt eller delvist bortfald af tilskud i henhold til § 30,</p>\r\n<p class=\"Liste1\">\r\n   <span class=\"Liste1Nr\" id=\"id7b89182a-0efb-459f-bbe2-588739d92a2f\">2)</span> tilskudsmodtager efterfølgende får ydet tilskud fra anden side til dækning af de budgetposter, som har opnået tilskud fra ansøgningspuljen,</p>\r\n<p class=\"Liste1\">\r\n   <span class=\"Liste1Nr\" id=\"idd40dab9c-07bb-4495-bd35-a2f679898b6e\">3)</span> der i forbindelse med projektet udvikles teknologier m.v., der af tilskudsmodtager efterfølgende udnyttes erhvervsmæssigt, eller</p>\r\n<p class=\"Liste1\">\r\n   <span class=\"Liste1Nr\" id=\"id804dce2a-a46a-448b-8488-869af3fdaf5d\">4)</span> hele beløbet ikke er brugt og ikke ønskes overført til næste periode.</p>\r\n<p class=\"Stk2\">\r\n   <span class=\"StkNr\" id=\"idb76b4067-b051-4cd5-9677-ed1f9f8ad48e\">Stk. 2.</span> Ved hel eller delvis tilbagebetaling af udbetalt tilskud opkræves det skyldige beløb til betaling senest 14 dage efter påkrav.</p>\r\n<p class=\"Kapitel\" id=\"id6e8e569b-d25e-48eb-a093-3c8f96fcd95a\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Underretnings- og dokumentationspligt</p>\r\n<p class=\"Paragraf\" id=\"id3f50b62b-f4a1-4a3d-9e06-32cc734f0c70\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Tilskudsmodtager skal straks, og senest inden for 3 uger, underrette Socialstyrelsen skriftligt, hvis tilskudsmodtager bliver bekendt med forhold, der kan medføre midlertidigt ophør, bortfald, reduktion eller tilbagebetaling af tilskud, jf. §§ 29-31, eller hvis tilskudsmodtager skifter revisor i løbet af projektperioden, jf. § 22, stk. 3.</p>\r\n<p class=\"Paragraf\" id=\"id48885b64-5641-4d6c-a08f-6413e23ac47f\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 33.</span> Socialstyrelsen kan pålægge tilskudsmodtager at dokumentere, at betingelserne for udbetaling af tilskud fortsat er opfyldt.</p>\r\n<p class=\"Stk2\">\r\n   <span class=\"StkNr\" id=\"idc0d61220-cd2c-479a-9371-9ff087e5878c\">Stk. 2.</span> Tilskudsmodtager kan pålægges at indsende nærmere oplysninger om projektet, herunder statusrapporter, projektregnskaber, reviderede regnskaber, budgetter og revisionserklæringer m.v.</p>\r\n<p class=\"Stk2\">\r\n   <span class=\"StkNr\" id=\"id027c1d48-053d-4faa-9fc2-e29745830dd0\">Stk. 3.</span> Hvis Socialstyrelsen skal have mulighed for at offentliggøre projektresultater, skal det fremgå af tilskudsbrevet.</p>\r\n<p class=\"Paragraf\" id=\"id8a4f5ce5-83e1-4831-a464-ae4791e3719b\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 34.</span> Tilskudsmodtager er forpligtet til at opbevare regnskabsmaterialet på betryggende vis i 5 år fra udgangen af det regnskabsår, materialet vedrører.</p>\r\n<p class=\"Kapitel\" id=\"idb28a13a7-4917-4d2e-85e6-cbf8829e99fa\">\r\n   <span id=\"K12\">\r\n   </span>\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Projektets anskaffede materiel ved projektophør</p>\r\n<p class=\"Paragraf\" id=\"id60c5e834-d0de-465b-93ed-3cc1261b65f4\">\r\n   <span id=\"P35\">\r\n   </span>\r\n   <span class=\"ParagrafNr\" id=\"Par35\">§ 35.</span> Når projektet ophører, kan tilskudsmodtager eller projektmedarbejder erhverve tiloversblevet materiel.</p>\r\n<p class=\"Stk2\">\r\n   <span class=\"StkNr\" id=\"id58d90b16-5b1c-4d65-aff9-cf5b55415cee\">Stk. 2.</span> Det afsluttende regnskab skal indeholde indtægter fra eventuelt salg af tiloversblevet materiel ved projektophør.</p>\r\n<p class=\"Stk2\">\r\n   <span class=\"StkNr\" id=\"ide58214df-dbde-4bfe-b91f-ed870cc6ad3d\">Stk. 3.</span> Projektet kan uden forudgående beslutning fra Socialstyrelsen beholde anskaffet materiel, hvis projektet fortsætter efter tilskuddets ophør, og hvis værdien af materiellet er til og med 10.000 kr.</p>\r\n<p class=\"Stk2\">\r\n   <span class=\"StkNr\" id=\"id2578e4fd-9c88-499d-beb8-303ed47bcb37\">Stk. 4.</span> Socialstyrelsen kan beslutte, at projektet kan beholde anskaffet materiel til en værdi på over 10.000 kr., hvis projektet fortsætter efter tilskuddets ophør.</p>\r\n<p class=\"Stk2\">\r\n   <span class=\"StkNr\" id=\"idcb7ca385-59ea-4dff-8df1-babd72210f0a\">Stk. 5.</span> Der kan foretages afskrivning af materiellet. Værdien fastsættes af den revisor, der reviderer regnskabet.</p>\r\n<p class=\"Kapitel\" id=\"id356ad219-567a-4e66-a689-752708f40b31\">\r\n   <span id=\"K13\">\r\n   </span>\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id5a195173-3a6e-4379-9b12-5eaa4230baf4\">\r\n   <span id=\"P36\">\r\n   </span>\r\n   <span class=\"ParagrafNr\" id=\"Par36\">§ 36.</span> Bekendtgørelsen træder i kraft den 17. juni 2022.</p>\r\n<p class=\"Stk2\">\r\n   <span class=\"StkNr\" id=\"id161b2ce2-7314-4127-802f-612b72715281\">Stk. 2.</span> For tilskud, der ydes i medfør af denne bekendtgørelse, finder bekendtgørelse nr. 97 af 27. januar 2014 om regnskab og revision m.v. af regnskaber for modtagere af tilskud fra puljer under Social-, Børne- og Integrationsministeriets område ikke anvendelse.</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 14. juni 2022</p><p class=\"Sign1\" align=\"center\">Ellen Klarskov Lauritzen</p><p class=\"Sign2\" align=\"right\">/ Anna Jin Rolfgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/06/2022"
        },
        {
            "displayName": "Accession",
            "displayValue": "B20220085005"
        },
        {
            "displayName": "Entydig dokumentidentifikation",
            "displayValue": "DH000756"
        },
        {
            "displayName": "Dato for førstegangsindlæggelse",
            "displayValue": "16/06/2022"
        },
        {
            "displayName": "Dato for indlæggelse",
            "displayValue": "16/06/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "850"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/06/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Ældremin.,<br />Socialstyrelsen, j.nr. 2022-489"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}