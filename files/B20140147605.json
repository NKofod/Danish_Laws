{
    "id": 167067,
    "title": "Bekendtgørelse om deltagerbetaling ved erhvervsrettet voksen- og efteruddannelse ",
    "documentTypeId": "60",
    "isSagsforlobPeriodValid": true,
    "shortName": "BEK nr 1476 af 17/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om deltagerbetaling ved erhvervsrettet voksen- og efteruddannelse</p>\r\n<p class=\"Indledning2\">I medfør af § 8, stk. 5 og 6, og § 8 a, stk. 1 og 2, i lov om åben uddannelse (erhvervsrettet voksenuddannelse) m.v., jf. lovbekendtgørelse nr. 374 af 4. april 2014, som ændret ved lov nr. 1378 af 16. december 2014, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Følgende uddannelsesaktiviteter, som er nævnt i § 6, stk. 2, i lov om åben uddannelse (erhvervsrettet voksenuddannelse) m.v. (herefter ÅU-loven), er omfattet af deltagerbetaling efter §§ 4 og 5:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Enkeltfag på erhvervsuddannelserne i det omfang, de er optaget i en fælles kompetencebeskrivelse efter lov om arbejdsmarkedsuddannelser m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Følgende uddannelsesaktiviteter, som er nævnt i ÅU-lovens § 6, stk. 2, er omfattet af deltagerbetaling efter § 8:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Deltidsuddannelser på niveau med erhvervsuddannelser og enkeltfag herfra.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Enkeltfag på fodterapeutuddannelsen efter ÅU-loven.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Enkeltfag på erhvervsuddannelserne, der ikke er optaget i en fælles kompetencebeskrivelse efter lov om arbejdsmarkedsuddannelser m.v.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Arbejdsmarkedsuddannelser og enkeltfag inden for erhvervsuddannelsernes pædagogiske område og social- og sundhedsområde, jf. lov om erhvervsuddannelser, er ikke omfattet af deltagerbetaling efter § 4, men er omfattet af deltagerbetaling efter § 5.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Normprisen for deltagelse i de uddannelsesaktiviteter, der er nævnt i § 1, fastsættes på de årlige finanslove. Normprisens størrelse for de enkelte uddannelsesaktiviteter fremgår af et takstkatalog, som er offentliggjort på Undervisningsministeriets hjemmeside. Nye uddannelsesaktiviteter, som godkendes i løbet af finansåret, optages i takstkataloget og er omfattet af bekendtgørelsens regler fra tidspunktet for godkendelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Normprisens størrelse er i takstkataloget angivet pr. årselev omregnet til heltid. For arbejdsmarkedsuddannelser opkræver institutionerne normprisen i forhold til uddannelsesaktiviteternes faktiske varighed, jf. Undervisningsministeriets vejledning om udbud, tilrettelæggelse og gennemførelse af arbejdsmarkedsuddannelser m.v., som er offentliggjort på Undervisningsministeriets hjemmeside. For enkeltfag opkræver institutionerne normprisen i forhold til uddannelsesaktiviteternes normerede varighed, idet normprisen dog reduceres forholdsmæssigt i tilfælde af, at aktiviteterne tilrettelægges med en kortere uddannelsestid eller mindre årsværksbelastning end den normerede uddannelsestid, henholdsvis årsværksnormering, jf. bekendtgørelse om åben uddannelse og tilskud til arbejdsmarkedsuddannelser m.v.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Loftet for det tillæg til deltagerbetalingen, som uddannelsesinstitutionerne kan fastlægge efter ÅU-lovens § 8 a, stk. 2, er 700 kr. pr. uge pr. kursist.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Kursister, der har en videregående uddannelse, som ikke har været anvendt de sidste 5 år, og som er optaget på arbejdsmarkedsuddannelser og enkeltfag, der er optaget i en fælles kompetencebeskrivelse efter lov om arbejdsmarkedsuddannelser m.v., er ikke omfattet af fuld deltagerbetaling efter ÅU-lovens § 8, stk. 4, men er omfattet af deltagerbetaling efter §§ 4 og 5.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kursister, der modtager efterløn eller en aldersbetinget pension, jf. stk. 3-5, og som er 60 år eller derover, og som deltager i enkeltfagsundervisning til hhx eller htx, skal betale en deltagerbetaling, der er højere end den af institutionen efter § 8 fastsatte almindelige deltagerbetaling for det pågældende enkeltfag. Forhøjelsen af deltagerbetalingen fastsættes på de årlige finanslove.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Stk.1 omfatter ikke en kursist, som har</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num1\">1)</span> betalt fuld deltagerbetaling for det pågældende enkeltfag efter ÅU-lovens § 8, stk. 4, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num2\">2)</span> haft en arbejdsmarkedstilknytning på mere end 8 timer om ugen i gennemsnit i de sidste 12 uger før kursistens tilmelding til enkeltfagsundervisningen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Ved en aldersbetinget pension forstås:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num1\">1)</span> Folkepension.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num2\">2)</span> Arbejdsmarkedets tillægspension.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num3\">3)</span> Privattegnede pensioner i form af</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Lita\">a)</span> pensionsordninger med løbende udbetalinger,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Litb\">b)</span> rateforsikring i pensionsøjemed,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Litc\">c)</span> indeksordninger tilknyttet en indekskontrakt i henhold lov om pristalsreguleret alderdomsforsikring og alderdomsopsparing,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Litd\">d)</span> rateopsparing i pensionsøjemed,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Lite\">e)</span> opsparing i pensionsøjemed i pengeinstitut og</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num3_Litf\">f)</span> pensionsordning med løbende udbetalinger, som er ophørende.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num4\">4)</span> Arbejdsmarkedspensioner i form af</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Lita\">a)</span> pensionsordninger med løbende udbetaling samt tjenestemandspension,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Litb\">b)</span> rateforsikring i pensionsøjemed,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Litc\">c)</span> rateopsparing i pensionsøjemed,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Litd\">d)</span> indeksordning tilknyttet en indekskontrakt i henhold til lov om pristalsreguleret alderdomsforsikring og alderdomsopsparing,</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Lite\">e)</span> opsparing i pensionsøjemed i pengeinstitut samt opsparing i Lønmodtagernes Dyrtidsfond og</p>\r\n<p class=\"Liste2\">\r\n   <span class=\"Liste2Nr\" id=\"Par7_Stk3_Num4_Litf\">f)</span> pensionsordning med løbende udbetalinger, som er ophørende.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Udenlandske pensionsordninger, som svarer til en af de i stk. 3 nævnte pensioner, skal ligestilles med tilsvarende danske pensionsordninger.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Pensionsordninger, som ikke længere udbydes, men som svarer til en af de i stk. 3 nævnte pensionsordninger, skal ligestilles med disse pensionsordninger.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ved ikke-reguleret deltagerbetaling fastsættes deltagerbetalingens størrelse af institutionerne efter de almindelige regler om åben uddannelse.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> For enkeltfag, der i løbet af finansåret enten optages i eller bortfalder fra en fælles kompetencebeskrivelse, er det enkeltfagets status på tidspunktet for igangsættelse af det konkrete undervisningsforløb, der bestemmer reglerne om deltagerbetaling.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Det er en betingelse for at modtage tilskud til uddannelsesaktiviteter nævnt i §§ 1 og 2, at normprisen er erlagt senest ved aktivitetsindberetningen til Undervisningsministeriet, og at annonceringskravet i lovens § 8 a, stk. 2, 3. pkt., er opfyldt. For uddannelsesaktiviteter efter ÅU-loven gælder tillige de almindelige regler om åben uddannelse.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Institutionerne kan fastsætte frister for betalingen af deltagerbetalingen.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Hvis en kursist, der deltager i et enkeltfag, som er grundfag på C-niveau fra en erhvervsuddannelse, har betalt deltagerbetaling efter § 8 og efterfølgende afslutter 2. del af et grundforløb i en erhvervsuddannelse som led i et eux-forløb og med beståede adgangskrav til hovedforløbet, har kursisten ret til at få den erlagte deltagerbetaling tilbagebetalt, dog med fradrag af tilskud til deltagerbetalingen, der er ydet i henhold til lov om statens uddannelsesstøtte og statens voksenuddannelsesstøtte.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Uddannelsesinstitutionen tilbagebetaler efter anmodning deltagerbetalingen, jf. stk. 1, til kursister, der kan fremlægge dokumentation for at opfylde betingelserne i stk. 1, og som kan fremlægge dokumentation for, at deltagerbetalingen er betalt.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Tilbagebetalingen skal finde sted senest seks uger efter modtagelsen af anmodningen om tilbagebetaling, jf. stk. 2. Uddannelsesinstitutionen foretager tilbagebetalingen via Nemkontoordningen, jf. lov om offentlige betalinger m.v.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Deltagerbetaling, som uddannelsesinstitutionen tilbagebetaler efter stk. 3, refunderes af Undervisningsministeriet kvartalsvist på baggrund af uddannelsesinstitutionens indberetning om gennemført tilbagebetaling. Indberetningen skal attesteres af uddannelsesinstitutionens revisor i overensstemmelse med de regler om revision og tilskudskontrol, som uddannelsesinstitutionen er omfattet af.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Følgende kursister skal ikke betale deltagerbetaling:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> Personer, som deltager i uddannelsesaktiviteter nævnt i §§ 1 og 2 som led i en GVU-uddannelsesplan.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> Personer, som deltager i enkeltfag på erhvervs- eller arbejdsmarkedsuddannelse som led i en uddannelsesplan for erhvervsuddannelse plus (eud+).</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> Personer, som deltager i enkeltfag som led i studierettet påbygning i en erhvervsuddannelse, jf. § 24, stk. 4, i lov om erhvervsuddannelse.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Institutionens revisor kontrollerer, at den korrekte deltagerbetaling er betalt, og at dokumentation for friholdelse efter § 12 foreligger, og attesterer institutionens indberetning ved revisorerklæring.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 1. januar 2015.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Bekendtgørelse nr. 1109 af 1. december 2011 om deltagerbetaling ved erhvervsrettet voksen- og efteruddannelse ophæves.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 17. december 2014</p><p class=\"Sign1\" align=\"center\">P.M.V.<br />Ole Hvilsom Larsen</p><p class=\"Sign2\" align=\"right\">/ Merete Vinje</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2014"
        },
        {
            "displayName": "Accession",
            "displayValue": "B20140147605"
        },
        {
            "displayName": "Entydig dokumentidentifikation",
            "displayValue": "AT005015"
        },
        {
            "displayName": "Dato for førstegangsindlæggelse",
            "displayValue": "23/12/2014"
        },
        {
            "displayName": "Dato for indlæggelse",
            "displayValue": "23/12/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1476"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "17/12/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 023.13S.541"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}