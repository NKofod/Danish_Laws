{
    "id": 106085,
    "title": "1985 BSF 125   FORSLAG TIL FOLKETINGSBESLUTNING OM REVISION AF LOV OM OFFENTLIGE   MYNDIGHEDERS REGISTRE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 125",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 125 </P>  \r\n\r\n<P></P>  \r\n\r\n<P>Forslag til folketingsbeslutning om revision af lov om offentlige  \r\n\r\n myndigheders registre </P>  \r\n\r\n<P></P>  \r\n\r\n<P>Fremsat af Ebba Strange (SF) Agerschou (SF) Carsten Andersen (SF) Leif  \r\n\r\n Hermann (SF) Gert Petersen (SF) </P>  \r\n\r\n<P></P>  \r\n\r\n<P>den 11. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i folketingsåret 1986-87 at </P>  \r\n\r\n<P>fremsætte forslag til revision af lov om offentlige myndigheders </P>  \r\n\r\n<P>registre. Revisionen skal ske under iagttagelse af nedenstående </P>  \r\n\r\n<P>retningslinjer: </P>  \r\n\r\n<P>1) Forskrifter om det enkelte registers opbygning og drift skal </P>  \r\n\r\n<P>godkendes af registertilsynet. </P>  \r\n\r\n<P>2) Forskrifterne bør udformes, så det sikres, at de registrerede </P>  \r\n\r\n<P>gennem forskrifterne kan få en klar og utvetydig information om </P>  \r\n\r\n<P>deres retsstilling. </P>  \r\n\r\n<P>Det bør specificeres, hvilke oplysningstyper der må registreres, og </P>  \r\n\r\n<P>hvilke formål registret kan benyttes til. </P>  \r\n\r\n<P>Kassationsfristen bør være entydig, og det bør fremgå af forskriften, </P>  \r\n\r\n<P>om der er mulighed for videregivelse til rigsarkivet. </P>  \r\n\r\n<P>3) Det bør tydeliggøres, at ændring af forskrifterne skal godkendes </P>  \r\n\r\n<P>på samme måde som ved oprettelse af registeret. </P>  \r\n\r\n<P>4) Det bør tydeliggøres, at ændringer af forskrifterne, der åbner </P>  \r\n\r\n<P>for nye anvendelser af registeret, ikke kan have tilbagevirkende </P>  \r\n\r\n<P>kraft. </P>  \r\n\r\n<P>5) Kredsen af oplysningstyper, der karakteriseres som særligt </P>  \r\n\r\n<P>følsomme (jfr. den gældende lovs § 9, stk. 2), må udvides, så </P>  \r\n\r\n<P>bestemmelserne bliver i overensstemmelse med forvaltningslovens </P>  \r\n\r\n<P>opregning af oplysninger om rent private forhold. </P>  \r\n\r\n<P>6) Videregivelse af oplysninger. </P>  \r\n\r\n<P>a. Videregivelse til private. </P>  \r\n\r\n<P>Lovens regel om videregivelse til private uden samtykke (§ 19) bør </P>  \r\n\r\n<P>ændres. Der bør indføres et forbud mod videregivelse fra </P>  \r\n\r\n<P>offentlige myndigheder til private af oplysninger om </P>  \r\n\r\n<P>enkeltpersoners private forhold. </P>  \r\n\r\n<P>Reglen om videregivelse til private virksomheder m.v., der i henhold </P>  \r\n\r\n<P>til lov eller aftale medvirker ved løsning af en myndigheds </P>  \r\n\r\n<P>opgaver (§ 17), bør ændres, så der stilles krav om godkendelse og </P>  \r\n\r\n<P>kontrol af registertilsynet. </P>  \r\n\r\n<P>Reglen om videregivelse med samtykke (§ 16) bør ændres, således at </P>  \r\n\r\n<P>kravet om samtykke suppleres med krav om, at videregivelse tjener </P>  \r\n\r\n<P>rimelige samfundsmæssige hensyn og er et naturligt led i den </P>  \r\n\r\n<P>offentlige myndigheds arbejde. </P>  \r\n\r\n<P>b. Videregivelse til andre offentlige myndigheder. </P>  \r\n\r\n<P>Loven bør ændres, så den i det mindste giver samme beskyttelse for </P>  \r\n\r\n<P>oplysninger om rent private forhold, som gælder efter den vedtagne </P>  \r\n\r\n<P>forvaltningslov. EDB-registrerede oplysninger om rent private </P>  \r\n\r\n<P>forhold bør beskyttes, så de kun kan videregives med samtykke fra </P>  \r\n\r\n<P>den registrerede, eller hvis videregivelse sker til varetagelse af </P>  \r\n\r\n<P>private eller offentlige interesse, der klart overstiger de </P>  \r\n\r\n<P>interesser, der begrunder tavshedspligt. </P>  \r\n\r\n<P>7) Samkøring bør kun kunne ske efter godkendelse af </P>  \r\n\r\n<P>registertilsynet. Godkendelse og samkøring bør kun kunne tillades, </P>  \r\n\r\n<P>hvor væsentlige samfundsmæssige interesser gør det påkrævet, og </P>  \r\n\r\n<P>hvor væsentlige hensyn til de registrerede ikke taler imod. </P>  \r\n\r\n<P>Samkøring med henblik på kontrol med enkeltpersoner eller mindre </P>  \r\n\r\n<P>grupper bør kun kunne finde sted, hvis de registrerede i </P>  \r\n\r\n<P>forbindelse med registreringen er blevet advaret herom. Der må </P>  \r\n\r\n<P>fastsættes forbud mod sådanne samkøringer af registre, der </P>  \r\n\r\n<P>indeholder oplysninger om rent private forhold. </P>  \r\n\r\n<P>8) De registrerede bør have meddelelse både om registrering og om </P>  \r\n\r\n<P>videregivelse til private eller til andre offentlige myndigheder. </P>  \r\n\r\n<P>Meddelelse om registrering bør ske ved førstegangsregistrering og </P>  \r\n\r\n<P>derefter en gang årligt, såfremt der sker ændring i de </P>  \r\n\r\n<P>registrerede oplysninger. </P>  \r\n\r\n<P>9) Der bør fastsættes regler om berigtigelse af ukorrekte </P>  \r\n\r\n<P>oplysninger, herunder frister for berigtigelse. </P>  \r\n\r\n<P>10) De personregistre, der føres af politiets og forsvarets </P>  \r\n\r\n<P>efterretningstjenester, bør inddrages under loven. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>1. januar 1979 trådte loven om offentlige myndigheders registre i </P>  \r\n\r\n<P>kraft. Loven har således virket i over 7 år, og det må være </P>  \r\n\r\n<P>rimeligt at gøre status over registeropbygningen og </P>  \r\n\r\n<P>registeranvendelsen inden for offentlige myndigheder. I </P>  \r\n\r\n<P>forbindelse med en statusopgørelse er det væsentligt at se på </P>  \r\n\r\n<P>udformningen af forskrifter, der ifølge loven skal fastsættes i </P>  \r\n\r\n<P>forbindelse med hvert enkelt register. Socialistisk folkeparti </P>  \r\n\r\n<P>stemte i sin tid imod loven om offentlige myndigheders registre </P>  \r\n\r\n<P>under henvisning til, at lovens bestemmelser er meget vagt </P>  \r\n\r\n<P>formulerede og derfor ikke giver nogen sikkerhed mod en meget </P>  \r\n\r\n<P>vidtgående anvendelse af EDB-registre, herunder samkøring. Denne </P>  \r\n\r\n<P>kritik blev af lovens tilhængere imødegået bl.a. under henvisning </P>  \r\n\r\n<P>til, at forskrifterne for de enkelte registre, der har karakter af </P>  \r\n\r\n<P>bekendtgørelser, skulle indeholde mere præcise regler for </P>  \r\n\r\n<P>registeranvendelsen. Der blev således ved vedtagelsen af </P>  \r\n\r\n<P>registerloven lagt op til, at forskrifterne skulle være et </P>  \r\n\r\n<P>centralt led i retssikkerheden. Lovens tilhængere henviste </P>  \r\n\r\n<P>endvidere til, at det nye organ registertilsynet skulle have et </P>  \r\n\r\n<P>særligt ansvar for at værne om retssikkerheden. </P>  \r\n\r\n<P>I takt med indførelsen af EDB er der sket en stærk centralisering af </P>  \r\n\r\n<P>pesonregistreringen. Den typiske personregistrering på et </P>  \r\n\r\n<P>forvaltningsområde starter naturligt nok hos de lokale </P>  \r\n\r\n<P>myndigheder, der har den direkte kontakt til brugerne. Derfra går </P>  \r\n\r\n<P>oplysningerne i mange tilfælde videre til centrale kommunale </P>  \r\n\r\n<P>registre (Kommunadatas fælleskommunale registre). Næste trin er </P>  \r\n\r\n<P>centrale statslige registre (f.eks. hos sundhedsstyrelsen og </P>  \r\n\r\n<P>arbejdsdirektoratet). En særlig koncentreret registeropbygning </P>  \r\n\r\n<P>findes hos Danmarks Statistik. Endestationen i denne </P>  \r\n\r\n<P>centraliserede datastrøm er rigsarkivet, hvor personregistre - </P>  \r\n\r\n<P>helt eller delvis - risikerer at havne. Alle disse registre inden </P>  \r\n\r\n<P>for den offentlige sektor, ca. 1.000 i alt, har </P>  \r\n\r\n<P>personidentificerbare oplysninger, og der benyttes endda </P>  \r\n\r\n<P>CPR-nummer som identifikation. </P>  \r\n\r\n<P>Registeropbygningen er særlig intens på det sociale og </P>  \r\n\r\n<P>sundhedsmæssige område, hvor der er talrige registre med meget </P>  \r\n\r\n<P>følsomme oplysninger, (f.eks. det centrale psykiatriske register </P>  \r\n\r\n<P>og sundhedsstyrelsens abortregister). </P>  \r\n\r\n<P>Det er efterhånden blevet vanskeligt at få øje på det kommunale </P>  \r\n\r\n<P>selvstyre i forbindelse med registeropbygningen og </P>  \r\n\r\n<P>registeranvendelsen. Som et forholdsvis nyt fænomen har statslige </P>  \r\n\r\n<P>myndigheder fået adgang til at trække oplysninger direkte fra </P>  \r\n\r\n<P>kommunale registre til statistiske formål. I forbindelse med det </P>  \r\n\r\n<P>centrale statslige register over personer med vidtgående psykiske </P>  \r\n\r\n<P>handicap har man pålagt personale i kommunale institutioner at </P>  \r\n\r\n<P>indberette direkte til det statslige register. Denne udvikling </P>  \r\n\r\n<P>betyder, at kommunalbestyrelserne og amtsrådene delvis er frataget </P>  \r\n\r\n<P>ansvaret for de oplysninger, som borgerne afgiver til kommunale </P>  \r\n\r\n<P>myndigheder. </P>  \r\n\r\n<P>Registertilsynet har tilsyneladende forholdt sig ukritisk til den </P>  \r\n\r\n<P>fortsatte centralisering af personregistreringen også vedrørende </P>  \r\n\r\n<P>følsomme oplysninger. </P>  \r\n\r\n<P>Den typiske registrering sker, uden at de registrerede informeres. </P>  \r\n\r\n<P>Den samme mangel på orientering gør sig gældende ved videregivelse </P>  \r\n\r\n<P>af oplysninger. </P>  \r\n\r\n<P>SF finder, at der er behov for en revision af loven om offentlige </P>  \r\n\r\n<P>myndigheders registre for at sikre større retssikkerhed på </P>  \r\n\r\n<P>området. I forbindelse med en revision af loven lægges der vægt </P>  \r\n\r\n<P>på: </P>  \r\n\r\n<P>1) at de registrerede informeres, så de får mulighed for at følge med </P>  \r\n\r\n<P>i, hvad der sker, </P>  \r\n\r\n<P>2) at der stilles krav om entydighed og præcision ved udformningen af </P>  \r\n\r\n<P>de forskrifter, der gælder for de enkelte registre, </P>  \r\n\r\n<P>3) at der skabes lovmæssige garantier mod, at EDB-udviklingen fører </P>  \r\n\r\n<P>til en tæt og nærgående kontrol af rent private forhold. </P>  \r\n\r\n<P>Forbrugerrådet har ved flere lejligheder, bl.a. i forbindelse med </P>  \r\n\r\n<P>justitsministerens redegørelse af 12. december 1984 (se </P>  \r\n\r\n<P>Folketingstidende 1984-85, forhandlingerne sp. 3853 og 4576) og </P>  \r\n\r\n<P>justitsministeriets beretning vedrørende eventuelle ændringer i </P>  \r\n\r\n<P>registerlovene, udtalt sig kritisk om registerlovgivningen og den </P>  \r\n\r\n<P>praksis, der har udviklet sig. Dette er senest sket ved skrivelsen </P>  \r\n\r\n<P>af 21. januar 1985 (omdelt til retsudvalget under almindelig del - </P>  \r\n\r\n<P>bilag 181, folketingsåret 1984-85). Beslutningsforslagets </P>  \r\n\r\n<P>principper er i vid udstrækning baseret på den ovennævnte </P>  \r\n\r\n<P>skrivelse. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad nr. 1 </P>  \r\n\r\n<P>Det er ikke tilstrækkeligt, at forskrifterne, som det sker nu, sendes </P>  \r\n\r\n<P>til høring i registertilsynet. Som Forbrugerrådet har gjort </P>  \r\n\r\n<P>opmærksom på, adskiller fastsættelsen af forskrifter sig </P>  \r\n\r\n<P>fundamentalt fra beslutningen om oprettelse, der kan træffes af </P>  \r\n\r\n<P>den enkelte myndighed. I forbindelse med fastsættelse af </P>  \r\n\r\n<P>forskrifter er det ikke de administrative behov og økonomiske </P>  \r\n\r\n<P>forhold, der er afgørende. Der skal derimod tages stilling til, om </P>  \r\n\r\n<P>forskrifterne opfylder kravene til beskyttelse af den personlige </P>  \r\n\r\n<P>integritet. Der må derfor stilles krav om, at forskrifterne skal </P>  \r\n\r\n<P>godkendes af registertilsynet. </P>  \r\n\r\n<P>Ad nr. 2 </P>  \r\n\r\n<P>De forskrifter, der fastsættes for det enkelte register, har </P>  \r\n\r\n<P>afgørende betydning for borgernes retssikkerhed. Det må sikres, at </P>  \r\n\r\n<P>forskrifterne indeholder præcise retningslinjer for opbygningen og </P>  \r\n\r\n<P>anvendelsen af registeret. Det er bl.a. nøvendigt for, at </P>  \r\n\r\n<P>forskrifterne kan give de registrerede et klart billede af </P>  \r\n\r\n<P>retsstillingen. </P>  \r\n\r\n<P>Det er afgørende for retssikkerheden, at forskrifterne for det </P>  \r\n\r\n<P>enkelte register specificerer, hvilke oplysningstyper der må </P>  \r\n\r\n<P>registreres. Det er utilfredsstillende, at der i nogle forskrifter </P>  \r\n\r\n<P>anvendes vage betegnelser eller endog &#187;frie felter&#171; (f.eks. det  \r\n\r\n</P>  \r\n\r\n<P>fælleskommunale hospitalsinformationssystem (det røde system) og </P>  \r\n\r\n<P>det fælleskommunale boligydelsessystem). </P>  \r\n\r\n<P>Vedrørende videregivelse af oplysninger til andre offentlige </P>  \r\n\r\n<P>myndigheder, herunder videregivelse i samkøringsøjemed, indeholder </P>  \r\n\r\n<P>mange forskrifter en bestemmelse om, at oplysninger kan </P>  \r\n\r\n<P>videregives til andre myndigheder, der &#187;i henhold til lov har </P>  \r\n\r\n<P>adgang til at få oplysningerne&#171;. En sådan formulering er ikke </P>  \r\n\r\n<P>egnet til at informere de registrerede om, hvad oplysningerne kan </P>  \r\n\r\n<P>bruges til. Hertil fordres en præcis angivelse af, til hvilke </P>  \r\n\r\n<P>formål og myndigheder der må videregives. Formuleringerne er ikke </P>  \r\n\r\n<P>blot upræcise, men forekommer også at være meget vidtrækkende. </P>  \r\n\r\n<P>Utallige love indeholder en bestemmelse om, at der kan indhentes </P>  \r\n\r\n<P>oplysninger fra andre myndigheder. Hvis sådanne bestemmelser er </P>  \r\n\r\n<P>tilstrækkelige, giver registerforskrifterne næsten uanede </P>  \r\n\r\n<P>muligheder for udlevering bl.a. i samkøringsøjemed. </P>  \r\n\r\n<P>Forskrifterne indeholder bestemmelser om kassation, men det </P>  \r\n\r\n<P>forekommer misvisende at tale om kassation, hvis kassationsfristen </P>  \r\n\r\n<P>blot betyder, at registrene ikke længere føres og opbevares af den </P>  \r\n\r\n<P>pågældende myndighed, men overføres til rigsarkivet. </P>  \r\n\r\n<P>Der må stilles krav om, at en eventuel overførelse til arkivering kun </P>  \r\n\r\n<P>kan ske, hvis der er hjemmel i de forskrifter, der gælder for det </P>  \r\n\r\n<P>enkelte register. </P>  \r\n\r\n<P>Ad nr. 3 </P>  \r\n\r\n<P>Forskrifterne for de enkelte registre er ændret i takt med, at der er </P>  \r\n\r\n<P>opstået nye administrative interesser i registeranvendelsen. </P>  \r\n\r\n<P>Ændringerne er typisk sket uden nogen offentlig opmærksomhed. Som </P>  \r\n\r\n<P>tidligere nævnt er forskrifterne for en række fælleskommunale </P>  \r\n\r\n<P>registre ændret således, at statslige myndigheder kan trække </P>  \r\n\r\n<P>oplysninger til planlægningsformål og lignende. </P>  \r\n\r\n<P>Ifølge lov om offentlige registre § 7 må en kommunal myndighed kun </P>  \r\n\r\n<P>tilslutte sig et register, når det er besluttet på et møde i </P>  \r\n\r\n<P>kommunalbestyrelsen eller amtsrådet. Den nævnte ændring i </P>  \r\n\r\n<P>anvendelsesreglen, der delvis fjerner registeransvaret fra </P>  \r\n\r\n<P>kommunalbestyrelsen eller amtsrådet, er i mange tilfælde sket, </P>  \r\n\r\n<P>uden at det er blevet behandlet på et møde i kommunalbestyrelsen </P>  \r\n\r\n<P>eller amtsrådet. Det fremgår af en skrivelse fra </P>  \r\n\r\n<P>administrationsdepartementet til samtlige amtskommuner (dateret </P>  \r\n\r\n<P>den 13. august 1982), at registertilsynet har udtalt, at </P>  \r\n\r\n<P>indsættelsen af &#187;anvendelsesreglen&#171; ikke er så betydelig en </P>  \r\n\r\n<P>ændring, at der vil være noget lovkrav om, at der gennemføres en </P>  \r\n\r\n<P>fornyet tilslutningsprocedure, dvs. at kommunalbestyrelsen i et </P>  \r\n\r\n<P>møde bekræfter tilslutningen til registeret. Ændringen betyder, at </P>  \r\n\r\n<P>registeransvaret delvis fjernes fra det folkevalgte organ. Hvis </P>  \r\n\r\n<P>ikke det er en væsentlig ændring, hvad er så? Registertilsynet har </P>  \r\n\r\n<P>på dette punkt lagt sig på en linje, der er imødekommende over for </P>  \r\n\r\n<P>de teknokratiske interesser, der ønsker, at registeranvendelsen </P>  \r\n\r\n<P>skal være så nem som mulig og uden offentlig indblanding. </P>  \r\n\r\n<P>Det er væsentligt at få fastslået, at ændringer i forskrifterne ikke </P>  \r\n\r\n<P>må have tilbagevirkende kraft. Borgerne skal gennem forskrifterne </P>  \r\n\r\n<P>kunne få besked om, hvad de registrerede oplysninger må bruges </P>  \r\n\r\n<P>til. Forskrifterne er uden retssikkerhedsmæssig værdi, hvis </P>  \r\n\r\n<P>ændringer har tilbagevirkende kraft. En ændring af forskrifterne, </P>  \r\n\r\n<P>der giver mulighed for samkøring, må derfor ikke anvendes på de </P>  \r\n\r\n<P>oplysninger, der er afgivet eller indhentet før </P>  \r\n\r\n<P>ikrafttrædelsestidspunktet for den reviderede forskrift. </P>  \r\n\r\n<P>Ad nr. 4 </P>  \r\n\r\n<P>I den vedtagne forvaltningslov findes en opregning af </P>  \r\n\r\n<P>oplysningstyper, som karakteriseres som rent private og dermed </P>  \r\n\r\n<P>særlig følsomme. I forvaltningsloven er anført flere </P>  \r\n\r\n<P>oplysningstyper end i registerlovens opregning (§ 9, stk. 2). </P>  \r\n\r\n<P>Bl.a. er væsentlige sociale problemer medtaget. Loven om </P>  \r\n\r\n<P>offentlige myndigheders registre må ændres i overensstemmelse </P>  \r\n\r\n<P>hermed. Det samme gælder for loven om private registre m.v. </P>  \r\n\r\n<P>Ad nr. 5 </P>  \r\n\r\n<P>Der bør ske en skærpelse af reglerne om videregivelse til private. </P>  \r\n\r\n<P>Det kan ikke være rimeligt, at offentlige myndigheder uden </P>  \r\n\r\n<P>samtykke fra de registrerede udleverer oplysninger om </P>  \r\n\r\n<P>enkeltpersoners private forhold til private virksomheder og </P>  \r\n\r\n<P>lignende. Et forbud i loven om offentlige myndigheders registre </P>  \r\n\r\n<P>hindrer ikke, at der i medfør af loven om folkeregistrering kan </P>  \r\n\r\n<P>ske udlevering af identitetsoplysninger efter nærmere </P>  \r\n\r\n<P>retningslinjer. </P>  \r\n\r\n<P>Når private virksomheder medvirker ved løsningen af offentlige </P>  \r\n\r\n<P>myndigheders opgaver og i den egenskab modtager personoplysninger, </P>  \r\n\r\n<P>er det nødvendigt, at registertilsynet inddrages som kontrolorgan. </P>  \r\n\r\n<P>Som foreslået af Forbrugerrådet bør aftaler godkendes af </P>  \r\n\r\n<P>registertilsynet, og der bør sikres registertilsynet adgang til at </P>  \r\n\r\n<P>føre tilsyn med behandlingen af oplysningerne. </P>  \r\n\r\n<P>Der må fortsat være en mulighed for at udlevere oplysninger til </P>  \r\n\r\n<P>private, når der er indhentet samtykke fra den registrerede. Men </P>  \r\n\r\n<P>kravet om samtykke bør suppleres med krav om, at videregivelsen </P>  \r\n\r\n<P>tjener væsentlige samfundsmæssige hensyn og er et naturligt led i </P>  \r\n\r\n<P>den offentlige myndigheds arbejde. Som anført af Forbrugerrådet </P>  \r\n\r\n<P>vil forbrugeren i mange relationer til erhvervslivet ikke have </P>  \r\n\r\n<P>praktisk mulighed for at nægte et samtykke, ligesom det er alt for </P>  \r\n\r\n<P>let at indbygge en samtykkeerklæring i en standardkontrakt. Det </P>  \r\n\r\n<P>kan f.eks. ikke være rimeligt, at et forsikringsselskab i </P>  \r\n\r\n<P>forbindelse med oprettelsen af en ulykkesforsikring indhenter </P>  \r\n\r\n<P>oplysninger fra et psykiatrisk sygehus. Sygehus- og </P>  \r\n\r\n<P>helbredsoplysninger i øvrigt kan fra forsikringsselskaberne </P>  \r\n\r\n<P>indhentes som led i forberedelsen af forsikringskontrakter, for så </P>  \r\n\r\n<P>vidt sådanne oplysninger udgør en nødvendig forudsætning for </P>  \r\n\r\n<P>forsikringsaftalen. </P>  \r\n\r\n<P>Med vedtagelsen af forvaltningsloven er det blevet tydeliggjort, at </P>  \r\n\r\n<P>tavshedspligten beskytter mod udlevering af oplysninger om rent </P>  \r\n\r\n<P>private forhold til andre offentlige myndigheder. Denne </P>  \r\n\r\n<P>beskyttelse findes ikke i registerloven. Det er uholdbart, at </P>  \r\n\r\n<P>EDB-registrerede oplysninger har en ringere beskyttelse end </P>  \r\n\r\n<P>manuelt registrerede oplysninger. Der må stilles krav om, at </P>  \r\n\r\n<P>udlevering af de følsomme oplysninger som altovervejende </P>  \r\n\r\n<P>hovedregel forudsætter samtykke fra den registrerede. Der er </P>  \r\n\r\n<P>tværtimod behov for en større sikkerhed ved EDB-registre, og det </P>  \r\n\r\n<P>kan derfor ikke være acceptabelt at tillade udlevering efter det </P>  \r\n\r\n<P>ubestemte kriterium, at &#187;det følger af lov eller bestemmelser </P>  \r\n\r\n<P>fastsat i henhold til lov&#171;, jfr. nr. 2 og bemærkningerne til </P>  \r\n\r\n<P>forvaltningsloven. </P>  \r\n\r\n<P>Ad nr. 6 </P>  \r\n\r\n<P>Samkøring af følsomme personoplysninger fra forskellige registre </P>  \r\n\r\n<P>rummer specielle betænkeligheder. Det er et angreb på den enkeltes </P>  \r\n\r\n<P>personlige integritet, såfremt EDB-teknikken ved hjælp af den </P>  \r\n\r\n<P>fælles identifikation, CPR-nummeret, anvendes til at skabe et </P>  \r\n\r\n<P>nærgående totalbillede af den enkelte borger eller mindre grupper. </P>  \r\n\r\n<P>Samkøring af forskellige personregistre er også betænkelig, fordi </P>  \r\n\r\n<P>det kan blive et middel til virkeliggørelsen af det </P>  \r\n\r\n<P>gennemkontrollerede samfund, hvor alle afvigelser overvåges, </P>  \r\n\r\n<P>opspores og sanktioneres. </P>  \r\n\r\n<P>Loven om offentlige myndigheders registre hindrer ikke samkøring af </P>  \r\n\r\n<P>personregistre fra forskellige forvaltningsområder; der er </P>  \r\n\r\n<P>tværtimod meget vide rammer for en sådan udlevering. Loven </P>  \r\n\r\n<P>indeholder nogle procedureforskrifter for samkøring. Samkøring </P>  \r\n\r\n<P>skal godkendes af den politiske ledelse (minister/ </P>  \r\n\r\n<P>kommunalbestyrelse/ amtsråd), og der skal fastsættes særlige </P>  \r\n\r\n<P>forskrifter for det nye register, som samkøringen resulterer i. </P>  \r\n\r\n<P>Desuden forudsætter samkøring, at der er hjemmel i forskrifterne </P>  \r\n\r\n<P>for de registre, der ønskes samkørt. </P>  \r\n\r\n<P>På linje med Forbrugerrådets anbefalinger må det sikres, at samkøring </P>  \r\n\r\n<P>kun kan tillades, hvor væsentlige samfundsmæssige interesser gør </P>  \r\n\r\n<P>den påkrævet, og hvor der ikke er væsentlige hensyn til de </P>  \r\n\r\n<P>registrerede, der taler imod. </P>  \r\n\r\n<P>Hvis samkøring anvendes til kontrolformål, må det sikres, at </P>  \r\n\r\n<P>kontrollen ikke kommer bag på folk. Kontrollen må ikke blive </P>  \r\n\r\n<P>anonym og skjult. Der må derfor stilles krav om, at samkøring til </P>  \r\n\r\n<P>kontrolformål kun kan finde sted, når de registrerede er advaret </P>  \r\n\r\n<P>herom senest i forbindelse med registreringen. Når det drejer sig </P>  \r\n\r\n<P>om oplysninger om rent personlige forhold, er det særlig vigtigt </P>  \r\n\r\n<P>at skabe lovmæssige barrierer mod en tæt og nærgående kontrol. Her </P>  \r\n\r\n<P>kræves et ubetinget forbud mod samkøring til kontrol af </P>  \r\n\r\n<P>enkeltpersoner eller mindre grupper. </P>  \r\n\r\n<P>Ad nr. 7 </P>  \r\n\r\n<P>Det er afgørende for retssikkerheden, at de registrerede bliver </P>  \r\n\r\n<P>orienteret om registreringen. Når registreringen foregår i det </P>  \r\n\r\n<P>skjulte, har de registrerede reelt ikke nogen chance for at </P>  \r\n\r\n<P>udnytte den formelle mulighed for registerindsigt. EDB-teknikken </P>  \r\n\r\n<P>gør det såre enkelt at informere om registreringen, så det er </P>  \r\n\r\n<P>svært at se nogen undskyldning for at lade være. På tilsvarende </P>  \r\n\r\n<P>måde må det lovmæssigt garanteres, at de registrerede bliver </P>  \r\n\r\n<P>informeret, hvis der videregives oplysninger til private eller til </P>  \r\n\r\n<P>andre offentlige myndigheder. Med vedtagelsen af den nye </P>  \r\n\r\n<P>offentlighedslov gennemføres fra 1. januar 1987 ret til aktindsigt </P>  \r\n\r\n<P>i sygehusjournaler. Med denne ændring er der ikke længere nogen </P>  \r\n\r\n<P>fornuftig motivering for, at det i registerloven overlades til en </P>  \r\n\r\n<P>læges vurdering, om patienten skal have skriftlig eller nøjes med </P>  \r\n\r\n<P>mundtlig information. Ret til skriftlig registerindsigt </P>  \r\n\r\n<P>formindsker naturligvis ikke behovet for, at sundhedspersonale </P>  \r\n\r\n<P>giver en mundtlig orientering til patienten. </P>  \r\n\r\n<P>Der er gjort meget lidt for at orientere borgerne om retten til </P>  \r\n\r\n<P>registerindsigt. Behovet er naturligvis størst ved de registre, </P>  \r\n\r\n<P>der indeholder følsomme oplysninger eller oplysninger, der er </P>  \r\n\r\n<P>baseret på subjektive vurderinger. Regeringen opfordres til at </P>  \r\n\r\n<P>gennemføre en informationskampagne, hvor der eventuelt samtidig </P>  \r\n\r\n<P>kan orienteres om retten til registerindsigt og retten til </P>  \r\n\r\n<P>aktindsigt efter de ændrede regler i offentlighedsloven og </P>  \r\n\r\n<P>forvaltningsloven. </P>  \r\n\r\n<P>Ad nr. 8 </P>  \r\n\r\n<P>Som anført af Forbrugerrådet er det forkert, at der ikke i lov om </P>  \r\n\r\n<P>offentlige myndigheders registre findes en bestemmelse om, inden </P>  \r\n\r\n<P>for hvilke frister myndigheden skal foretage sig noget med henblik </P>  \r\n\r\n<P>på at sikre, at de registrerede oplysninger er korrekte. </P>  \r\n\r\n<P>Ad nr. 9 </P>  \r\n\r\n<P>Forslagsstillerne finder, at det retssikkerhedsmæssigt er </P>  \r\n\r\n<P>uacceptabelt, at de omfattende registreringer, der foretages af </P>  \r\n\r\n<P>politiets og forsvarets efterretningstjenester, er undtaget fra </P>  \r\n\r\n<P>registerloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00125"
        },
        {
            "displayName": "Entydig dokumentidentifikation",
            "displayValue": "CL005724"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}