{
    "id": 111548,
    "title": "1992 LSF 331   FORSLAG TIL LOV OM ÆNDRING AF LOV OM OFFENTLIG SYGESIKRING (ÆNDRING AF   MEDICINTILSKUDSREGLERNE) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 331",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 331 </P>  \r\n\r\n<P></P>  \r\n\r\n<P>Forslag til Lov om ændring af lov om offentlig sygesikring (Ændring af  \r\n\r\n medicintilskudsreglerne) </P>  \r\n\r\n<P></P>  \r\n\r\n<P>Fremsat af sundhedsministeren (Torben Lund) </P>  \r\n\r\n<P></P>  \r\n\r\n<P>den 26. maj 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om offentlig sygesikring, jf. lovbekendtgørelse nr. 490 af 21.  \r\n\r\n december 1986, som ændret senest ved lov nr. 1083 af 23. december 1992  \r\n\r\n foretages følgende ændring: </P>  \r\n\r\n<P> <B>1.</B>  <I>§ 7, stk. 5,</I> affattes således: </P>  \r\n\r\n<P> <I>&#187;Stk. 5.</I> Indeholder flere lægemidler samme terapeutisk aktive  \r\n\r\n stof, kan sundhedsministeren fastsætte tilskuddet efter stk. 1-3 samt  \r\n\r\n amtskommunens udgift efter § 6 a til et fast beløb svarende til henholdsvis  \r\n\r\n 75 pct., 50 pct. eller 100 pct. af et gennemsnit af udgiften til de to  \r\n\r\n billigste af disse lægemidler. Tilskuddet fastsættes mindst en gang årligt  \r\n\r\n efter forhandling med Sundhedsstyrelsen. Hvis gennemsnittet af udgiften til  \r\n\r\n de to billigste lægemidler er større end det gennemsnit, der ligger til grund  \r\n\r\n for fastsættelsen af tilskuddet, eller hvis markedsføringen af et af de  \r\n\r\n lægemidler, som indgår i beregningen af gennemsnittet, standses, fastsætter  \r\n\r\n sundhedsministeren nye faste tilskud for lægemidlerne i den pågældende  \r\n\r\n lægemiddelgruppe. Der kan ikke ydes tilskud til mere end henholdsvis 75 pct.,  \r\n\r\n 50 pct. eller 100 pct. af udgiften til det pågældende lægemiddel.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 21. juni 1993. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Ved lov nr. 1083 af 23. december 1992 om ændring af lov om offentlig  \r\n\r\n sygesikring (omlægning af medicintilskud til visse lægemidler) blev der  \r\n\r\n tilvejebragt grundlag for en omlægning af medicintilskudsordningen, således  \r\n\r\n at tilskud til synonyme lægemidler kan ydes i form af et fast kronetilskud i  \r\n\r\n stedet for som hidtil et procenttilskud. </P>  \r\n\r\n<P>Ordningen indebærer, at tilskuddet gives som henholdsvis 50 pct., 75 pct.  \r\n\r\n eller 100 pct. af den såkaldte referencepris. Denne beregnes som  \r\n\r\n gennemsnittet af prisen på de to billigste lægemidler inden for en given  \r\n\r\n gruppe af synonyme lægemidler. </P>  \r\n\r\n<P>Loven bestemmer, at det faste tilskud skal fastsættes en gang om året  \r\n\r\n efter forhandling med Sundhedsstyrelsen. Standses markedsføringen af et af de  \r\n\r\n lægemidler, som indgår i beregningen af gennemsnittet, fastsætter  \r\n\r\n sundhedsministeren nye faste tilskud for lægemidlerne i den pågældende  \r\n\r\n lægemiddelgruppe. </P>  \r\n\r\n<P>Hvis gennemsnittet af udgiften til de to billigste lægemidler afviger med  \r\n\r\n mere end 5 pct. fra det gennemsnit, der ligger til grund for fastsættelsen af  \r\n\r\n tilskuddet, fastsætter sundhedsministeren ligeledes nye faste tilskud for  \r\n\r\n lægemidlerne i den pågældende lægemiddelgruppe. I sidstnævnte tilfælde kan  \r\n\r\n fastsættelse af nye tilskud efter den gældende bestemmelse dog kun ske en  \r\n\r\n gang i kvartalet. </P>  \r\n\r\n<P>Efter lægemiddelloven kan de anmeldte priser på lægemidler ændres hver 14.  \r\n\r\n dag. Efter bestemmelsen i sygesikringslovens § 7, stk. 5, kan det faste  \r\n\r\n tilskud som nævnt kun omregnes en gang i kvartalet som følge af  \r\n\r\n prisændringer. </P>  \r\n\r\n<P>Ved udformningen af ordningen skønnede man, at det ville blive vanskeligt  \r\n\r\n administrativt at håndtere en ordning, der nødvendiggjorde omregning af de  \r\n\r\n faste tilskud, selv ved enhver mindre prisændring. På denne administrative  \r\n\r\n baggrund begrænsedes adgangen til at fastsætte nye tilskud til de tilfælde,  \r\n\r\n hvor prisændringen bevirkede, at gennemsnittet af udgiften til de to  \r\n\r\n billigste lægemidler afveg med mere end 5 pct. fra det gennemsnit, der lå til  \r\n\r\n grund for fastsættelsen af tilskuddet. </P>  \r\n\r\n<P>Den omstændighed, at der som følge af prisændringer kun kan ske omregning  \r\n\r\n af referenceprisen og dermed tilskuddet en gang i kvartalet indebærer, at der  \r\n\r\n vil kunne opstå situationer, hvor en patient, uanset at den pågældende har en  \r\n\r\n recept på det billigste lægemiddel, ikke vil kunne opnå fuldt tilskud. </P>  \r\n\r\n<P>Hovedformålet med ordningen har været at tilskynde lægerne til at ordinere  \r\n\r\n det billigste af flere synonyme præparater. Det har derimod ikke været  \r\n\r\n tilsigtet, at der skulle opstå situationer, hvor patienter ikke kan opnå  \r\n\r\n fuldt tilskud. </P>  \r\n\r\n<P>Sundhedsstyrelsen har endvidere overfor Sundhedsministeriet tilkendegivet,  \r\n\r\n at det ikke vil være forbundet med større administrative vanskeligheder at  \r\n\r\n administrere en ordning, hvor enhver ændring af prisen på et lægemiddel, der  \r\n\r\n vil påvirke referenceprisen, efterfølges af en ændring i de faste  \r\n\r\n kronetilskud. </P>  \r\n\r\n<P>På denne baggrund foreslår regeringen, at den i bestemmelsen indeholdte  \r\n\r\n begrænsning i adgangen til inden for et kvartal at fastsætte nye tilskud på  \r\n\r\n grund af prisændringer, ophæves. </P>  \r\n\r\n<P>Regeringen foreslår i stedet, at der indføres pligt til at fastsætte nye  \r\n\r\n tilskud, såfremt anmeldte prisændringer indebærer, at en ny referencepris vil  \r\n\r\n blive højere end den referencepris, der ligger til grund for fastsættelsen af  \r\n\r\n de faste tilskud. </P>  \r\n\r\n<P>For så vidt angår anmeldte prisændringer samt meddelelse af generelt  \r\n\r\n tilskud til et lægemiddel, der vil indebære, at en ny referencepris vil blive  \r\n\r\n lavere end den referencepris, der ligger til grund for fastsættelsen af de  \r\n\r\n faste tilskud, vil der en gang i kvartalet ske fastsættelse af nye tilskud.  \r\n\r\n Dette svarer til ordningen efter den gældende lov, idet fastsættelse en gang  \r\n\r\n i kvartalet af nye tilskud dog også vil ske, selvom den nye referencepris  \r\n\r\n afviger med mindre end 5 pct. fra den referencepris, der ligger til grund for  \r\n\r\n tilskudsfastsættelsen. </P>  \r\n\r\n<P>I praksis vil beregning og udmelding af de fastsatte tilskud blive  \r\n\r\n varetaget af Sundhedsstyrelsen. Det er hensigten en gang i kvartalet at  \r\n\r\n orientere apoteker, læger, tandlæger m.v. om de gældende tilskudssatser. </P>  \r\n\r\n<P>Ved ændring af tilskudssatserne i løbet af et kvartal, bl.a. som følge af  \r\n\r\n prisændringer vil Sundhedsstyrelsen direkte underrette landets apoteker om de  \r\n\r\n nye tilskudssatser. Det sikres herved, at apotekerne til stadighed er fuldt  \r\n\r\n orienteret om de til enhver tid gældende tilskudssatser. </P>  \r\n\r\n<P>Forslaget vil ikke få økonomiske eller administrative konsekvenser af  \r\n\r\n betydning for hverken staten, amterne eller kommunerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/05/1993"
        },
        {
            "displayName": "Accession",
            "displayValue": "199212K00331"
        },
        {
            "displayName": "Entydig dokumentidentifikation",
            "displayValue": "CL007114"
        },
        {
            "displayName": "Dato for førstegangsindlæggelse",
            "displayValue": "26/05/1993"
        },
        {
            "displayName": "Dato for indlæggelse",
            "displayValue": "26/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "331"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}