{
    "id": 36058,
    "title": "Advarselsregister, vilkår, indberetning, dokumentation (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60544 af 05/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at der til et advarselsregister, for hvilket der ville blive  \r\n\r\n fastsat et vilkår i overensstemmelse med lovens § 12, stk. 3, ikke lovligt  \r\n\r\n kan ske elektronisk indberetning, idet der ved indberetningen tillige skal  \r\n\r\n fremsendes dokumentation. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Advarselsregister, vilkår, indberetning,  \r\n\r\n dokumentation (* 1) </H1>  \r\n\r\n<P></P>  \r\n\r\n<P>Registertilsynet modtog i beretningsåret en henvendelse fra en  \r\n\r\n brancheorganisation, som ønskede at etablere et advarselsregister over de af  \r\n\r\n medlemsvirksomhedernes kunder, for hvem der var konstateret  \r\n\r\n betalingsproblemer. </P>  \r\n\r\n<P>Foreningen agtede at lade en ekstern dataleverandør fungere som  \r\n\r\n dataadministrator, således at denne administrator skulle indsamle  \r\n\r\n oplysningerne og sende det samlede advarselsregister ud til de deltagende  \r\n\r\n medlemsvirksomheder via transmission eller tape. Indberetning af debitorer  \r\n\r\n til registeret påtænktes foretaget elektronisk fra de tilsluttede medlemmer.  \r\n\r\n</P>  \r\n\r\n<P>Registertilsynet meddelte brancheorganisationen, at tilsynet på det  \r\n\r\n foreliggende grundlag i henhold til lov om private registre § 3, stk. 6 og 7,  \r\n\r\n agtede at meddele brancheorganisationen tilladelse til at oprette et  \r\n\r\n advarselsregister over debitorer hos medlemsvirksomhederne, som var blevet  \r\n\r\n kreditstoppet, på nærmere angivne vilkår. </P>  \r\n\r\n<P>Registertilsynet agtede bl.a. at fastsætte et vilkår 2 med følgende  \r\n\r\n ordlyd: </P>  \r\n\r\n<P>&#187;Der må kun ske registrering og videregivelse af indberettede  \r\n\r\n oplysninger om virksomheder og/eller enkeltpersoner på en liste, såfremt  \r\n\r\n oplysningerne vedrører skyldforhold til samme kreditor på mere end 1.000 kr.,  \r\n\r\n og kreditor enten har erhvervet den registreredes skriftlige erkendelse af en  \r\n\r\n forfalden gæld, eller har foretaget retslige skridt mod den pågældende.&#171;  \r\n\r\n</P>  \r\n\r\n<P>Registertilsynet bemærkede for så vidt angår dette vilkår, at den ved lov  \r\n\r\n nr. 383 af 10. juni 1987 gennemførte ændring af lov om private registre, som  \r\n\r\n trådte i kraft den 1. april 1988, bl.a. indebærer en begrænsning af  \r\n\r\n kreditoplysningsbureauernes adgang til at videregive summariske oplysninger,  \r\n\r\n jf. lovens § 12, stk. 3. Videregivelse af summariske oplysninger kan herefter  \r\n\r\n kun ske, hvis oplysningerne hidrører fra Statstidende, eller hvis  \r\n\r\n oplysningerne vedrører skyldforhold til samme kreditor på mere end 1.000 kr.,  \r\n\r\n og kreditor har erhvervet den registreredes skriftlige erkendelse af en  \r\n\r\n forfalden gæld, eller hvis der foretages retslige skridt mod den pågældende.  \r\n\r\n</P>  \r\n\r\n<P>Det fremgår i øvrigt af lovens forarbejder, at det efter  \r\n\r\n  Justitsministeriets opfattelse vil være naturligt, at de vilkår, som  \r\n\r\n Registertilsynet har fastsat i forbindelse med en meddelt tilladelse til  \r\n\r\n advarselsregistre efter en eventuel vedtagelse af lovændringen tages op til  \r\n\r\n fornyet vurdering og bringes i overensstemmelse med de ændringer, der er  \r\n\r\n foretaget bl.a. med hensyn til registerindsigt og registrering og  \r\n\r\n videregivelse af oplysninger. </P>  \r\n\r\n<P>Registertilsynet bemærkede endvidere, at det fremgår af bemærkningerne til  \r\n\r\n lovens § 12, stk. 3, at bureauerne skal sikre sig det nødvendige bevis for,  \r\n\r\n at der foreligger en skylderkendelse, eller at der er foretaget retslige  \r\n\r\n skridt. Bevis i form af en fotokopi af skylderklæringer, eller en stævning,  \r\n\r\n hvoraf fremgår, at den er indleveret til retten, vil normalt være  \r\n\r\n tilstrækkeligt. Det fremgår endvidere af bemærkningerne, at debitors  \r\n\r\n skriftlige erkendelse af en forfalden gæld i reglen vil kunne foreligge i  \r\n\r\n form af et frivilligt forlig, men også en helt formløs, men klart ubetinget  \r\n\r\n skriftlig erkendelse vil være tilstrækkelig. Registertilsynet har endvidere  \r\n\r\n antaget, at en erklæring fra en advokat vil kunne anvendes som dokumentation  \r\n\r\n under forudsætning af, at erklæringen indeholder en nærmere specifikation af,  \r\n\r\n hvilke fordringer der er tale om eller, hvilke nærmere retslige skridt der er  \r\n\r\n foretaget. </P>  \r\n\r\n<P>Da der således i forbindelse med indberetning til registeret skal  \r\n\r\n fremsendes dokumentation for, at der foreligger en skylderkendelse, eller at  \r\n\r\n der er foretaget retslige skridt i sagen, fandt Registertilsynet på det  \r\n\r\n foreliggende grundlag, at medlemmernes indberetning til registeret ikke  \r\n\r\n lovligt kunne ske elektronisk. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 109. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19916054425"
        },
        {
            "displayName": "Entydig dokumentidentifikation",
            "displayValue": "CA003993"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60544"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/11/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-140-054"
        },
        {
            "displayName": "Stikord",
            "displayValue": "BRANCHEFORENING, FORDRINGSSAGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}