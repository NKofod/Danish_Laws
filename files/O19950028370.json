{
    "id": 28220,
    "title": "Aktindsigt i forskningsøjemed. Begrænsninger i Sundhedsministeriets prøvelsesmuligheder over for Sundhedsstyrelsen",
    "documentTypeId": "300",
    "isSagsforlobPeriodValid": true,
    "shortName": "FOU nr 1995.283",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En forsker klagede over at Sundhedsministeriet havde stadfæstet  \r\n\r\n Sundhedsstyrelsens  \r\n\r\n afslag på aktindsigt i styrelsens patientklagesager, uagtet at ministeriet  \r\n\r\n samtidig havde tilsidesat styrelsens begrundelse for afslaget, der herefter  \r\n\r\n fremstod som ubegrundet.  \r\n\r\n</P>  \r\n\r\n<P class=\"Resume\">  \r\n\r\n Forskeren havde fremsat sin aktindsigtsbegæring i forlængelse af  \r\n\r\n et tidligere forskningsprojekt. Denne (og to andre begæringer om aktindsigt)  \r\n\r\n måtte betragtes som afgivet i forskningsøjemed. Alle tre begæringer angik  \r\n\r\n sager  \r\n\r\n med oplysninger om enkeltpersoners private forhold som er undtaget fra retten  \r\n\r\n til aktindsigt efter offentlighedslovens § 12, stk. 1, nr. 1. Reglerne om  \r\n\r\n tavshedspligt vil normalt være til hinder for at der gives aktindsigt i  \r\n\r\n sådanne  \r\n\r\n sager efter meroffentlighedsprincippet. Da forskeren ikke var offentligt  \r\n\r\n ansat,  \r\n\r\n forudsatte en eventuel imødekommelse af hans begæringer om aktindsigt i  \r\n\r\n forskningsøjemed at han blev pålagt tavshedspligt efter forvaltningslovens §  \r\n\r\n 27, stk. 3.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte at Sundhedsstyrelsen og ikke ministeriet er  \r\n\r\n tillagt den sundhedsfaglige ekspertise. Hvis en afgørelse forudsætter en  \r\n\r\n sådan  \r\n\r\n ekspertise, er ministeriet - som en konsekvens af dette forhold - afskåret  \r\n\r\n fra  \r\n\r\n at prøve styrelsens afgørelse fuldt ud.  \r\n\r\n</P>  \r\n\r\n<P class=\"Resume\">  \r\n\r\n Afgørelsen af hvorvidt forskeren skulle have aktindsigt som  \r\n\r\n forsker inden for det sundhedsfaglige område, forudsatte klart en  \r\n\r\n sundhedsfaglig vurdering. På tidspunktet for ministeriets afgørelse forelå  \r\n\r\n ingen aktuel fagkyndig vurdering på hvilken ministeriet kunne støtte sin  \r\n\r\n afgørelse. På denne baggrund burde ministeriet efter ombudsmandens opfattelse  \r\n\r\n ikke have truffet afgørelse i sagen, men have sendt sagen til fornyet  \r\n\r\n behandling i Sundhedsstyrelsen. (J. nr. 1994-99-401).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Aktindsigt i forskningsøjemed. Begrænsninger i  \r\n\r\n Sundhedsministeriets prøvelsesmuligheder over for Sundhedsstyrelsen  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen at  \r\n\r\n forskeren (A) den 12. juni 1991 rettede henvendelse til medicinaldirektøren i  \r\n\r\n Sundhedsstyrelsen. I brevet takkede A for hjælpen i forbindelse med en  \r\n\r\n afsluttet undersøgelse. Undersøgelsen omfattede en gennemgang af  \r\n\r\n Sundhedsstyrelsens patientklagesager fra årene 1984-1985. I brevet oplyste A  \r\n\r\n at  \r\n\r\n han overvejede at fortsætte sine undersøgelser omkring patientklager. A  \r\n\r\n opfordrede medicinaldirektøren eller overlæge (...) til en mundtlig drøftelse  \r\n\r\n inden A udarbejdede en detaljeret projektbeskrivelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Medicinaldirektøren besvarede  \r\n\r\n den 20. juni  \r\n\r\n 1991 A  \r\n\r\n 's  \r\n\r\n brev således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Forløbet af Deres  \r\n\r\n undersøgelse af Sundhedsstyrelsens patientklager fra årene 1984-85 har været  \r\n\r\n utilfredsstillende for Sundhedsstyrelsen, hvorfor jeg skal meddele Dem, at De  \r\n\r\n ikke vil have mulighed for at foretage yderligere undersøgelser i  \r\n\r\n Sundhedsstyrelsen&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A bad den 14. juli 1991 om en  \r\n\r\n uddybning af svaret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 14. januar 1993 skrev A  \r\n\r\n igen til medicinaldirektøren. Brevet var sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Kære medicinaldirektør.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg er ved at skrive en bog  \r\n\r\n omkring lægefejl, og vil i denne forbindelse anmode om at få aktindsigt i  \r\n\r\n Styrelsens akter dels vedrørende den såkaldte  \r\n\r\n<I>  \r\n\r\n (X)-sag  \r\n\r\n</I>  \r\n\r\n og den såkaldte  \r\n\r\n<I>  \r\n\r\n (Y)-sag  \r\n\r\n</I>  \r\n\r\n ,  \r\n\r\n samt eventuelle sager afledt heraf.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg håber på Styrelsens  \r\n\r\n velvilje, og skal anmode om et efter omstændighederne så hurtigt svar som  \r\n\r\n muligt&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en efterfølgende  \r\n\r\n korrespondance bad Sundhedsstyrelsen A om at præcisere sin begæring.  \r\n\r\n Styrelsen  \r\n\r\n henviste til offentlighedslovens § 4, stk. 3. I sit første brev herom  \r\n\r\n henledte  \r\n\r\n styrelsen samtidig A's opmærksomhed på offentlighedslovens § 12, stk. 1, nr.  \r\n\r\n 1,  \r\n\r\n hvorefter retten til aktindsigt ikke omfatter oplysninger om enkeltpersoners  \r\n\r\n private forhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 2. februar 1993 afviste  \r\n\r\n Sundhedsstyrelsen A's ønske om at modtage en liste over sager som kunne være  \r\n\r\n af  \r\n\r\n interesse, og som han i givet fald ville kunne krydse af på. Styrelsen  \r\n\r\n henviste  \r\n\r\n til &quot;at der siden 1985 (var) oprettet mellem 75-100 forskellige sager i  \r\n\r\n Sundhedsstyrelsen vedrørende blod og blodprodukter og mindst 5 sager, hvori  \r\n\r\n (Y) på forskellig vis har været involveret&quot;. Styrelsen fastholdt på  \r\n\r\n denne  \r\n\r\n baggrund sit krav til A &quot;om nærmere at præcisere indhold/emneområde i de  \r\n\r\n sagsakter, hvori (han) (ønskede) aktindsigt&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 8. februar 1993 besvarede  \r\n\r\n A styrelsens opfordring på følgende måde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg har fuld forståelse  \r\n\r\n for Styrelsens synspunkt forsåvidt min anmodning om aktindsigt i den såkaldte  \r\n\r\n (X)-sag. Min interesse i denne sag er, hvornår fik Styrelsen kendskab  \r\n\r\n henholdsvis dokumentation for, at der forekom HIV/AIDS smitte af  \r\n\r\n bløderpatienter, og at denne smitte kunne være/var en følge af behandling med  \r\n\r\n faktorpræparater. Ligeledes hvornår Styrelsen fik kendskab til henholdsvis  \r\n\r\n dokumentation for, at denne smitte kunne reduceres/undgås ved  \r\n\r\n screening/varmebehandling. Jeg er ligeledes interesseret i afledte sager  \r\n\r\n heraf  \r\n\r\n fx. i form af svar på forespørgsler eller klager. Endelig er jeg interesseret  \r\n\r\n i  \r\n\r\n sager, hvor Styrelsen - udover officielle anbefaling - har givet mere  \r\n\r\n individuel og konkret vejledning i ovennævnte problemkreds.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Derimod finder jeg, at  \r\n\r\n Styrelsen i den såkaldte (Y)-sag, samt eventuelt sager afledt heraf, kunne  \r\n\r\n have  \r\n\r\n været imødekommende og tilskrevet mig en liste over de sager, som Styrelsen  \r\n\r\n anførte, kunne komme på tale, således, at jeg fik mulighed for at udpege,  \r\n\r\n hvilke sager jeg er interesseret i at få aktindsigt. Min interesse i denne  \r\n\r\n sag  \r\n\r\n er de klager over medicinalpersonale, som (Y) rejste offentligt, og en  \r\n\r\n formentligt afledt tilsynssag om forholdene på (et sygehus), herunder  \r\n\r\n tilsynssager på medicinalpersonale for misbrug, hvor jeg har kendskab til (en  \r\n\r\n overlæge). Ligeledes hvis der er rejst klager mod (Y) for overtrædelse af  \r\n\r\n Lægeloven.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 8. februar 1993 (skal  \r\n\r\n formentlig være 8. marts) rykkede A for svar. I sit brev oplyste A at hans  \r\n\r\n begæring var et &quot;led i et forskningsprojekt og med bogudgivelse for  \r\n\r\n øje&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 11. marts 1993 oplyste  \r\n\r\n Sundhedsstyrelsen at man fortsat ikke var i stand til at identificere  \r\n\r\n konkrete  \r\n\r\n sager med henblik på meddelelse af aktindsigt. Dette gjaldt både (X)-sagen og  \r\n\r\n (Y)-sagen. Styrelsen henviste samtidig til &quot;Beretning om anvendelsen af  \r\n\r\n ikke-screenet donorblod efter 1. januar 1986&quot;, offentliggjort i maj  \r\n\r\n 1988.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 15. marts 1993 klagede A  \r\n\r\n til Sundhedsministeriet. Om Sundhedsstyrelsens afslag i brev af 20. juni 1991  \r\n\r\n anførte A bl.a. at der i forlængelse af hans undersøgelse &quot;var nogle  \r\n\r\n yderligere aspekter, (han) gerne ville tage op&quot;. A havde derfor bedt om  \r\n\r\n &quot;påny at måtte se på nogle af klagerne&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om aktindsigt i (Y)-sagen  \r\n\r\n anførte A:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Det siger efter min  \r\n\r\n mening noget om karakteren af Sundhedsstyrelsens sagsbehandling, at Styrelsen  \r\n\r\n overhovedet ikke nævner min konkretisering, som den fremgår af mit brev af  \r\n\r\n 8.2.1993, hvor jeg forespørger til sagen om (en overlæge). Styrelsen har  \r\n\r\n nævnt,  \r\n\r\n at der skulle være fem sager om (Y), og når jeg anmoder om aktindsigt i dem,  \r\n\r\n mener Styrelsen som sagt, at jeg ikke har konkretiseret min anmodning  \r\n\r\n tilstrækkeligt&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A konkluderede herefter  \r\n\r\n bl.a.:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Endelig har  \r\n\r\n Sundhedsstyrelsen helt forbigået, at jeg søgte aktindsigten som forsker, hvor  \r\n\r\n det var min opfattelse, at offentlige myndigheder ikke så det som sin opgave  \r\n\r\n at  \r\n\r\n hindre, at der kom ny og dokumenteret erkendelse frem i et dynamisk  \r\n\r\n samfund&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet  \r\n\r\n indhentede to udtalelser fra Sundhedsstyrelsen (af henholdsvis 12. maj 1993  \r\n\r\n og  \r\n\r\n 8. juli 1993).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om baggrunden for afslaget af  \r\n\r\n 20. juni 1991 var i sidstnævnte udtalelse anført:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Som det fremgår af  \r\n\r\n skrivelsen af 20. juni 1991 til (A) har Sundhedsstyrelsen ikke fundet  \r\n\r\n forløbet  \r\n\r\n af hans undersøgelse af styrelsens patientklagesager fra årene 1984-85  \r\n\r\n tilfredsstillende  \r\n\r\n for Sundhedsstyrelsen, hvorfor Sundhedsstyrelsen ikke har ment at kunne give  \r\n\r\n (A) adgang til yderligere undersøgelser i Sundhedsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om baggrunden for denne  \r\n\r\n beslutning skal følgende oplyses:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I marts 1988 rettede (A)  \r\n\r\n henvendelse til Sundhedsstyrelsen for at få afklaret, på hvilken måde han  \r\n\r\n kunne  \r\n\r\n få adgang til styrelsens journaler over patientklagesager fra årene 1984 og  \r\n\r\n 1985 til brug for et forskningsprojekt. I forlængelse heraf modtog  \r\n\r\n Sundhedsstyrelsen en beskrivelse fra (A) vedrørende hans planer for  \r\n\r\n tilrettelæggelsen af projektet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nogle spørgsmål i den  \r\n\r\n forbindelse blev drøftet med (A) ved et møde den 6. april 1988 i  \r\n\r\n Sundhedsstyrelsen. Sundhedsstyrelsens betænkeligheder vedrørte især (A's)  \r\n\r\n ønske  \r\n\r\n om en spørgeskemaundersøgelse, hvor der skulle rettes personlig henvendelse  \r\n\r\n til  \r\n\r\n en udvalgt gruppe på ca. 300 klagere og ca. 50 læger, der har modtaget  \r\n\r\n påtale.  \r\n\r\n Resultatet af Sundhedsstyrelsens efterfølgende overvejelser blev meddelt (A)  \r\n\r\n i  \r\n\r\n Sundhedsstyrelsens skrivelse af 17. juni 1988 (kopi vedlagt).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår heraf, at  \r\n\r\n Sundhedsstyrelsen ikke mente at kunne acceptere den planlagte  \r\n\r\n spørgeskemaundersøgelse, jf. Sundhedsstyrelsens motiveringer i skrivelsen af  \r\n\r\n 17. juni 1988. Sundhedsstyrelsen tilkendegav imidlertid samtidigt, at (A)  \r\n\r\n ville  \r\n\r\n kunne få adgang til at gennemgå det omhandlede sagsmateriale i  \r\n\r\n Sundhedsstyrelsen,  \r\n\r\n hvilket herefter fandt sted i efteråret 1988.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen er senere  \r\n\r\n gennem pressen blevet bekendt med, at (A) på baggrund af gennemgangen af  \r\n\r\n klagesagerne fra 1984 og 1985 har udarbejdet en afhandling med henblik på  \r\n\r\n erhvervelse af den medicinske doktorgrad, og denne afhandling blev indleveret  \r\n\r\n til Københavns Universitet i efteråret 1989. Efter det oplyste blev  \r\n\r\n afhandlingen afvist. Der kan herom henvises til artikel fra månedsbladet  \r\n\r\n &quot;(...)&quot;  \r\n\r\n fra juni 1993 (kopi vedlagt). Sundhedsstyrelsen finder det overraskende, at  \r\n\r\n (A)  \r\n\r\n ikke før indleveringen af afhandlingen til Københavns Universitet i  \r\n\r\n overensstemmelse med god akademisk tradition orienterede Sundhedsstyrelsens  \r\n\r\n chef, da det grundlæggende materiale som nævnt er de sager, som  \r\n\r\n Sundhedsstyrelsen har givet (A) adgang til at gennemgå.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsens skrivelse  \r\n\r\n af 20. juni 1991 om det utilfredsstillende forløb er baseret på ovenstående,  \r\n\r\n men tillige på, at Sundhedsstyrelsens chef ikke var orienteret om, at  \r\n\r\n afhandlingen senere blev indleveret til Universitetet i (en tysk by), hvor  \r\n\r\n (A)  \r\n\r\n efterfølgende efter det i artiklen i &quot;(...)&quot; oplyste, har fået  \r\n\r\n tildelt en medicinsk doktorgrad. Det skal tilføjes, at der stilles langt  \r\n\r\n større  \r\n\r\n kvalitative krav til erhvervelse af den medicinske doktorgrad i Danmark end i  \r\n\r\n Tyskland.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Speciallæge (A) beder  \r\n\r\n afslutningsvis i sit brev af 7. juni 1993 om, at der tages stilling til, om  \r\n\r\n han  \r\n\r\n kan få aktindsigt i forskningsøjemed. Sagens forløb bevirker, at dette må  \r\n\r\n besvares benægtende.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om A's begæring om aktindsigt  \r\n\r\n i (X)-sagen og sagen om (Y) anførte styrelsen i udtalelsen af 12. maj 1993:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Som det fremgår af  \r\n\r\n Sundhedsstyrelsens svar af 2. februar og 11. marts 1993, er det styrelsens  \r\n\r\n opfattelse, at ønsket om aktindsigt såvel i &quot;(X)-sagen&quot; som i  \r\n\r\n &quot;(Y's) sag&quot; ikke har opfyldt offentlighedslovens forudsætninger  \r\n\r\n vedrørende ansøgerens konkretisering af hvilke sager/dokumenter, der ønskes  \r\n\r\n aktindsigt i, jfr. lovens § 4, stk. 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår de sager,  \r\n\r\n hvori (Y) på forskellig vis har været involveret, herunder den af (A) omtalte  \r\n\r\n sag vedrørende (en overlæge) kan det yderligere oplyses, at disse sager alle  \r\n\r\n rummer oplysninger om enkeltpersoners private forhold, der i henhold til  \r\n\r\n offentlighedslovens § 12, stk. 1, nr. 1, er undtaget fra den almindelige ret  \r\n\r\n til aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med hensyn til (A's)  \r\n\r\n henvisning til, at aktindsigten søges som &quot;forsker&quot; bemærkes, at  \r\n\r\n Sundhedsstyrelsen på det foreliggende grundlag ikke har mulighed for at  \r\n\r\n vurdere, om der er tale om et forskningsprojekt, der ville berettige til  \r\n\r\n aktindsigt i henhold til offentlighedslovens § 4, stk. 1, 2. pkt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet tog  \r\n\r\n stilling til sagen i et brev af 8. oktober 1993. Hvad afslaget af 20. juni  \r\n\r\n 1991  \r\n\r\n angik, fandt ministeriet ikke medicinaldirektørens begrundelse &quot;relevant  \r\n\r\n i den pågældende sammenhæng&quot;. Ministeriet karakteriserede begrundelsen  \r\n\r\n som uheldig. Det fandt dog ikke grundlag for at pålægge Sundhedsstyrelsen at  \r\n\r\n give aktindsigt i de omhandlede patientklagesager. Ministeriet begrundede  \r\n\r\n dette på følgende måde over for A:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;For så vidt angår Deres  \r\n\r\n klage over, at Sundhedsstyrelsen i 1991 har givet afslag på aktindsigt i  \r\n\r\n konkrete klagesager, skal det anføres, at dette spørgsmål må afgøres efter  \r\n\r\n reglerne i offentlighedslovens § 4, stk. 1, 2. pkt. om meroffentlighed, idet  \r\n\r\n der  \r\n\r\n er tale om, at De som forsker har anmodet om adgang til at gennemgå en  \r\n\r\n bestemt  \r\n\r\n sagstype (patientklagesager). Det er derfor et spørgsmål om den pågældende  \r\n\r\n myndigheds tavshedspligt og om den praksis, som myndigheden følger med hensyn  \r\n\r\n til at give udenforstående med en særlig retlig eller faglig interesse adgang  \r\n\r\n til det pågældende materiale.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ikke i lovgivningen  \r\n\r\n fastsat almindelige regler om forskeres adgang til offentlige myndigheders  \r\n\r\n fortrolige dokumenter. Afgørelsen af, om der bør gives forskere adgang til  \r\n\r\n sagsmateriale, må derfor afgøres på baggrund af et skøn, hvori bla. indgår  \r\n\r\n forskningsprojektets karakter, om der er tale om et privat eller offentligt  \r\n\r\n forskningsprojekt, om materialet er undergivet tavshedspligt som følge af  \r\n\r\n offentligretlige interesser eller hensynet til enkeltpersoners privatliv,  \r\n\r\n samt  \r\n\r\n hvilket administrativt merarbejde aktindsigten vil påføre myndigheden. I  \r\n\r\n skønnet kan også indgå, om der fra andre offentlige myndigheder, herunder  \r\n\r\n forskningsrådene er ydet støtte til eller i øvrigt givet en godkendelse af  \r\n\r\n projektet. Drejer det sig om lægelige oplysninger til brug for  \r\n\r\n lægevidenskabelig forskning, vil det som regel også være påkrævet, at  \r\n\r\n projektet  \r\n\r\n er godkendt af en videnskabsetisk komité.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en gennemgang af sagen  \r\n\r\n finder ministeriet ikke, at det kan kritiseres Sundhedsstyrelsen, at der ikke  \r\n\r\n er givet Dem aktindsigt i de nævnte tilfælde. Dog finder ministeriet, at  \r\n\r\n Sundhedsstyrelsens afslag i brev af 20. juni 1991 på aktindsigt i konkrete  \r\n\r\n patientklagesager ikke burde have været begrundet med, at forløbet af Deres  \r\n\r\n tidligere undersøgelser har været utilfredsstillende for styrelsen.  \r\n\r\n Ministeriet  \r\n\r\n finder ikke, at denne begrundelse er relevant i den pågældende sammenhæng,  \r\n\r\n hvilket dags dato er meddelt Sundhedsstyrelsen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 20. oktober 1993  \r\n\r\n kommenterede A skrivelsen. A bad ministeriet uddybe sin afgørelse og anførte  \r\n\r\n således bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere ser jeg gerne, at  \r\n\r\n det helt tydeliggøres, hvad der er begrundelsen for at jeg i forskningsøjemed  \r\n\r\n blev nægtet aktindsigt, dels i patientklagesager som det fremgår af  \r\n\r\n (medicinaldirektørens) brev af 20. juni 1991, dels i (Y)-sagen, og dels i  \r\n\r\n (X)-sagen for så vidt om informations/indberetningsaspektet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet svarede  \r\n\r\n den 29. november 1993. Ministeriet fandt ikke grundlag for at uddybe  \r\n\r\n afgørelsen idet det fandt sagen tilstrækkeligt belyst ved brevet af 8.  \r\n\r\n oktober 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 5. januar 1994 klagede A  \r\n\r\n til mig. A anførte at der efter Sundhedsministeriets tilsidesættelse af  \r\n\r\n Sundhedsstyrelsens begrundelse som irrelevant ikke forelå nogen begrundelse  \r\n\r\n for afslaget på aktindsigt i Sundhedsstyrelsens patientklagesager (brev af  \r\n\r\n 20.  \r\n\r\n juni 1991), men at A desuagtet ikke havde fået den ønskede aktindsigt.  \r\n\r\n Vedrørende de to øvrige forhold anførte A følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Yderligere har jeg  \r\n\r\n specielt ansøgt om aktindsigt i den såkaldte (Y)-sag og (X)-sag i  \r\n\r\n forskningsøjemed. Sundhedsstyrelsen har nægtet mig dette, og i min klage til  \r\n\r\n Sundhedsministeren er aktindsigten i forskningsøjemed ikke behandlet for så  \r\n\r\n vidt disse to områder. Sundhedsstyrelsen har også været ret afglidende med  \r\n\r\n hensyn til at tage stilling til mit ønske om aktindsigt med henvisning til  \r\n\r\n forskning. Sundhedsstyrelsen har dog fundet, at Styrelsen ikke på det  \r\n\r\n foreliggende grundlag kan tage stilling til min anmodning om aktindsigt i  \r\n\r\n forskningsøjemed. Styrelsen har ikke specificeret, hvilke oplysninger  \r\n\r\n Styrelsen  \r\n\r\n i givet fald måtte ønske sig. Sundhedsministeren, har uden at konkretisere  \r\n\r\n sit  \r\n\r\n svar netop om dette aspekt, - dvs., at der træffes en forvaltningsmæssig  \r\n\r\n afgørelse, som sker på et ufuldstændigt grundlag, fordi forvaltningen har  \r\n\r\n udvist manglende vilje for at søge sagen belyst, - ikke fundet anledning til  \r\n\r\n kritik af Styrelsens sagsbehandling eller dets afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette har mere end undret  \r\n\r\n mig, og viser efter min opfattelse en embedsførelse, som synes præget af  \r\n\r\n forsøg  \r\n\r\n på manipulering med offentlighedsloven og forsøg på  \r\n\r\n ansvarsforflygtigelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Min stillingtagen til  \r\n\r\n iværksættelse af en eventuel undersøgelse i anledning af A's klage afventede  \r\n\r\n min færdigbehandling af en klage fra A om aktindsigt i Sundhedsvæsenets  \r\n\r\n Patientklagenævn. Denne sag afsluttede jeg den 31. maj 1994.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På forespørgsel fastholdt A  \r\n\r\n den 11. juli 1994 sin klage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg indhentede herefter  \r\n\r\n udtalelser fra Sundhedsstyrelsen og Sundhedsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sin udtalelse anførte  \r\n\r\n ministeriet bl.a.:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om Sundhedsministeriet  \r\n\r\n ved sin afgørelse af 8. oktober 1993 fandt, at Sundhedsstyrelsens begrundelse  \r\n\r\n for at meddele afslag på aktindsigt i konkrete patientklagesager ikke var  \r\n\r\n relevant i den pågældende sammenhæng, besluttede ministeriet at tiltræde  \r\n\r\n Sundhedsstyrelsens afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeriet har ikke fundet,  \r\n\r\n at (A) ved de sparsomme oplysninger, som han har givet om sit  \r\n\r\n forskningsprojekt  \r\n\r\n kan siges at leve op til de krav, der efter ministeriets opfattelse skal  \r\n\r\n opfyldes, før der kan gives en person adgang til offentlige myndigheders  \r\n\r\n fortrolige dokumenter i forskningsmæssig henseende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 7. juni 1993 til  \r\n\r\n sundhedsministeren har (A) henvist til sine tidligere breve af 12. juli 1991  \r\n\r\n og  \r\n\r\n 14. juli 1991 samt 14. januar 1993, 25. januar 1993, 8. februar 1993 og 8.  \r\n\r\n marts 1993. Disse breve ses dog ikke at indeholde en nærmere beskrivelse af  \r\n\r\n det  \r\n\r\n forskningsprojekt, som (A) ønsker at iværksætte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med at A  \r\n\r\n efterfølgende kommenterede myndighedernes udtalelser, bad han mig  \r\n\r\n udtrykkeligt  \r\n\r\n om at tage stilling til de kriterier som ministeriet havde nævnt i  \r\n\r\n forbindelse  \r\n\r\n med forskeres adgang til fortrolige oplysninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A udtalte jeg  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Både De og  \r\n\r\n myndighederne har under sagen lagt til grund at de sager som De ønsker  \r\n\r\n aktindsigt i, indeholder oplysninger om enkeltpersoners private forhold som  \r\n\r\n er  \r\n\r\n undtaget fra retten til aktindsigt efter offentlighedslovens § 12, stk. 1,  \r\n\r\n nr.  \r\n\r\n 1. Spørgsmålet er herefter om der kan gives Dem aktindsigt i sagerne efter  \r\n\r\n &quot;meroffentlighedsprincippet&quot;, jf. offentlighedslovens § 4, stk. 1,  \r\n\r\n 2. pkt. Reglerne om tavshedspligt vil normalt være til hinder for at der  \r\n\r\n gives  \r\n\r\n aktindsigt i sådanne sager efter meroffentlighedsprincippet, jf. navnlig  \r\n\r\n bestemmelsen i forvaltningslovens § 27, stk. 1, nr. 6, om enkeltpersoners  \r\n\r\n interesse i at beskytte oplysninger om deres personlige forhold. Efter  \r\n\r\n forvaltningslovens § 27, stk. 3, kan der pålægges en person uden for den  \r\n\r\n offentlige forvaltning tavshedspligt med hensyn til fortrolige oplysninger  \r\n\r\n som  \r\n\r\n myndigheden videregiver til den pågældende uden at være forpligtet hertil.  \r\n\r\n Det  \r\n\r\n er i forarbejderne til denne bestemmelse forudsat at den kan anvendes til at  \r\n\r\n pålægge forskere der ikke er ansat i det offentlige tavshedspligt med hensyn  \r\n\r\n til fortrolige oplysninger de måtte få udleveret i forbindelse med  \r\n\r\n gennemførelsen af forskningsprojekter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Deres begæringer om  \r\n\r\n aktindsigt vedrører således et spørgsmål om meroffentlighed som samtidig  \r\n\r\n forudsætter  \r\n\r\n at De pålægges tavshedspligt efter forvaltningslovens § 27, stk. 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om Sundhedsstyrelsens og  \r\n\r\n Sundhedsministeriets behandling af og stillingtagen til Deres enkelte  \r\n\r\n begæringer om aktindsigt skal jeg herefter bemærke følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n I. Vedrørende Sundhedsstyrelsens patientklagesager.</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet tog  \r\n\r\n stilling til Sundhedsstyrelsens afslag i et brev af 8. oktober 1993. Med sin  \r\n\r\n afgørelse tilsidesatte ministeriet som ovenfor nævnt den begrundelse som  \r\n\r\n Sundhedsstyrelsen havde givet for sit afslag, og som er uddybet i udtalelsen  \r\n\r\n til Sundhedsministeriet af 8. juli 1993. Herefter fremstod Sundhedsstyrelsens  \r\n\r\n afgørelse ubegrundet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet hjemviste  \r\n\r\n ikke sagen til fornyet behandling i Sundhedsstyrelsen, men traf selv  \r\n\r\n afgørelse  \r\n\r\n og afslog Deres begæring. I den forbindelse redegjorde ministeriet for en  \r\n\r\n række  \r\n\r\n kriterier som indgår i afgørelsen af om forskere skal have aktindsigt i  \r\n\r\n oplysninger  \r\n\r\n der ellers er fortrolige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af disse  \r\n\r\n kriterier fandt ministeriet ikke grundlag for at kritisere at  \r\n\r\n Sundhedsstyrelsen  \r\n\r\n ikke havde givet Dem aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bag ministeriets beslutning  \r\n\r\n om ikke at hjemvise sagen til Sundhedsstyrelsen må ligge en forudsætning om  \r\n\r\n at  \r\n\r\n ministeriet har kunnet foretage en ubegrænset prøvelse af sagen. Denne  \r\n\r\n forudsætning kan jeg på følgende baggrund ikke tilslutte mig:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter lov om sundhedsvæsenets  \r\n\r\n centralstyrelse mv. (lov nr. 397 af 10. juni 1987 med senere ændringer) § 1,  \r\n\r\n stk. 1, bistår Sundhedsstyrelsen Sundhedsministeriet med den centrale  \r\n\r\n forvaltning af sundhedsmæssige anliggender.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen fører efter  \r\n\r\n § 4, med en enkelt undtagelse, tilsyn med den sundhedsfaglige virksomhed der  \r\n\r\n udføres af personer inden for sundhedsvæsenet. Sundhedsministeren og andre  \r\n\r\n myndigheder har efter lovens § 3 adgang til direkte rådgivning og anden  \r\n\r\n bistand  \r\n\r\n fra Sundhedsstyrelsen i sundhedsfaglige spørgsmål.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den skriftlige fremsættelsestale  \r\n\r\n hvormed daværende indenrigsminister Knud Enggaard fremsatte det lovforslag (L  \r\n\r\n 58) som blev til nævnte lov nr. 397, er bl.a. anført følgende  \r\n\r\n (Folketingstidende 1986/87, Folketingets forhandlinger, sp.  \r\n\r\n 1194f  \r\n\r\n ):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Det foreliggende  \r\n\r\n lovforslag er i det væsentlige identisk med det lovforslag, som min forgænger  \r\n\r\n fremsatte i forrige folketingssamling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som der på daværende  \r\n\r\n tidspunkt blev givet udtryk for, er baggrunden for fremsættelsen at søge i  \r\n\r\n spørgsmål om ansvarsplacering - dels ansvaret for den centrale styrelse af  \r\n\r\n sundhedsvæsenet, og dels i muligheden for at få placeret og fastholdt et  \r\n\r\n ansvar  \r\n\r\n på andre af sundhedsvæsenets mange niveauer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hovedformålet med  \r\n\r\n lovforslaget er derfor fortsat for det første at præcisere, at  \r\n\r\n Sundhedsstyrelsens virksomhed hører ind under det sædvanlige parlamentariske  \r\n\r\n ministeransvar - ligesom andre styrelser og direktorater. Ministeren bliver  \r\n\r\n ikke personligt ansvarlig for indholdet af den uafhængige sagkyndige  \r\n\r\n rådgivning  \r\n\r\n fra Sundhedsstyrelsen. Men er der sket fejl, eller bliver Folketinget i  \r\n\r\n øvrigt  \r\n\r\n opmærksom på forhold, der ikke synes tilfredsstillende, påhviler det  \r\n\r\n ministeren  \r\n\r\n at redegøre for sagen over for Folketinget og i den forbindelse eventuelt  \r\n\r\n modtage kritik for manglende organisation og tilsyn. Sundhedsstyrelsen skal  \r\n\r\n som  \r\n\r\n hidtil fungere som uafhængig sundhedsfaglig rådgiver for såvel  \r\n\r\n Indenrigsministeriet som andre centrale og kommunale myndigheder.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset det eksisterende  \r\n\r\n over-/underordnelsesforhold mellem Sundhedsministeriet og Sundhedsstyrelsen  \r\n\r\n er  \r\n\r\n Sundhedsstyrelsen som det fremgår - og ikke Sundhedsministeriet - tillagt den  \r\n\r\n faglige ekspertise vedrørende sundhedsfaglige spørgsmål. Efter min opfattelse  \r\n\r\n må af dette forhold uddrages at Sundhedsministeriet, hvor en afgørelse klart  \r\n\r\n forudsætter en sådan ekspertise, er afskåret fra at prøve Sundhedsstyrelsens  \r\n\r\n afgørelse fuldt ud. Hvis der ikke når sagen foreligger til bedømmelse i  \r\n\r\n ministeriet er foretaget en (tilstrækkelig) faglig vurdering har dette  \r\n\r\n forhold den konsekvens at ministeriet er henvist til at hjemvise sagen til  \r\n\r\n fornyet  \r\n\r\n behandling i Sundhedsstyrelsen som den myndighed der besidder den nødvendige  \r\n\r\n sundhedsfaglige sagkundskab, eller som alternativ hertil at indhente  \r\n\r\n sagkyndig bistand udefra.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg henviser til synspunkter  \r\n\r\n af Poul Andersen i Dansk Forvaltningsret (5. udg., 1965), s.  \r\n\r\n 295f, Bent Christensen og Preben  \r\n\r\n Espersen i Retsforholdet mellem politikere og embedsmænd (1983), s. 64ff,  \r\n\r\n Bent  \r\n\r\n Christensen i Forvaltningsret, opgaver - hjemmel - organisation (1991), s.  \r\n\r\n 382ff, DJØF's fagligt etiske arbejdsgruppe i Fagligt etiske principper i  \r\n\r\n offentlig administration (1993) kapitel VI, afsnit 6, pkt. 3, s. 166ff, og  \r\n\r\n Karsten Loiborg mfl. i Forvaltningsret (1994), s. 656, afsnittet i petit  \r\n\r\n nederst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Deres tilfælde drejer sagen  \r\n\r\n sig om hvorvidt De i forlængelse af Deres tidligere projekt skal have  \r\n\r\n aktindsigt efter meroffentlighedsprincippet som forsker inden for det  \r\n\r\n sundhedsfaglige område, jf. ovenfor. Efter min opfattelse forudsætter  \r\n\r\n afgørelsen heraf klart en sundhedsfaglig vurdering. På tidspunktet for  \r\n\r\n ministeriets  \r\n\r\n afgørelse (i brev af 8. oktober 1993) forelå ingen aktuel fagkyndig vurdering  \r\n\r\n af dette spørgsmål (hvilket fortsat ikke er tilfældet) på hvilken ministeriet  \r\n\r\n kunne støtte sin afgørelse. På denne baggrund var ministeriet efter min  \r\n\r\n opfattelse  \r\n\r\n afskåret fra at tage stilling til Deres begæring og burde have sendt sagen  \r\n\r\n til  \r\n\r\n fornyet behandling i Sundhedsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Sundhedsministeriet bekendt med min opfattelse og har henstillet til  \r\n\r\n ministeriet at det - som en konsekvens af underkendelsen af  \r\n\r\n Sundhedsstyrelsens  \r\n\r\n begrundelse for afslaget på aktindsigt - hjemviser sagen til fornyet  \r\n\r\n behandling i styrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriets  \r\n\r\n generelle prøvelse af Sundhedsstyrelsens begrundelse kan derimod ikke give  \r\n\r\n mig  \r\n\r\n anledning til bemærkninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tilsvarende gælder den række  \r\n\r\n - ikke udtømmende - generelle kriterier om forskeres adgang til aktindsigt  \r\n\r\n som  \r\n\r\n ministeriet har redegjort for i brevet af 8. oktober 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n II. Vedrørende (X)-sagen og (Y)-sagen.</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af det  \r\n\r\n indledende afsnit, må også Deres begæring om aktindsigt i disse sager  \r\n\r\n betragtes  \r\n\r\n som afgivet i forskningsøjemed. Jeg henviser bl.a. til Deres brev til  \r\n\r\n Sundhedsstyrelsen dateret den 8. februar 1993 og Deres brev til  \r\n\r\n Sundhedsministeriet af 15. marts 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som med Sundhedsstyrelsens  \r\n\r\n patientklagesager må jeg også vedrørende disse sager lægge til grund at de  \r\n\r\n indeholder sådanne oplysninger om enkeltpersoners private forhold, at en  \r\n\r\n imødekommelse af Deres begæring om aktindsigt i materialet forudsætter at De  \r\n\r\n pålægges tavshedspligt efter forvaltningslovens § 27, stk. 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af sagen at  \r\n\r\n myndighederne ikke på nuværende tidspunkt har tilstrækkelige oplysninger til  \r\n\r\n nærmere at kunne vurdere om De overhovedet, i forskningsøjemed, kan få  \r\n\r\n indsigt  \r\n\r\n i Sundhedsstyrelsens fortrolige materiale.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da denne nærmere vurdering  \r\n\r\n vil være afgørende for Deres mulighed for at få indsigt i fortroligt  \r\n\r\n materiale  \r\n\r\n også fra (X)-sagen og (Y)-sagen, har jeg samtidig hermed henstillet til  \r\n\r\n Sundhedsministeriet at foranledige at alle tre begæringer om aktindsigt i  \r\n\r\n Sundhedsstyrelsens sager nu undergives en samlet behandling i styrelsen. Jeg  \r\n\r\n har samtidig henstillet til ministeriet at det i den forbindelse beder  \r\n\r\n Sundhedsstyrelsen om at vejlede Dem om hvilke nærmere oplysninger om Deres  \r\n\r\n forskningsprojekt(er) styrelsen mangler for at kunne tage stilling i sagen,  \r\n\r\n jf.  \r\n\r\n Kaj Larsen mfl. Forvaltningsret (1994), s. 317.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis styrelsen (eller  \r\n\r\n ministeriet efter påklage) efter en nærmere undersøgelse kan imødekomme Deres  \r\n\r\n begæring om aktindsigt som forsker, går jeg ud fra at myndighederne ved den  \r\n\r\n fortsatte behandling er Dem behjælpelig med at finde de sager frem som kan  \r\n\r\n have  \r\n\r\n betydning for Deres projekt(er), jf. herved vejledningspligten i  \r\n\r\n forvaltningslovens  \r\n\r\n § 7, stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af det anførte  \r\n\r\n har jeg ikke tilstrækkelig anledning til at tage stilling til om  \r\n\r\n identifikationskravet i offentlighedslovens § 4, stk. 3, isoleret set har  \r\n\r\n været  \r\n\r\n opfyldt ved Deres tidligere henvendelser - herunder i forbindelse med en  \r\n\r\n tilsynssag om en navngiven overlæge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 18. juli 1995 oplyste  \r\n\r\n Sundhedsministeriet at Sundhedsstyrelsen på ministeriets foranledning havde  \r\n\r\n genoptaget sagen. Jeg meddelte ministeriet at jeg ikke foretog mig mere i  \r\n\r\n sagen  \r\n\r\n på det foreliggende grundlag.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19950028370"
        },
        {
            "displayName": "Entydig dokumentidentifikation",
            "displayValue": "AX003492"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "283"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Indenrigs- og sundhedsministeriet"
        },
        {
            "displayName": "Underskriftdato",
            "displayValue": "01/01/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Tavshedspligt",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed."
            ]
        },
        {
            "tag": "Offentlighed",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed."
            ]
        },
        {
            "tag": "Sundhedsvæsen, læger og sygehuse",
            "parents": [
                "Forvaltningsret",
                "Enkelte forvaltningsområder"
            ]
        }
    ],
    "hasFobTags": true
}