{
    "id": 28200,
    "title": "Flygtningenævnets tilbagesendelse af asylsag efter begæring fra Direktoratet for Udlændinge uden konkret vurdering af nødvendigheden heraf",
    "documentTypeId": "300",
    "isSagsforlobPeriodValid": true,
    "shortName": "FOU nr 1995.156",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n En advokat klagede på vegne af en kroatisk asylansøger over  \r\n\r\n Direktoratet for Udlændinges og Flygtningenævnets sagsbehandling. Advokaten  \r\n\r\n henviste bl.a. til at nævnet uden videre havde accepteret direktoratets to  \r\n\r\n tilbagekaldelser af sagen til fornyet behandling. Dette mente advokaten var  \r\n\r\n kritisabelt, dels fordi advokaten herved var blevet afskåret fra over for  \r\n\r\n nævnet at argumentere mod en eventuel udsættelse af sagens afgørelse, dels  \r\n\r\n fordi nævnet ved tilbagesendelsen havde undladt at realitetsbehandle sagen.  \r\n\r\n</P>  \r\n\r\n<P class=\"Resume\">  \r\n\r\n Direktoratet henviste til at nye baggrundsoplysninger fra  \r\n\r\n Udenrigsministeriet medførte, at direktoratet overvejede om der var grundlag  \r\n\r\n for en ændret vurdering af sagen. Den seneste tilbagekaldelse skete for at  \r\n\r\n direktoratet kunne vurdere om asylansøgeren kunne falde ind under § 15 i lov  \r\n\r\n om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien  \r\n\r\n mv.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden kritiserede at nævnet tilbagesendte sagen til  \r\n\r\n direktoratet uden at foretage en konkret vurdering af nødvendigheden af en  \r\n\r\n fornyet førsteinstansbehandling.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte endvidere at direktoratet burde havde  \r\n\r\n afklaret spørgsmålet om, hvorvidt § 15 kunne finde anvendelse i forbindelse  \r\n\r\n med  \r\n\r\n afgørelsen af selve asylspørgsmålet. (J. nr. 1994-2544-641).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Flygtningenævnets tilbagesendelse af asylsag efter begæring  \r\n\r\n fra Direktoratet for Udlændinge uden konkret vurdering af nødvendigheden  \r\n\r\n heraf  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En advokat klagede i et brev  \r\n\r\n af 26. oktober 1994 til mig på vegne af en kroatisk statsborger (A) over  \r\n\r\n Flygtningenævnets og Direktoratet for Udlændinges behandling af A's asylsag.  \r\n\r\n Advokaten fremhævede i den forbindelse navnlig følgende forhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n At den samlede sagsbehandlingstid var uacceptabelt  \r\n\r\n lang.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n At aflysningen af mødet den 22. februar 1994 i  \r\n\r\n Flygtningenævnet var usagligt begrundet.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n At Flygtningenævnet ved at acceptere direktoratets  \r\n\r\n tilbagekaldelse af sagen den 21. februar 1994 ikke havde levet op til sin  \r\n\r\n forpligtelse  \r\n\r\n til selvstændigt at afgøre, hvornår sagen var klar til endelig afgørelse i  \r\n\r\n Flygtningenævnet, og ved den fulgte fremgangsmåde samtidig havde afskåret A  \r\n\r\n fra i nævnsmødet at argumentere mod urimeligheden af en eventuel yderligere  \r\n\r\n udsættelse.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n At Direktoratet for Udlændinge og Flygtningenævnet ved  \r\n\r\n aflysningen af nævnsmødet den 22. februar 1994 havde disponeret på en måde  \r\n\r\n som  \r\n\r\n kun kunne skabe en berettiget forventning hos A om at få meddelt  \r\n\r\n opholdstilladelse.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n At det var kritisabelt at Flygtningenævnet undlod at  \r\n\r\n træffe realitetsafgørelse i sagen og i stedet ved skrivelse af 17. oktober  \r\n\r\n 1994 efter anmodning tilbagesendte sagen til Direktoratet for Udlændinge med  \r\n\r\n henblik på en stillingtagen til, hvorvidt A måtte være berettiget til  \r\n\r\n opholdstilladelse efter § 15 i lov om midlertidig opholdstilladelse til visse  \r\n\r\n personer fra det tidligere Jugoslavien mv.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af klagen  \r\n\r\n indhentede jeg udtalelser af 9. december 1994 fra Direktoratet for  \r\n\r\n Udlændinge,  \r\n\r\n 23. december 1994 fra Flygtningenævnet og 3. april 1995 fra  \r\n\r\n Indenrigsministeriet. Jeg havde endvidere sagens akter til gennemsyn.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokaten fremsatte i breve  \r\n\r\n af 13. februar 1995 og 27. april 1995 til mig bemærkninger til de indhentede  \r\n\r\n høringssvar.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet for Udlændinge  \r\n\r\n havde i udtalelsen af 9. december 1994 til Indenrigsministeriet vedrørende  \r\n\r\n klagepunkterne 1 og 2 oplyst følgende om sagens behandling:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n Ad 1:  \r\n\r\n</B>  \r\n\r\n Ansøgeren indrejste i Danmark den 29.07.91, hvorefter han  \r\n\r\n ansøgte om asyl den 07.08.91.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 08.08.91 blev ansøgeren  \r\n\r\n afhørt af politiet til en registreringsrapport. Herefter udfyldte han den  \r\n\r\n 12.08.91 et asylansøgningsskema og den 23.09.91 blev han afhørt af politiet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 19.11.91 meddelte  \r\n\r\n direktoratet ansøgeren, at det ikke var muligt på det foreliggende grundlag  \r\n\r\n at  \r\n\r\n træffe afgørelse i hans sag, men at direktoratet ville forsøge at fremskaffe  \r\n\r\n de  \r\n\r\n manglende oplysninger til brug for sagens afgørelse. Der var tale om  \r\n\r\n oplysninger vedrørende forholdene i Kroatien, herunder værnepligtsforhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 16.03.92 fremsendte  \r\n\r\n ansøgeren materiale, en avisartikel, som han ønskede vedlagt sin sag. Den  \r\n\r\n 25.03.92 anmodede direktoratet politiet om at genafhøre ansøgeren angående  \r\n\r\n dette materiale, hvilket skete til politirapport af 23.04.92.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 12.06.92 fremsendte  \r\n\r\n ansøgeren yderligere materiale. Dette materiale foranstaltede direktoratet  \r\n\r\n herefter oversat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 06.10.92 modtog  \r\n\r\n direktoratet via Udenrigsministeriet oplysninger om militærforhold i  \r\n\r\n Kroatien,  \r\n\r\n hvorefter sagen kunne afgøres.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 18.01.93 traf  \r\n\r\n direktoratet afgørelse i sagen og afslog at meddele ansøgeren  \r\n\r\n opholdstilladelse  \r\n\r\n efter udlændingelovens § 7.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad 2:  \r\n\r\n</B>  \r\n\r\n Direktoratet lagde i afgørelsen af 18.01.93 vægt på Udenrigsministeriets  \r\n\r\n skrivelse af 06.10.92, hvoraf blandt andet fremgår, at &quot;risikoen for at  \r\n\r\n kroatiske statsborgere, der har forladt Kroatien for at undgå militærtjeneste  \r\n\r\n i  \r\n\r\n den kroatiske hær, skulle blive udsat for straf af denne årsag ved  \r\n\r\n tilbagevenden til Kroatien, er minimal&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 02.03.93 fremsendtes  \r\n\r\n sagen til Flygtningenævnet, hvor den senere blev berammet til behandling den  \r\n\r\n 22.02.94.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet havde i  \r\n\r\n mellemtiden modtaget skrivelse fra Udenrigsministeriet af 09.02.94 vedrørende  \r\n\r\n kroatiske militærunddragere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af denne skrivelse fremgår  \r\n\r\n blandt andet, at &quot;det må anses for sandsynligt, at værnepligtige kan  \r\n\r\n risikere at blive tvunget til krigstjeneste i Bosnien-Hercegovina&quot; og  \r\n\r\n &quot;på den baggrund kan det konkluderes, at der er en vis risiko for  \r\n\r\n indkaldelse  \r\n\r\n til aktiv krigstjeneste i Bosnien-Hercegovina for de kroatiske  \r\n\r\n militærunddragere,  \r\n\r\n som sendes tilbage til Kroatien&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I lyset af disse oplysninger,  \r\n\r\n som eventuelt kunne medføre meddelelse af asyl, ønskede direktoratet at  \r\n\r\n revurdere sagen og anmodede den 21.02.94 Flygtningenævnet om at tilbagesende  \r\n\r\n sagen til direktoratet. Samtidig blev mødet i Flygtningenævnet den 22.02.94  \r\n\r\n aflyst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 23.02.94  \r\n\r\n anmodede direktoratet Udenrigsministeriet om at uddybe og supplere  \r\n\r\n oplysningerne i skrivelsen af 09.02.94, især med henblik på at få nærmere  \r\n\r\n oplyst, hvorvidt kroatiske værnepligtige og genindkaldte af moralske eller  \r\n\r\n religiøse grunde faktisk blev fritaget for militærtjeneste, herunder hvorvidt  \r\n\r\n retten til at nægte at aftjene værnepligt var blevet gjort til genstand for  \r\n\r\n behandling i det kroatiske domstolssystem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 16.03.94  \r\n\r\n rykkede (advokaten) direktoratet for en afgørelse i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 14.04.94  \r\n\r\n rykkede direktoratet Udenrigsministeriet for svar, ligesom direktoratet  \r\n\r\n samtidig anmodede Udenrigsministeriet om at oplyse, hvorvidt kroatiske  \r\n\r\n statsborgere tvangsmæssigt risikerede at skulle forrette aktiv krigstjeneste  \r\n\r\n i  \r\n\r\n Bosnien-Hercegovina, set i lyset af forhandlingerne mellem muslimer og  \r\n\r\n kroater  \r\n\r\n i Bosnien-Hercegovina og mellem serbere og kroater i Krajina-området.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 08.06.94 skrev  \r\n\r\n direktoratet til (advokaten), at man stadig afventede oplysninger fra  \r\n\r\n Udenrigsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved telefaxskrivelse af  \r\n\r\n 17.06.94 rykkede (advokaten) for direktoratets genfremsendelse af sagen til  \r\n\r\n Flygtningenævnet. Direktoratet modtog svar fra Udenrigsministeriet ved  \r\n\r\n skrivelse af 14.06.94, hvoraf fremgår, at &quot;på grund af  \r\n\r\n føderationsaftalen  \r\n\r\n mellem bosniske muslimer og kroater gennemføres der for øjeblikket ikke  \r\n\r\n tvangsmæssig mobilisering til tjeneste i Bosnien&quot; og &quot;ifølge ECMM's  \r\n\r\n oplysninger befinder der sig ikke længere soldater fra den kroatiske hær i  \r\n\r\n Bosnien-Hercegovina. De enheder, der angiveligt var blevet sendt ind i  \r\n\r\n januar,  \r\n\r\n er nu efter alt at dømme trukket ud. Militære kilder bekræfter ligeledes, at  \r\n\r\n der ikke foreligger oplysninger om regulære kroatiske militære enheders  \r\n\r\n tilstedeværelse i Bosnien-Hercegovina efter ultimo februar 1994. En kilde i  \r\n\r\n UNHCR har ligeledes bekræftet denne vurdering.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af samme skrivelse fremgår,  \r\n\r\n at &quot;personer, der er indkaldt til session, skal meddele inden 60 dage  \r\n\r\n efter modtagelsen af indkaldelsen, at de ikke ønsker at aftjene værnepligt af  \r\n\r\n samvittighedsgrunde. Reservister, også de, der har aftjent værnepligt i den  \r\n\r\n tidligere jugoslaviske hær, er ligeledes blevet tildelt en ret til at ansøge  \r\n\r\n om  \r\n\r\n fritagelse for militærtjeneste af samvittighedsgrunde&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 24.06.94 fremsendte  \r\n\r\n direktoratet sagen til Flygtningenævnet med meddelelse om, at direktoratet  \r\n\r\n kunne henholde sig til afgørelsen af 18.01.93, ligesom direktoratet ved  \r\n\r\n skrivelse af samme dato orienterede (advokaten) om årsagen til, at  \r\n\r\n direktoratet pr. 21.02.94 tilbagekaldte sagen fra Flygtningenævnet, jfr.  \r\n\r\n ovenfor.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik endvidere af  \r\n\r\n sagens bilag at Flygtningenævnet den 17. oktober 1994 tilbagesendte sagen til  \r\n\r\n Direktoratet for Udlændinge efter begæring med henblik på at direktoratet  \r\n\r\n kunne  \r\n\r\n undersøge, hvorvidt A kunne være omfattet af lov om midlertidig  \r\n\r\n opholdstilladelse til visse personer fra det tidligere Jugoslavien mv. og  \r\n\r\n således kunne få opholdstilladelse efter lovens § 15.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 20. december 1994  \r\n\r\n meddelte Direktoratet for Udlændinge Flygtningenævnet, at direktoratet ikke  \r\n\r\n havde fundet at A opfyldte betingelserne for at blive meddelt midlertidig  \r\n\r\n opholdstilladelse i medfør af § 15 i ovennævnte lov.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 16. marts 1995 blev A af  \r\n\r\n Flygtningenævnet meddelt opholdstilladelse i medfør af udlændingelovens § 7,  \r\n\r\n stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I advokatens brev af 26.  \r\n\r\n oktober 1994 til mig begrundede han nærmere klagen. Han anførte i den  \r\n\r\n forbindelse bl.a., at hans kontor dagen før nævnsmødet den 22. februar 1994  \r\n\r\n fik  \r\n\r\n telefonisk besked fra Flygtningenævnets sekretariat om at direktoratet trak  \r\n\r\n sagen tilbage på grund af Udenrigsministeriets nye notat af 9. februar 1994.  \r\n\r\n Advokaten oplyste samme dag A om forløbet og tilføjede at fremgangsmåden  \r\n\r\n &quot;plejer at betyde, at den tidligere afgørelse ændres&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet for Udlændinge  \r\n\r\n havde i udtalelsen af 9. december 1994 til Indenrigsministeriet ud over det  \r\n\r\n ovenfor citerede anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n Ad 3:  \r\n\r\n</B>  \r\n\r\n I forbindelse med at direktoratet tilbagekaldte sagen fra  \r\n\r\n Flygtningenævnet den 21.02.94, meddelte Flygtningenævnet ved skrivelse af  \r\n\r\n 21.02.94 ansøgerens advokat, at Direktoratet den 21.02.94 telefonisk havde  \r\n\r\n meddelt Flygtningenævnet, at direktoratet overvejede, om der var grundlag for  \r\n\r\n en ændret vurdering af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det blev således ikke stillet  \r\n\r\n ansøgeren i udsigt, at han ville få asyl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset om ansøgeren må have  \r\n\r\n haft en forventning om at blive meddelt asyl, finder direktoratet ikke, at  \r\n\r\n det  \r\n\r\n er et forhold, der kan tillægges afgørende vægt. At ansøgeren eventuelt har  \r\n\r\n haft en forventning om, at han efter direktoratets tilbagekaldelse af sagen  \r\n\r\n ville blive meddelt asyl, kan således ifølge direktoratets opfattelse alene  \r\n\r\n skyldes (advokatens) underretning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad 4:  \r\n\r\n</B>  \r\n\r\n Den 17. oktober 1994 tilbagesendte Flygtningenævnet sagen til  \r\n\r\n direktoratet efter begæring med henblik på, at direktoratet kunne undersøge,  \r\n\r\n hvorvidt ansøgeren kunne være omfattet af lov om midlertidig  \r\n\r\n opholdstilladelse  \r\n\r\n til visse personer fra det tidligere Jugoslavien m.v. og således få  \r\n\r\n opholdstilladelse efter lovens § 15.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Årsagen hertil var, at direktoratet  \r\n\r\n medio oktober 1994 blev i tvivl om, hvorvidt samtlige sager vedrørende  \r\n\r\n kroatiske statsborgere, hvori direktoratet havde meddelt afslag på asyl, og  \r\n\r\n som  \r\n\r\n således var fremsendt til Flygtningenævnet, var blevet undersøgt for  \r\n\r\n muligheden  \r\n\r\n af, hvorvidt de pågældende kunne være omfattet af lov om midlertidig  \r\n\r\n opholdstilladelse  \r\n\r\n til visse personer fra det tidligere Jugoslavien m.v.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af afgrænsningen  \r\n\r\n i den nævnte lov vil udgangspunktet, bedømt på baggrund af den hidtidige  \r\n\r\n situation i det tidligere Jugoslavien, være, at personer fra Kroatien,  \r\n\r\n Makedonien og Slovenien ikke kan anses for at være omfattet af loven, mens  \r\n\r\n navnlig personer, der tidligere havde bopæl i Bosnien-Hercegovina vil være  \r\n\r\n omfattet. Ordningen vil dog også kunne omfatte personer fra de zoner i  \r\n\r\n Kroatien, hvor der for tiden er vedvarende krigsfare, og som det derfor har  \r\n\r\n været meget problematisk for fordrevne personer at vende tilbage til.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Eftersom ansøgeren kommer fra  \r\n\r\n byen Split, der ikke ligger i en sådan zone, opfylder ansøgeren ikke  \r\n\r\n betingelserne for at få meddelt opholdstilladelse efter den nævnte lovs § 15,  \r\n\r\n hvilket direktoratet dags dato har meddelt Flygtningenævnet samtidig med, at  \r\n\r\n direktoratet har genfremsendt sagen til Flygtningenævnet med henblik på  \r\n\r\n berammelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Flygtningenævnet anførte i  \r\n\r\n udtalelsen af 23. december 1994 til mig følgende vedrørende sagens  \r\n\r\n behandling:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den 18. januar 1993  \r\n\r\n meddelte Direktoratet for Udlændinge ansøgeren afslag på opholdstilladelse i  \r\n\r\n medfør af udlændingelovens § 7, hvorefter sagen blev fremsendt til  \r\n\r\n Flygtningenævnet ved skrivelse af 2. marts 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokat (...) blev efter  \r\n\r\n anmodning herom beskikket som advokat, og sagen blev berammet til behandling  \r\n\r\n under Flygtningenævnets møde den 22. februar 1994.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 21. februar 1994 meddelte  \r\n\r\n Direktoratet for Udlændinge at man trak sagen tilbage, da man havde modtaget  \r\n\r\n supplerende oplysninger vedrørende situationen i Kroatien, og da man  \r\n\r\n overvejede, hvorvidt der var grundlag for en fornyet vurdering af sagen.  \r\n\r\n (Advokaten) blev ved skrivelse af samme dato underrettet herom af  \r\n\r\n Flygtningenævnet. Det meddeltes i samme skrivelse, at Flygtningenævnet  \r\n\r\n herefter  \r\n\r\n ikke ville foretage sig yderligere i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved telefaxskrivelse af 17.  \r\n\r\n juni 1994 til henholdsvis Direktoratet for Udlændinge og Flygtningenævnet  \r\n\r\n anmodede (advokaten) direktoratet om straks at fremsende sagen til nævnet,  \r\n\r\n medmindre afslaget af 18. januar 1993 ville blive ændret, og (advokaten)  \r\n\r\n anmodede samtidig nævnet om at beramme sagen til foretagelse snarest muligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 24. juni  \r\n\r\n 1994 fremsendte Direktoratet for Udlændinge sagen til Flygtningenævnet, idet  \r\n\r\n man henholdt sig til afgørelsen af 18. januar 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 17. oktober  \r\n\r\n tilbagesendtes sagen efter anmodning til Direktoratet for Udlændinge med  \r\n\r\n henblik på en vurdering af, hvorvidt ansøgeren er omfattet af § 15 i lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien.  \r\n\r\n (Advokaten) blev ved skrivelse af samme dato informeret herom fra  \r\n\r\n Flygtningenævnet. Det oplystes samtidigt, at Flygtningenævnet herefter ikke  \r\n\r\n ville  \r\n\r\n foretage sig yderligere i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår det af (advokaten)  \r\n\r\n i skrivelsen af 26. oktober 1994 anførte, hvorefter Flygtningenævnet ved at  \r\n\r\n acceptere Direktoratet for Udlændinges tilbagekaldelse af sagen har forsømt  \r\n\r\n selvstændigt at afgøre, hvornår sagen var klar til afgørelse i nævnet,  \r\n\r\n hvorved  \r\n\r\n ansøgeren blev afskåret fra at argumentere imod denne udsættelse, skal man  \r\n\r\n bemærke, at der efter fast praksis indrømmes direktoratet en adgang til, i  \r\n\r\n særlige tilfælde, at tilbagekalde sager med henblik på en fornyet gennemgang  \r\n\r\n i  \r\n\r\n disse. Denne gennemgang vil almindeligvis være baseret på nye oplysninger af  \r\n\r\n konkret eller generel karakter. Det bemærkes, at den beskikkede advokat ikke  \r\n\r\n fremsatte begæring om, at det berammede møde den 22. februar 1994 blev  \r\n\r\n fastholdt med henblik på at protestere mod en udsættelse af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår det af (advokaten)  \r\n\r\n anførte, herunder særligt spørgsmålet om, hvorvidt det var korrekt af  \r\n\r\n Flygtningenævnet den 17. oktober 1994 efter anmodning at tilbagesende sagen  \r\n\r\n til  \r\n\r\n Direktoratet for Udlændinge med henblik på foretagelse af en vurdering efter  \r\n\r\n §  \r\n\r\n 15 i lov om midlertidig opholdstilladelse til visse personer fra det  \r\n\r\n tidligere  \r\n\r\n Jugoslavien, skal man bemærke, at det ved vedtagelsen af denne lov var en  \r\n\r\n forudsætning, at vurderingen efter lovens § 15 skulle foretages forud for den  \r\n\r\n generelle vurdering efter udlændingelovens § 7.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet havde i  \r\n\r\n udtalelsen af 3. april 1995 til mig udtalt følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Indenrigsministeriet  \r\n\r\n skal meget beklage den samlet set lange sagsbehandlingstid i den omhandlede  \r\n\r\n sag, som findes belastende for ansøgeren. Henset til de begrænsede  \r\n\r\n styringsbeføjelser som departementet har i forhold til Direktoratet for  \r\n\r\n Udlændinge i relation til behandlingen af asylsager, har Indenrigsministeriet  \r\n\r\n ikke tilstrækkeligt grundlag for at vurdere, hvorvidt Direktoratet for  \r\n\r\n Udlændinges samlede sagsbehandlingstid har været uacceptabel lang.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indenrigsministeriet finder  \r\n\r\n endvidere ikke grundlag for at vurdere, hvorvidt Direktoratet for Udlændinges  \r\n\r\n tilbagekaldelser i sagen henholdsvis den 21. februar 1994 og medio oktober  \r\n\r\n 1994  \r\n\r\n var kritisable, eftersom en sådan vurdering indebærer en materiel asylretlig  \r\n\r\n vurdering, som Indenrigsministeriet ikke har kompetence til at foretage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det beklages afslutningsvis,  \r\n\r\n at Indenrigsministeriet først nu videresender Direktoratet for Udlændinges  \r\n\r\n udtalelse om sagen, hvilket beror på en ekspeditionsfejl i  \r\n\r\n Indenrigsministeriet i forbindelse med en opdatering af den pågældende sag i  \r\n\r\n Udlændingeregisteret.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 13. februar 1995  \r\n\r\n fremsatte advokaten bemærkninger til Flygtningenævnets udtalelse af 23.  \r\n\r\n december 1994. Advokaten redegjorde nærmere heri for hvorfor han den 21.  \r\n\r\n februar 1994 ikke begærede det berammede møde fastholdt. Advokaten henviste  \r\n\r\n bl.a. til at direktoratet også i andre tilfælde havde trukket en sag tilbage,  \r\n\r\n men at direktoratet i de pågældende tilfælde derefter havde meddelt  \r\n\r\n opholdstilladelse efter udlændingelovens § 7, og herefter sparet nævnet for  \r\n\r\n en  \r\n\r\n på baggrund af nye oplysninger overflødig klagesag. I den foreliggende sag  \r\n\r\n gik  \r\n\r\n telefonbeskeden til advokatens kontor ifølge sekretærens telefonnotat  \r\n\r\n udtrykkeligt ud på at direktoratet trak sagen tilbage på grund af  \r\n\r\n Udenrigsministeriets nye notat, som var mindre end to uger gammelt. Dette og  \r\n\r\n andre forhold gav efter advokatens opfattelse kun mening hvis direktoratet  \r\n\r\n havde til hensigt at meddele opholdstilladelse. I modsat fald burde  \r\n\r\n Direktoratet  \r\n\r\n for Udlændinge over for Flygtningenævnet have tilkendegivet at sagen ønskedes  \r\n\r\n udsat fordi direktoratet ønskede at indhente yderligere baggrundsoplysninger.  \r\n\r\n Der var derfor ingen som helst anledning for advokaten til at protestere imod  \r\n\r\n direktoratets tilbagetagelse af sagen. Advokaten fastholdt endvidere at det  \r\n\r\n var  \r\n\r\n ukorrekt da Flygtningenævnet den 17. oktober 1994 besluttede at tilbagesende  \r\n\r\n sagen til Direktoratet for Udlændinge med henblik på foretagelse af en  \r\n\r\n vurdering  \r\n\r\n efter § 15 i lov om midlertidig opholdstilladelse til visse personer fra det  \r\n\r\n tidligere Jugoslavien mv. Efter advokatens opfattelse havde Direktoratet for  \r\n\r\n Udlændinge i forbindelse med sine afgørelser af 18. januar 1993 og 24. juni  \r\n\r\n 1994 implicit tilkendegivet at ansøgeren ikke faldt ind under den pågældende  \r\n\r\n lov.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I advokatens brev af 27.  \r\n\r\n april 1995 kommenterede han nærmere Direktoratet for Udlændinges udtalelse af  \r\n\r\n 9. december 1994. Advokaten redegjorde herved nærmere for hvorfor  \r\n\r\n Direktoratet  \r\n\r\n for Udlændinges sagsbehandling var blevet for langvarig. Advokaten havde  \r\n\r\n endvidere  \r\n\r\n vedrørende spørgsmålet om Direktoratet for Udlændinges adgang til den 21.  \r\n\r\n februar 1994 at tilbagekalde sagen fra Flygtningenævnet anført, at den reelle  \r\n\r\n baggrund herfor synes at have været direktoratets ønske om en revurdering af  \r\n\r\n de  \r\n\r\n baggrundsoplysninger som Udenrigsministeriet senest var fremkommet med.  \r\n\r\n Advokaten fastholdt endvidere at der ved aflysning af nævnsmødet den 22.  \r\n\r\n februar 1994 blev disponeret på en sådan måde, at dette kun kunne skabe en  \r\n\r\n berettiget forventning hos asylsøgeren om at få meddelt opholdstilladelse.  \r\n\r\n Endelig kommenterede advokaten nærmere Direktoratet for Udlændinges  \r\n\r\n tilbagekaldelse den 17. oktober 1994 af sagen fra Flygtningenævnet med  \r\n\r\n henblik  \r\n\r\n på en undersøgelse af, hvorvidt hans klient kunne være omfattet af lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien  \r\n\r\n mv.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter udtalte jeg  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n &quot;ad 1: Sagsbehandlingstiden.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset at  \r\n\r\n sagsbehandlingstiden i den foreliggende sag er meget langvarig og ud fra  \r\n\r\n mange  \r\n\r\n hensyn - ikke mindst til (A) - ikke er rimelig eller hensigtsmæssig, finder  \r\n\r\n jeg  \r\n\r\n dog, når henses til de personalemæssige og økonomiske ressourcer som har  \r\n\r\n været stillet  \r\n\r\n til rådighed for Direktoratet for Udlændinge og Flygtningenævnet, ikke at  \r\n\r\n have  \r\n\r\n tilstrækkeligt grundlag for at kritisere sagsbehandlingstiden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n ad 2: Direktoratet for Udlændinges tilbagekaldelse af sagen den 21.  \r\n\r\n februar 1994.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må efter en gennemgang af  \r\n\r\n sagen og på baggrund af Direktoratet for Udlændinges udtalelse af 9. december  \r\n\r\n 1994 lægge til grund, at direktoratet den 21. februar 1994 anmodede  \r\n\r\n Flygtningenævnet om at tilbagesende sagen til direktoratet idet direktoratet  \r\n\r\n bl.a. på baggrund af skrivelsen af 9. februar 1994 fra Udenrigsministeriet  \r\n\r\n ønskede at genoptage sagens behandling. Jeg må endvidere lægge til grund at  \r\n\r\n direktoratet samtidig - som sket med anmodningen i brev af 23. februar 1994  \r\n\r\n til  \r\n\r\n Udenrigsministeriet - har ønsket Udenrigsministeriets oplysninger i brevet af  \r\n\r\n 9. februar 1994 uddybet og suppleret som nærmere beskrevet i direktoratets  \r\n\r\n udtalelse af 9. december 1994. Jeg må endvidere lægge til grund at disse nye  \r\n\r\n oplysninger skulle indgå i den senere fornyede asylretlige vurdering af  \r\n\r\n sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset at kun den første del  \r\n\r\n af Direktoratet for Udlændinges begrundelse for at tilbagekalde sagen er  \r\n\r\n blevet  \r\n\r\n telefonisk oplyst til (advokatens) kontor den 21. februar 1994, finder jeg  \r\n\r\n ikke  \r\n\r\n holdepunkter i sagen for at antage at Direktoratet for Udlændinge har ladet  \r\n\r\n indgå usaglige hensyn i sin vurdering af at der forelå sådanne nye  \r\n\r\n oplysninger  \r\n\r\n at der var grundlag for en ny førsteinstansbehandling af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder således - isoleret  \r\n\r\n set - ikke grundlag for at kritisere Direktoratet for Udlændinges anmodning  \r\n\r\n om  \r\n\r\n at få sagen tilbagesendt fra Flygtningenævnet til ny førsteinstansbehandling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n ad 3: Flygtningenævnets tilbagesendelse den 21. februar 1994 af sagen  \r\n\r\n til ny førsteinstansbehandling i Direktoratet for Udlændinge.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge udlændingelovens § 54  \r\n\r\n påhviler det Direktoratet for Udlændinge at fremsende sagens akter til  \r\n\r\n Flygtningenævnet med oplysninger om den påklagede afgørelse, en kort  \r\n\r\n redegørelse for de omstændigheder der påberåbes, samt sagens bevisligheder.  \r\n\r\n Nævnet drager i øvrigt selv omsorg for sagens oplysning og træffer  \r\n\r\n bestemmelse  \r\n\r\n om afhøring af udlændingen og vidner og om tilvejebringelse af andre  \r\n\r\n bevismidler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af den  \r\n\r\n citerede lovbestemmelse, bærer Flygtningenævnet ansvaret for sagens oplysning  \r\n\r\n og træffer om fornødent afgørelse om indhentelse af yderligere oplysninger  \r\n\r\n såfremt der under sagens forberedelse eller i et nævnsmøde viser sig et behov  \r\n\r\n herfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt der under nævnets  \r\n\r\n behandling af en sag fremkommer helt nye oplysninger som væsentligt ændrer  \r\n\r\n grundlaget for Direktoratet for Udlændinges afgørelse, kan nævnet - i stedet  \r\n\r\n for selv at træffe realitetsafgørelse i sagen - efter almindelige  \r\n\r\n forvaltningsretlige grundsætninger vælge at sende sagen til fornyet  \r\n\r\n førsteinstansbehandling i Direktoratet for Udlændinge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge Flygtningenævnets  \r\n\r\n udtalelse af 23. december 1994 til mig er der efter fast praksis indrømmet  \r\n\r\n direktoratet en adgang til, i særlige tilfælde, at tilbagekalde sager med  \r\n\r\n henblik på en fornyet gennemgang af disse. Denne gennemgang ville  \r\n\r\n almindeligvis  \r\n\r\n være baseret på nye oplysninger af konkret eller generel karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En sådan praksis må - for at  \r\n\r\n være i overensstemmelse med almindelige forvaltningsretlige grundsætninger -  \r\n\r\n efter min opfattelse forudsætte at Flygtningenævnet i den enkelte sag  \r\n\r\n foretager en konkret vurdering af nødvendigheden og hensigtsmæssigheden af at  \r\n\r\n direktoratet undergiver sagen fornyet behandling i første instans.  \r\n\r\n Intensiteten af en sådan prøvelse må naturligvis afhænge af omstændighederne,  \r\n\r\n herunder om hvorvidt klageren og dennes beskikkede advokat er indforståede  \r\n\r\n hermed, og om det i givet fald kan ske uden unødig forsinkelse af sagens  \r\n\r\n behandling ved nævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den foreliggende sag må jeg  \r\n\r\n lægge til grund at nævnets sekretariat dagen før nævnsmødet den 22. februar  \r\n\r\n 1994 uden nærmere vurdering af grundlaget har imødekommet Direktoratet for  \r\n\r\n Udlændinges anmodning om at få sagen tilbagesendt til fornyet  \r\n\r\n førsteinstansbehandling, og at nævnet derefter underrettede (advokatens)  \r\n\r\n kontor  \r\n\r\n herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder det kritisabelt at  \r\n\r\n Flygtningenævnet i den foreliggende situation har undladt - mest nærliggende  \r\n\r\n på  \r\n\r\n nævnsmødet den 22. februar 1994 - under behørig hensyntagen til (advokatens  \r\n\r\n og  \r\n\r\n A's) opfattelse at foretage en konkret vurdering af nødvendigheden af at  \r\n\r\n indhente yderligere oplysninger til brug for nævnets afgørelse, og af om der  \r\n\r\n i  \r\n\r\n bekræftende fald var grundlag for at dette skulle ske i forbindelse med en  \r\n\r\n fornyet førsteinstansbehandling af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Flygtningenævnet bekendt med min opfattelse vedrørende dette klagepunkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n ad 4: Spørgsmål om berettiget forventning hos (A).  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder efter en  \r\n\r\n gennemgang af sagen ikke grundlag for at antage at hverken Direktoratet for  \r\n\r\n Udlændinges eller Flygtningenævnets handlemåde i forbindelse med  \r\n\r\n tilbagekaldelsen  \r\n\r\n af sagen den 21. februar 1994 fra Flygtningenævnet til Direktoratet for  \r\n\r\n Udlændinge har skabt en sådan berettiget forventning hos (A), at denne alene  \r\n\r\n af  \r\n\r\n denne grund skulle være berettiget til at få meddelt opholdstilladelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n ad 5: Flygtningenævnets tilbagesendelse af sagen den 17. oktober 1994  \r\n\r\n til Direktoratet for Udlændinge.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må efter en gennemgang af  \r\n\r\n sagen lægge til grund, at Direktoratet for Udlændinges afgørelse af hvorvidt  \r\n\r\n (A) kunne være omfattet af § 15 i lov om midlertidig opholdstilladelse til  \r\n\r\n visse personer fra det tidligere Jugoslavien mv., burde have været truffet  \r\n\r\n forud for Direktoratet for Udlændinges afgørelse af 18. januar 1993  \r\n\r\n vedrørende  \r\n\r\n selve asylspørgsmålet. Jeg må endvidere lægge til grund at dette rent faktisk  \r\n\r\n ikke er sket, og at direktoratet da man medio oktober 1994 var kommet i tvivl  \r\n\r\n herom, anmodede Flygtningenævnet om at sende sagen tilbage til direktoratet  \r\n\r\n med henblik på en afgørelse af spørgsmålet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort Direktoratet  \r\n\r\n for Udlændinge bekendt med min opfattelse af dette spørgsmål, men finder i  \r\n\r\n øvrigt ikke grundlag for at kritisere hverken direktoratets eller  \r\n\r\n Flygtningenævnets behandling af dette spørgsmål.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19950015670"
        },
        {
            "displayName": "Entydig dokumentidentifikation",
            "displayValue": "AX003447"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Integrationsministeriet"
        },
        {
            "displayName": "Underskriftdato",
            "displayValue": "01/01/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Sagsbehandlingstid",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Remonstration og tilbagekaldelse, se også skatter 6",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        },
        {
            "tag": "Opholds- og arbejdstilladelse",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder",
                "Udlændinge"
            ]
        }
    ],
    "hasFobTags": true
}