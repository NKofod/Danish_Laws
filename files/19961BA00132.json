{
    "id": 106584,
    "title": "1996 BSF 132   FORSLAG TIL FOLKETINGSBESLUTNING OM UDNYTTELSE AF OVERFLØDIGGJORTE   LANDBRUGSBYGNINGER ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 132",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 132 </P>  \r\n\r\n<P></P>  \r\n\r\n<P>Forslag til folketingsbeslutning om udnyttelse af overflødiggjorte  \r\n\r\n landbrugsbygninger </P>  \r\n\r\n<P></P>  \r\n\r\n<P>Fremsat af Hans Christian Schmidt (V) Peter Hansen-Nord (V) Hanne  \r\n\r\n Severinsen (V) Bodil Thrane (V) Henning Urup (V) Jens Vibjerg (V) Niels  \r\n\r\n Jørgen Langkilde (KF) Lene Espersen (KF) Jens Jørgensen (KF) Eva Møller (KF)  \r\n\r\n Gitte Seeberg (KF) Aage Brusgaard (FP) Ole Donner (DF) </P>  \r\n\r\n<P></P>  \r\n\r\n<P>den 24. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>ændring af lov om planlægning, således at en ejer af en ejendom i </P>  \r\n\r\n<P>landzone får ret til at genanvende en overflødiggjort </P>  \r\n\r\n<P>landbrugsbygning til erhverv eller bolig. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Den nuværende udformning af § 35, stk. 1, i lov om planlægning bestemmer,  \r\n\r\n at udstykning, ny bebyggelse samt ændring i anvendelsen af bestående  \r\n\r\n bygninger i landzone forudsætter tilladelse fra landzonemyndigheden. Efter §  \r\n\r\n 37 i samme lov har man dog ret til at indrette visse erhvervsvirksomheder  \r\n\r\n m.v. i overflødiggjorte landbrugsbygninger under visse betingelser.  \r\n\r\n Etableringen skal anmeldes til kommunalbestyrelsen, jf. lovens § 38. </P>  \r\n\r\n<P>Landzonetilladelse efter § 35 skal meddeles på grundlag af navnlig de  \r\n\r\n planlægningsmæssige og landskabelige hensyn, der ifølge lovens formål skal  \r\n\r\n varetages ved administrationen af landzonebestemmelserne. Praksis viser, at  \r\n\r\n der er store forskelle i de enkelte amter på sådanne afgørelser. I  \r\n\r\n Naturklagenævnet afvises genanvendelse af gamle bygninger ofte på grund af  \r\n\r\n uklar lovgivning. </P>  \r\n\r\n<P>I det følgende refereres nogle konkrete eksempler på sager om indretning  \r\n\r\n af helårsbolig og erhvervsvirksomhed i overflødiggjorte landbrugsbygninger.  \r\n\r\n</P>  \r\n\r\n<P> <I>Helårsboliger</I>  </P>  \r\n\r\n<P>Der kræves landzonetilladelse til at indrette en helårsbolig i en  \r\n\r\n overflødiggjort landbrugsbygning, selv om den nye bolig ikke vil ændre  \r\n\r\n ejendommens udseende. En konkret sag viste, at der også kræves  \r\n\r\n landzonetilladelse til at inddrage kontorlokaler i tagetagen på en tidligere  \r\n\r\n driftsbygning til helårsbeboelse. Den omhandlede bygning var en tidligere  \r\n\r\n avlsbygning på en nedlagt landbrugsejendom. På ejendommen var der også et  \r\n\r\n stuehus, der var udlejet til en familie som helårsbolig. Der var ingen  \r\n\r\n landbrugspligt på ejendommen. Siden 1990 havde man forsøgt at udleje  \r\n\r\n lokalerne til kontorformål, men dette var ikke lykkedes på grund af  \r\n\r\n beliggenheden ude på landet. Tagetagen i bygningen kunne tages i brug til  \r\n\r\n boligformål uden ombygning (Naturklagenævnet, j.nr. 97-31/700-0011). </P>  \r\n\r\n<P>I sådanne tilfælde skal ejeren af ejendommen efter forslagsstillernes  \r\n\r\n opfattelse have ret til at genanvende den overflødiggjorte landbrugsbygning  \r\n\r\n til helårsbolig. </P>  \r\n\r\n<P> <I>Erhverv</I>  </P>  \r\n\r\n<P>En konkret sag viste, at det kræver landzonetilladelse at etablere et  \r\n\r\n mindre slagteri i overflødiggjorte landbrugsbygninger. Den konkrete sag  \r\n\r\n handlede om en nedlagt landbrugsejendom, som tidligere havde været benyttet  \r\n\r\n til kålproduktion med op til 25 ansatte. Der var søgt om tilladelse til  \r\n\r\n etablering af et slagteri i 450 (m2) af ejendommens eksisterende bygninger.  \r\n\r\n Der ville blive 2-4 ansatte (Naturklagenævnet, j.nr. 97-31/420-0011). </P>  \r\n\r\n<P>Det er forslagsstillernes opfattelse, at i en sag som denne skal ejeren af  \r\n\r\n ejendommen have ret til at genanvende den overflødiggjorte landbrugsbygning  \r\n\r\n til erhverv. Det forudsættes, at de til erhvervet hørende godkendelser i  \r\n\r\n øvrigt kan opnås. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Hans Christian Schmidt</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om udnyttelse af overflødiggjorte  \r\n\r\n landbrugsbygninger.</I>  </P>  \r\n\r\n<P>(Beslutningsforslag nr. B 132). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/1997"
        },
        {
            "displayName": "Accession",
            "displayValue": "19961BA00132"
        },
        {
            "displayName": "Entydig dokumentidentifikation",
            "displayValue": "CL007697"
        },
        {
            "displayName": "Dato for førstegangsindlæggelse",
            "displayValue": "24/04/1997"
        },
        {
            "displayName": "Dato for indlæggelse",
            "displayValue": "24/04/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}