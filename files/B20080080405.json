{
    "id": 120830,
    "title": "Bekendtgørelse om befordringsrabat til uddannelsessøgende i ungdomsuddannelser m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 804 af 29/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Uddannelsessøgende og deltagere, der har ret til rabat</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Ansøgning om og betingelser for ret til rabat</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Regulering af egenbetalingen</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Befordring med færge og befordring til og fra udlandet</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Flere abonnementskort og kontant udbetaling af rabatten</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Opgørelse af ydet rabat og refusion af beløbene</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Befordringsgodtgørelse efter en kilometersats</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Særlig befordringsordning for korte forløb</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Administration m.v.</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om befordringsrabat til uddannelsessøgende i ungdomsuddannelser m.v.</p>\r\n      <p class=\"Indledning2\">I medfør af § 2, stk. 2 og 3, § 4, stk. 3, § 7, stk. 2, § 8, stk. 2, § 9, stk. 5, § 9 a, stk. 3, § 11, stk. 5 og 6, § 13, stk. 1 og 4, og § 14 i lov nr. 578 af 9. juni 2006 om befordringsrabat til uddannelsessøgende i ungdomsuddannelser m.v., som ændret ved § 1 i lov nr. 208 af 31. marts 2008, samt efter forhandling med de befordringsansvarlige, jf. lovens § 11, stk. 7, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Uddannelsessøgende og deltagere, der har ret til rabat</p>\r\n      <p class=\"Paragraf\"><span class=\"ParagrafNr\">§ 1.</span> Ud over de i lovens § 2, stk. 1, nævnte uddannelser og undervisningsforløb har uddannelsessøgende og deltagere ret til befordringsrabat, hvis de gennemgår uddannelser, der af Styrelsen for Statens Uddannelsesstøtte (styrelsen) er godkendt som berettigende til statens uddannelsesstøtte (SU) uden for klippekortet, dog ikke uddannelse på folkeskoleniveau.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Ansøgning om og betingelser for ret til rabat</p>\r\n      <p class=\"Paragraf\"><span class=\"ParagrafNr\">§ 2.</span> Uddannelsessøgende og deltagere skal indgive ansøgning om ret til befordringsrabat ved køb af abonnementskort til bus, tog og metro i den offentlige servicetrafik, jf. lovens § 2, gennem styrelsens og de befordringsansvarliges fælles selvbetjeningssystem, jf. § 18, stk. 2.</p>\r\n      <p class=\"Stk2\"><span class=\"StkNr\">Stk. 2.</span> Retten til rabat gælder tidligst fra den dag, hvor ansøgning herom er indlagt i det fælles selvbetjeningssystem.</p>\r\n      <p class=\"Stk2\"><span class=\"StkNr\">Stk. 3.</span> Uddannelsessøgende og deltagere, der er afskåret fra at udfylde en elektronisk ansøgning, kan anmode uddannelsesstedet om at bistå med den digitale ansøgningsprocedure. Uddannelsesstedet afgør, hvorvidt den uddannelsessøgende eller deltageren er afskåret fra at anvende den digitale ansøgningsprocedure.</p>\r\n      <p class=\"Stk2\"><span class=\"StkNr\">Stk. 4.</span> Ved ansøgning om befordringsrabat, jf. stk. 1, skal den uddannelsessøgende eller deltageren give de nødvendige oplysninger til brug for behandling af sagen, herunder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> oplyse navn, personnummer og fast bopæl,</p>\r\n          <p class=\"Liste1\"><span class=\"Liste1Nr\">2)</span> indlægge et vellignende foto af sig selv, og</p>\r\n          <p class=\"Liste1\"><span class=\"Liste1Nr\">3)</span> angive det uddannelsessted, hvortil den uddannelsessøgende eller deltageren ønsker befordringsrabat.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 3. </span> Uddannelsessøgende og deltagere skal aflevere ansøgning om ret til rabat ved køb af abonnementskort til befordring med færge, jf. § 6, på uddannelsesstedet.</p>\r\n      <p class=\"Stk2\"><span class=\"StkNr\">Stk. 2.</span> Retten til rabat gælder tidligst fra den dag, hvor ansøgning herom er modtaget på uddannelsesstedet.</p>\r\n      <p class=\"Stk2\"><span class=\"StkNr\">Stk. 3.</span> Ved ansøgning om ret til befordringsrabat, jf. stk. 1, skal den uddannelsessøgende eller deltageren oplyse navn, fast bopæl og personnummer.</p>\r\n      <p class=\"Paragraf\"><span class=\"ParagrafNr\">§ 4.</span> For at opfylde betingelserne om studieaktivitet, jf. lovens § 4, stk. 1, nr. 5, skal den uddannelsessøgende eller deltageren deltage i obligatorisk undervisning og foreskrevne prøver, aflevere opgaver m.v. efter de regler, der gælder for uddannelsen.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Regulering af egenbetalingen</p>\r\n      <p class=\"Paragraf\"><span class=\"ParagrafNr\">§ 5.</span> Egenbetaling efter lovens § 7, stk. 2, 1. pkt., reguleres én gang årligt den 2. søndag i januar.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Befordring med færge og befordring til og fra udlandet</p>\r\n      <p class=\"Paragraf\"><span class=\"ParagrafNr\">§ 6.</span> De befordringsansvarlige, jf. lovens § 11, stk. 1, kan yde rabat på abonnementskort til befordring med færge efter lov om færgefart på samme måde som til befordring med bus, tog og metro i den offentlige servicetrafik.</p>\r\n      <p class=\"Stk2\"><span class=\"StkNr\">Stk. 2.</span> Styrelsen yder rabat på befordring med færge efter lov om færgefart, hvis de befordringsansvarlige ikke yder rabat. Rabatten ydes kontant for abonnementskort, som den uddannelsessøgende eller deltageren har købt til fuld pris, efter at styrelsen har truffet afgørelse om ret til rabat, jf. lovens § 5.</p>\r\n      <p class=\"Stk2\"><span class=\"StkNr\">Stk. 3.</span> Den uddannelsessøgende eller deltageren skal inden 2 måneder efter det kvartal, hvori abonnementskortet udløber, aflevere dokumentation for det købte abonnementskort på uddannelsesstedet, der sender dokumentationen til styrelsen. På baggrund af den indsendte dokumentation udbetaler styrelsen rabatten kvartalsvis til den uddannelsessøgendes eller deltagerens Nemkonto.</p>\r\n      <p class=\"Stk2\"><span class=\"StkNr\">Stk. 4.</span> Retten til rabat efter stk. 2 bortfalder, hvis den uddannelsessøgende eller deltageren ikke overholder den i stk. 3, 1. pkt., nævnte tidsfrist.</p>\r\n      <p class=\"Paragraf\"><span class=\"ParagrafNr\">§ 7.</span> De befordringsansvarlige, jf. lovens § 11, stk. 1, yder rabat på abonnementskort til befordring over den danske grænse til og fra EU- og EØS-landene på samme måde, som de yder rabat på befordring inden for landets grænser.</p>\r\n      <p class=\"Stk2\"><span class=\"StkNr\">Stk. 2.</span> Befordringsansvarlige i EU- og EØS-landene kan yde rabat på abonnementskort til befordring med bus og tog over den danske grænse til og fra EU- og EØS-landene på samme måde som i stk. 1 samt ved dokumentation for</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilladelse til international rutekørsel i henhold til Rådets forordning (EØF) nr. 684/92 af 16. marts 1992 om fælles regler for international personbefordring med bus, som ændret ved Rådets forordning (EØF) nr. 11/98 af 11. december 1997 eller</p>\r\n          <p class=\"Liste1\"><span class=\"Liste1Nr\">2)</span> licens til jernbanevirksomhed i henhold til Rådets direktiv (EØF) nr. 18/95 af 19. juni 1995 om udstedelse af licenser til jernbanevirksomhed som ændret ved Europa-Parlamentets og Rådets direktiv 13/2001/EF af 26. februar 2001.</p>\r\n        </div>\r\n      </p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Flere abonnementskort og kontant udbetaling af rabatten</p>\r\n      <p class=\"Paragraf\"><span class=\"ParagrafNr\">§ 8.</span> Den uddannelsessøgende eller deltageren skal kun betale det i lovens § 7, stk. 1, fastsatte egenbetalingsbeløb én gang, når den pågældende køber flere abonnementskort med samme gyldighedsperiode.</p>\r\n      <p class=\"Stk2\"><span class=\"StkNr\">Stk. 2.</span> De befordringsansvarlige kan henvise den uddannelsessøgende eller deltageren, der har betalt egenbetalingsbeløbet flere gange, til at få den ekstra rabat, som den pågældende har ret til efter stk. 1, udbetalt kontant på steder, der anvises af de befordringsansvarlige. Udbetalingen skal kunne ske mindst ét sted inden for hvert trafikselskabs område og i Bornholms Regionskommune.</p>\r\n      <p class=\"Stk2\"><span class=\"StkNr\">Stk. 3.</span> De befordringsansvarlige kan henvise uddannelsessøgende eller deltagere, der ønsker at købe flere abonnementskort, til at købe et fælles kort eller købe alle kort ved den samme befordringsansvarlige. De befordringsansvarlige anviser, hvor det fælles kort kan købes.</p>\r\n      <p class=\"Paragraf\"><span class=\"ParagrafNr\">§ 9.</span> Styrelsen kan i særlige tilfælde bestemme, at rabatbeløbet skal udbetales kontant for abonnementskort til befordring med bus, tog eller metro, der tidligere er købt uden rabat.</p>\r\n      <p class=\"Stk2\"><span class=\"StkNr\">Stk. 2.</span> Uddannelsessøgende og deltagere skal aflevere ansøgning om kontant udbetaling af rabat på uddannelsesstedet, der sender ansøgningen til styrelsen. Godkender styrelsen ansøgningen, udbetaler styrelsen rabatten til den uddannelsessøgendes eller deltagerens Nemkonto.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Opgørelse af ydet rabat og refusion af beløbene</p>\r\n      <p class=\"Paragraf\"><span class=\"ParagrafNr\">§ 10.</span> Efter afslutningen af hvert kvartal udarbejder den befordringsansvarlige, jf. § 7, stk. 2, og lovens § 11, stk. 1, en opgørelse, der skal danne grundlag for styrelsens refusion af det beløb, der er ydet i rabat i kvartalet, jf. lovens § 11, stk. 3.</p>\r\n      <p class=\"Stk2\"><span class=\"StkNr\">Stk. 2.</span> Opgørelsen skal indeholde en samlet opgørelse for kvartalet af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> indtægter fra salg af abonnementskort med rabat,</p>\r\n          <p class=\"Liste1\"><span class=\"Liste1Nr\">2)</span> beløb ydet i rabat og</p>\r\n          <p class=\"Liste1\"><span class=\"Liste1Nr\">3)</span> beløb, der skal refunderes.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Beløb, der er udbetalt kontant efter § 8, stk. 2, indgår i opgørelsen, jf. stk. 2, for det kvartal, hvor beløbet er udbetalt.</p>\r\n      <p class=\"Stk2\"><span class=\"StkNr\">Stk. 4.</span> Styrelsen skal have opgørelserne i hænde senest 1 måned efter udgangen af 1., 2. og 3. kvartal. Efter udgangen af 4. kvartal skal styrelsen have opgørelsen i hænde senest den 15. januar året efter. Kan opgørelsen ikke færdiggøres inden fristen fastsat i 2. pkt., afregner styrelsen et foreløbigt beløb for 4. kvartal.</p>\r\n      <p class=\"Stk2\"><span class=\"StkNr\">Stk. 5.</span> Styrelsen udbetaler refusionsbeløbet til den befordringsansvarliges Nemkonto på baggrund af de kvartalsvise opgørelser. Har styrelsen afregnet et foreløbigt beløb for 4. kvartal, udbetaler styrelsen ikke refusionsbeløb for efterfølgende kvartaler, før styrelsen har modtaget opgørelsen for 4. kvartal.</p>\r\n      <p class=\"Stk2\"><span class=\"StkNr\">Stk. 6.</span> Efter årets udløb udarbejder den befordringsansvarlige en endelig opgørelse af refusionsbeløbet, som attesteres af en ekstern revisor for den befordringsansvarlige, dog ikke Rigsrevisionen. På grundlag af opgørelsen foretager styrelsen den endelige afregning af årets refusionsbeløb.</p>\r\n      <p class=\"Stk2\"><span class=\"StkNr\">Stk. 7.</span> Ved attestationen skal revisoren erklære, at den befordringsansvarlige har etableret betryggende forretningsgange, der sikrer, at rabatten er ydet i overensstemmelse med § 5 og lovens § 7, og at rabatbeløbet er opgjort korrekt og i overensstemmelse med den befordringsansvarliges registreringer.</p>\r\n      <p class=\"Stk2\"><span class=\"StkNr\">Stk. 8.</span> Styrelsen kan i særlige tilfælde forlange, at kvartalsopgørelserne, jf. stk. 1, attesteres af revisoren.</p>\r\n      <p class=\"Stk2\"><span class=\"StkNr\">Stk. 9.</span> Styrelsen bestemmer, hvordan de befordringsansvarlige indsender opgørelserne, og kan bestemme, at opgørelserne kun sendes i elektronisk form til styrelsen.</p>\r\n      <p class=\"Stk2\"><span class=\"StkNr\">Stk. 10.</span> Hvert år i januar skal styrelsen have underretning om, hvem der er underskriftsberettiget for den enkelte befordringsansvarlige.</p>\r\n      <p class=\"Paragraf\"><span class=\"ParagrafNr\">§ 11.</span> Styrelsen indhenter fra de befordringsansvarlige de individbaserede oplysninger om køb af abonnementskort med rabat, der er nødvendige for at kunne foretage visse kontroller, herunder oplysninger om den uddannelsessøgendes eller deltagerens personnummer, abonnementskortets pris, kortets gyldighedsperiode, datoen for salg af kortet og den ydede rabat. Styrelsen kan bestemme, at oplysningerne skal gives i elektronisk form og i et bestemt format. Oplysningerne skal være styrelsen i hænde senest samtidig med opgørelserne efter § 10.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Befordringsgodtgørelse efter en kilometersats</p>\r\n      <p class=\"Paragraf\"><span class=\"ParagrafNr\">§ 12.</span> Uddannelsessøgende og deltagere skal aflevere ansøgning om befordringsgodtgørelse efter lovens § 9 på uddannelsesstedet.</p>\r\n      <p class=\"Stk2\"><span class=\"StkNr\">Stk. 2.</span> Ved ansøgning skal den uddannelsessøgende eller deltageren oplyse navn, adresse og personnummer.</p>\r\n      <p class=\"Stk2\"><span class=\"StkNr\">Stk. 3.</span> Befordringsgodtgørelsen kan tidligst gives fra den dag, hvor ansøgning herom er modtaget på uddannelsesstedet.</p>\r\n      <p class=\"Stk2\"><span class=\"StkNr\">Stk. 4.</span> Den uddannelsessøgende eller deltageren skal inden 2 måneder efter hvert kvartal aflevere en blanket om udbetaling af godtgørelse for det pågældende kvartal på uddannelsesstedet.</p>\r\n      <p class=\"Stk2\"><span class=\"StkNr\">Stk. 5.</span> Retten til befordringsgodtgørelse bortfalder, hvis den uddannelsessøgende eller deltageren ikke overholder den i stk. 4 nævnte tidsfrist.</p>\r\n      <p class=\"Paragraf\"><span class=\"ParagrafNr\">§ 13.</span> Uddannelsesstedet kan efter lovens § 9, stk. 3, godkende, at den uddannelsessøgende eller deltageren benytter andre befordringsmidler end offentlige befordringsmidler, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der ikke er mulighed for offentlig befordring på en del af eller hele rejsestrækningen mellem den uddannelsessøgendes eller deltagerens bopæl og uddannelsesstedet,</p>\r\n          <p class=\"Liste1\"><span class=\"Liste1Nr\">2)</span> offentlig befordring medfører en samlet ventetid på 2 timer eller mere pr. undervisningsdag,</p>\r\n          <p class=\"Liste1\"><span class=\"Liste1Nr\">3)</span> den faktiske køretid med offentlig befordring er mere end 2 timer længere pr. undervisningsdag end køretiden med andre befordringsmidler eller</p>\r\n          <p class=\"Liste1\"><span class=\"Liste1Nr\">4)</span> den uddannelsessøgende eller deltageren har fået støtte til køb af bil efter § 114 i lov om social service.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> For uddannelsessøgende og deltagere, der opfylder betingelserne i stk. 1, nr. 1-3, er det yderligere er betingelse for at få befordringsgodtgørelse efter lovens § 9, stk. 1, at den samlede befordring med andet befordringsmiddel end offentlige befordringsmidler overstiger 24 kilometer pr. fremmødedag.</p>\r\n      <p class=\"Paragraf\"><span class=\"ParagrafNr\">§ 14. </span> Befordringsgodtgørelse beregnes på grundlag af den normale transportvej ved bilkørsel efter en kilometersats, der er fastsat til 0,70 kr. pr. påbegyndt kilometer.</p>\r\n      <p class=\"Stk2\"><span class=\"StkNr\">Stk. 2.</span> Kilometersatsen reguleres en gang årligt i januar efter Danmarks Statistiks forbrugerprisindeks med ændringer i indekset fra august to år før til august året før.</p>\r\n      <p class=\"Stk2\"><span class=\"StkNr\">Stk. 3.</span> Befordringsgodtgørelsen beregnes på baggrund af antallet af kilometer pr. fremmødedag og kilometersatsen, der er fastsat i stk. 1, med fradrag af egenbetalingsbeløbet, jf. lovens § 7.</p>\r\n      <p class=\"Stk2\"><span class=\"StkNr\">Stk. 4.</span> Der gives ikke befordringsgodtgørelse for den del af den daglige befordring, der overstiger 300 kilometer pr. fremmødedag.</p>\r\n      <p class=\"Paragraf\"><span class=\"ParagrafNr\">§ 15.</span> Styrelsen sender meddelelse til den uddannelsessøgende eller deltageren om ret til befordringsgodtgørelse på baggrund af uddannelsesstedets afgørelse efter lovens § 9, stk. 3 og 4, og oplysninger om antallet af ugentlige undervisningsdage efter lovens § 9, stk. 2.</p>\r\n      <p class=\"Stk2\"><span class=\"StkNr\">Stk. 2.</span> Styrelsens afgørelse om godtgørelsens størrelse træffes på baggrund af uddannelsesstedets kvartalsvise indberetninger af antal fremmødedage.</p>\r\n      <p class=\"Stk2\"><span class=\"StkNr\">Stk. 3.</span> Styrelsen udbetaler godtgørelsen til den uddannelsessøgendes eller deltagerens Nemkonto.</p>\r\n      <p class=\"Stk2\"><span class=\"StkNr\">Stk. 4.</span> Udbetalingen sker kvartalsvist bagudrettet. Ved udbetalingen afrundes den samlede godtgørelse til nærmeste hele kronebeløb.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Særlig befordringsordning for korte forløb</p>\r\n      <p class=\"Paragraf\"><span class=\"ParagrafNr\">§ 16.</span> Uddannelsesstedet sørger for befordringen mellem bopæl og uddannelsessted efter lovens § 9 a af uddannelsessøgende eller deltagere, der deltager i korte eller vekslende forløb</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ved produktionsskoler,</p>\r\n          <p class=\"Liste1\"><span class=\"Liste1Nr\">2)</span> på særligt tilrettelagte grundforløb ved erhvervsuddannelser og</p>\r\n          <p class=\"Liste1\"><span class=\"Liste1Nr\">3)</span> ved erhvervsgrunduddannelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> For uddannelsessøgende og deltagere, der er omfattet af lovens § 9 a, jf. stk. 1, finder betingelserne i lovens § 3, stk. 1-3, og § 4 tilsvarende anvendelse.</p>\r\n      <p class=\"Paragraf\"><span class=\"ParagrafNr\">§ 17.</span> Hvert kvartal udarbejder uddannelsesstedet en opgørelse, der skal danne grundlag for styrelsens refusion af de udgifter, som uddannelsesstedet har afholdt til befordring, jf. lovens § 9 a, med fradrag af egenbetalingsbeløbet, jf. lovens § 7.</p>\r\n      <p class=\"Stk2\"><span class=\"StkNr\">Stk. 2.</span> Opgørelsen skal indeholde en samlet opgørelse for kvartalet af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udgifter til befordring efter lovens § 9 a,</p>\r\n          <p class=\"Liste1\"><span class=\"Liste1Nr\">2)</span> egenbetalingsbeløbets andel heraf,</p>\r\n          <p class=\"Liste1\"><span class=\"Liste1Nr\">3)</span> beløb, der skal refunderes og</p>\r\n          <p class=\"Liste1\"><span class=\"Liste1Nr\">4)</span> antallet af uddannelsessøgende, som har fået støtte efter lovens § 9 a.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Styrelsen skal have opgørelserne i hænde senest 1 måned efter udgangen af 1., 2. og 3. kvartal. Efter udgangen af 4. kvartal skal styrelsen have opgørelsen i hænde senest den 15. januar året efter. Kan opgørelsen ikke færdiggøres inden fristen fastsat i 2. pkt., afregner styrelsen et foreløbigt beløb for 4. kvartal.</p>\r\n      <p class=\"Stk2\"><span class=\"StkNr\">Stk. 4</span> Styrelsen udbetaler refusionsbeløbet til uddannelsesstedets Nemkonto på baggrund af de kvartalsvise opgørelser. Har styrelsen afregnet et foreløbigt beløb for 4. kvartal, udbetaler styrelsen ikke refusionsbeløb for efterfølgende kvartaler, før styrelsen har modtaget opgørelsen for 4. kvartal.</p>\r\n      <p class=\"Stk2\"><span class=\"StkNr\">Stk. 5.</span> Efter årets udløb udarbejder uddannelsesstedet en endelig opgørelse af refusionsbeløbet, som attesteres af en ekstern revisor for uddannelsesstedet. På grundlag af opgørelsen foretager styrelsen den endelige afregning af årets refusionsbeløb.</p>\r\n      <p class=\"Stk2\"><span class=\"StkNr\">Stk. 6.</span> Ved attestationen skal revisoren erklære, at uddannelsesstedet har etableret betryggende forretningsgange, der sikrer, at udgifterne til befordring er afholdt i overensstemmelse med § 5 og lovens § 9 a, og at refusionsbeløbet er opgjort korrekt.</p>\r\n      <p class=\"Stk2\"><span class=\"StkNr\">Stk. 7.</span> Styrelsen kan i særlige tilfælde forlange, at kvartalsopgørelserne, jf. stk. 1, attesteres af revisoren.</p>\r\n      <p class=\"Stk2\"><span class=\"StkNr\">Stk. 8.</span> Styrelsen bestemmer, hvordan uddannelsesinstitutionerne indsender opgørelsen og den endelige afregning, og kan bestemme, at oplysningerne kun kan sendes i elektronisk form til styrelsen.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Administration m.v.</p>\r\n      <p class=\"Paragraf\"><span class=\"ParagrafNr\">§ 18.</span> Styrelsen udarbejder ansøgningsmateriale, herunder ansøgningsmateriale i elektronisk form.</p>\r\n      <p class=\"Stk2\"><span class=\"StkNr\">Stk. 2.</span> For at få adgang til at indlægge ansøgninger i styrelsens og de befordringsansvarliges fælles selvbetjeningssystem skal den uddannelsessøgende eller deltageren være i besiddelse af den form for digital signatur eller anden sikker personidentifikation, der efter styrelsens bestemmelse giver adgang til at indlægge ansøgninger i selvbetjeningssystemet.</p>\r\n      <p class=\"Paragraf\"><span class=\"ParagrafNr\">§ 19.</span> Styrelsen kan autorisere det enkelte uddannelsessted til styrelsens edb-system, herunder styrelsens og de befordringsansvarliges fælles selvbetjeningssystem.</p>\r\n      <p class=\"Paragraf\"><span class=\"ParagrafNr\">§ 20.</span> Senest 7 dage efter, at den uddannelsessøgende eller deltageren har indlagt ansøgningen om befordringsrabat i det fælles selvbetjeningssystem, jf. § 2, stk. 1, skal uddannelsesstedet elektronisk påføre ansøgningen de nødvendige oplysninger for den videre behandling af ansøgningen.</p>\r\n      <p class=\"Stk2\"><span class=\"StkNr\">Stk. 2.</span> Senest 7 dage efter, at uddannelsesstedet har modtaget en ansøgning om rabat til befordring med færge, jf. § 3, eller befordringsgodtgørelse, jf. kapitel 7, skal uddannelsesstedet sende ansøgningen elektronisk til styrelsen med de nødvendige oplysninger for styrelsens videre behandling.</p>\r\n      <p class=\"Paragraf\"><span class=\"ParagrafNr\">§ 21.</span> Uddannelsesstederne giver straks styrelsen meddelelse, hvis den uddannelsessøgende eller deltageren ikke længere opfylder betingelserne for ret til befordringsrabat eller godtgørelse, herunder betingelserne om studieaktivitet, jf. § 4.</p>\r\n      <p class=\"Stk2\"><span class=\"StkNr\">Stk. 2.</span> Hvis uddannelsesstedet bliver opmærksom på andre forhold, som kan have betydning for retten til befordringsrabat eller befordringsgodtgørelse, skal uddannelsesstedet straks indberette dette til styrelsen.</p>\r\n      <p class=\"Paragraf\"><span class=\"ParagrafNr\">§ 22.</span> Styrelsen kan fra uddannelsesstederne indhente de oplysninger, der er nødvendige for varetagelsen af tilsynet med uddannelsesstedernes administration i forbindelse med ansøgning om ret til befordringsrabat eller -godtgørelse. Styrelsen kan endvidere bestemme, at uddannelsesstederne skal registrere sådanne oplysninger og efter anmodning overføre dem til styrelsen i elektronisk form.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 23.</span> Bekendtgørelsen træder i kraft den 1. august 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1025 af 13. oktober 2006 om befordringsrabat til uddannelsessøgende i ungdomsuddannelser m.v. ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 29. juli 2008</I></P><P CLASS=SIGN1 ALIGN=\"CENTER\">Bertel Haarder</P><P CLASS=SIGN2 ALIGN=\"RIGHT\">/ Gerd Kelstrup</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/2008"
        },
        {
            "displayName": "Accession",
            "displayValue": "B20080080405"
        },
        {
            "displayName": "Entydig dokumentidentifikation",
            "displayValue": "AT003478"
        },
        {
            "displayName": "Dato for førstegangsindlæggelse",
            "displayValue": "30/07/2008"
        },
        {
            "displayName": "Dato for indlæggelse",
            "displayValue": "30/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "804"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "29/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Statens Uddannelsesstøtte"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Styrelsen for Statens Uddannelsesstøtte, J. nr. 2008-4212-2"
        },
        {
            "displayName": "Stikord",
            "displayValue": "uddannelseskort"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}