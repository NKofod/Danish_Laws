{
    "id": 85231,
    "title": "Cirkulæreskrivelse til samtlige politimestre og Politidirektøren i København om en styrkelse af den efterforskningsmæssige indsats over for menneskesmugling ",
    "documentTypeId": "210",
    "isSagsforlobPeriodValid": false,
    "shortName": "CIS nr 11300 af 11/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulæreskrivelse til samtlige politimestre og  \r\n\r\n Politidirektøren i København om en styrkelse af den efterforskningsmæssige  \r\n\r\n indsats over for menneskesmugling </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <B>1.</B> Den kriminalitet, der består i indsmugling af illegale  \r\n\r\n indvandrere og asylansøgere, har i de senere år antaget et betydeligt omfang  \r\n\r\n såvel nationalt som internationalt. Samtidig har det kunnet konstateres, at  \r\n\r\n menneskesmugling i stigende grad har fået karakter af en professionel,  \r\n\r\n organiseret kriminalitet, som indebærer en grov udnyttelse af de mennesker,  \r\n\r\n der betaler store pengebeløb for at komme til eksempelvis Danmark.  \r\n\r\n Menneskesmugling forekommer endvidere ofte i sammenhæng med anden organiseret  \r\n\r\n kriminalitet, herunder narkotikakriminalitet og hvidvaskning. </P>  \r\n\r\n<P>På denne baggrund er der efter Justitsministeriets opfattelse behov for at  \r\n\r\n styrke indsatsen over for den menneskesmugling, der retter sig imod Danmark.  \r\n\r\n</P>  \r\n\r\n<P> <B>2.</B> Rigspolitichefen har i en rundskrivelse af 17. februar 1997 til  \r\n\r\n politikredsene nærmere redegjort for en styrkelse af den politimæssige  \r\n\r\n indsats mod organiseret illegal indvandring og menneskesmugling, ligesom  \r\n\r\n Rigspolitichefen har peget på forskellige nye initiativer hos  \r\n\r\n Rigspolitichefen, der kan understøtte en øget efterforskningsmæssig indsats i  \r\n\r\n politikredsene. </P>  \r\n\r\n<P> <B>3.</B> Den 28. maj 1997 har Folketinget vedtaget en række ændringer af  \r\n\r\n straffeloven, retsplejeloven og våbenloven. Formålet er at styrke politiets  \r\n\r\n mulighed for at efterforske alvorlig kriminalitet. </P>  \r\n\r\n<P>For at styrke politiets muligheder for at optrevle den professionelle  \r\n\r\n menneskesmugling gives der ved en ændring af formuleringen i retsplejelovens  \r\n\r\n § 781, stk. 1, nr. 3, politiet adgang til at foretage indgreb i  \r\n\r\n meddelelseshemmeligheden som led i efterforskningen af sager om overtrædelse  \r\n\r\n af udlændingelovens § 59, stk. 3. </P>  \r\n\r\n<P>Det bemærkes i den forbindelse, at de almindelige betingelser for at  \r\n\r\n foretage indgreb i meddelelseshemmeligheden gælder tilsvarende i sager om  \r\n\r\n menneskesmugling. Der skal således være bestemte grunde til at antage, at der  \r\n\r\n på den pågældende måde gives meddelelser eller foretages forsendelser til  \r\n\r\n eller fra en mistænkt, jf. retsplejelovens § 781, stk. 1, nr. 1, og indgrebet  \r\n\r\n skal være af afgørende betydning for efterforskningen, jf. retsplejelovens §  \r\n\r\n 781, stk. 1, nr. 2. Herudover gælder blandt andet kravet om proportionalitet,  \r\n\r\n jf. retsplejelovens § 782, stk. 1. </P>  \r\n\r\n<P>Der kan foretages indgreb i meddelelseshemmeligheden i form af  \r\n\r\n telefonaflytning, teleoplysning, brevåbning og brevstandsning. For så vidt  \r\n\r\n angår anden aflytning, herunder rumaflytning, jf. retsplejelovens § 780, stk.  \r\n\r\n 1, nr. 2, følger det af retsplejelovens § 781, stk. 4, at det er en  \r\n\r\n betingelse, at der foreligger en forbrydelse, som har medført eller kan  \r\n\r\n medføre fare for menneskers liv eller vedfærd eller for betydelige  \r\n\r\n samfundsværdier. Det vil næppe kunne forekomme med hensyn til overtrædelse af  \r\n\r\n udlændingelovens § 59, stk. 3. </P>  \r\n\r\n<P> <B>4.</B> Det er Justitsministeriets opfattelse, at der ved de i  \r\n\r\n Rigspolitichefens rundskrivelse af 17. februar 1997 beskrevne initiativer og  \r\n\r\n ved de vedtagne lovændringer, der giver politiet adgang til at foretage  \r\n\r\n indgreb i meddelelseshemmeligheden i sager om menneskesmugling er skabt  \r\n\r\n mulighed for en øget, koordineret efterforskningsmæssig indsats over for  \r\n\r\n menneskesmugling, efter udlændingelovens § 59, stk. 3. </P>  \r\n\r\n<P>Justitsministeriet lægger i den forbindelse vægt på, at der i  \r\n\r\n politikredsene i samarbejde med Rigspolitichefen sker en styrkelse af den  \r\n\r\n efterforskningsmæssige indsats over for denne form for organiseret  \r\n\r\n kriminalitet. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Mogens Hendriksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971130010"
        },
        {
            "displayName": "Entydig dokumentidentifikation",
            "displayValue": "CM044690"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/02/2000"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11300"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "11/06/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1997-119-0106"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}