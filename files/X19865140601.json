{
    "id": 35185,
    "title": "Lejefastsættelse - omkostningsbestemt leje - det lejedes værdi ",
    "documentTypeId": "230",
    "isSagsforlobPeriodValid": false,
    "shortName": "AFG nr 51406 af 14/03/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sagen angik lejefastsættelse efter reglerne om omkostningsbestemt leje  \r\n\r\n for nyopførte ejerlejligheder, der var udlejet. </I> </P>  \r\n\r\n<P> <I>Nævnet nedsatte lejen, med den begrundelse, at ved opgørelsen af den  \r\n\r\n &#187;rimelige anskaffelsessum&#171;, jfr. § 9 i lov om boligregulering, må  \r\n\r\n det efter nævnets opfattelse undersøges, hvad byggeriet ville have kostet,  \r\n\r\n dersom det havde været hensigten at udleje lejlighederne fra første færd.  \r\n\r\n</I> </P>  \r\n\r\n<P> <I>Det blev vedtaget at godkende en kvm. leje på 600 kr., idet man antog  \r\n\r\n dette for at ligge indenfor det lejedes værdi. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lejefastsættelse - omkostningsbestemt leje - det  \r\n\r\n lejedes værdi </H1>  \r\n\r\n<P></P>  \r\n\r\n<BR>  \r\n\r\n<P>Sagen angik lejefastsættelse efter reglerne om omkostningsbestemt leje for  \r\n\r\n nyopførte ejerlejligheder, der var udlejet. Den af udlejer opgjorte  \r\n\r\n anskaffelsessum antoges at være påvirket af, at man i forbindelse med  \r\n\r\n opførelsen havde haft lejlighederne stående ubenyttede i en periode med  \r\n\r\n henblik på salg. Anskaffelsessummen var derfor reduceret til det beløb, den  \r\n\r\n ville have udgjort, hvis lejlighederne fra første færd var opført med henblik  \r\n\r\n på udlejning, således at udlejningen var gennemført ved byggeriets  \r\n\r\n afslutning. Afgørelsen godkender endvidere en leje på 600 kr. pr. (m2) som  \r\n\r\n værende inden for rammerne af det lejedes værdi. </P>  \r\n\r\n<P>I huslejenævnets afgørelse hedder det bl.a.: &#187;... </P>  \r\n\r\n<P>For at opnå balance mellem indtægter og udgifter ville det efter  \r\n\r\n administrationens beregninger være nødvendigt at forhøje den årlige (m2)-leje  \r\n\r\n til 877,35 kr. </P>  \r\n\r\n<P>Ved varslingen er (m2)-lejen dog maksimeret til 600 kr. ... </P>  \r\n\r\n<P>For ejendomme, der er taget i brug efter 1963, kan der i budgettet  \r\n\r\n medtages et kapitalafkast svarende til &#187;rimelige ydelser på sædvanlige  \r\n\r\n langfristede prioritetslån, der er optaget til finansiering af ejendommens  \r\n\r\n opførelse, med tillæg af en passende forrentning af den resterende del af den  \r\n\r\n rimelige anskaffelsessum med fradrag af lejerindskud&#171;. </P>  \r\n\r\n<P>Administrator har ved varslingen beregnet kapitalafkastet således: </P>  \r\n\r\n<P>Renteudgifter af indestående offentlige lån (KD) beregnet på grundlag af  \r\n\r\n restgælden pr. henholdsvis 30.06 og 30.09.1984: </P>  \r\n\r\n<PRE>  \r\n\r\n Restg. 30.06.84:   4.622.966 rt.   17,8254% årl.rt.   824.062  \r\n\r\n Restg. 30.09.84:   4.577.200 rt.   17,5138% årl.rt.   801.642  \r\n\r\n Restg. 30.09.84:   1.532.813 rt.   18,3266% årl.rt.   280.913  \r\n\r\n                   10.732.979                        1.906.607  \r\n\r\n Hertil kommer forrentning af egenkapital              410.798  \r\n\r\n                                                     2.317.405  \r\n\r\n</PRE>  \r\n\r\n<P>Beboerrepræsentationen har protesteret mod beregningen. Repræsentationen  \r\n\r\n har anført, at ejeren har hjemtaget lån ad flere omgange, og at en del af  \r\n\r\n provenuet ikke er anvendt til boligerne. </P>  \r\n\r\n<P>Beboerrepræsentationen mener, at der kun kan medtages renteomkostninger  \r\n\r\n ved de lån, der er hjemtaget ved førstegangsprioriteringen. </P>  \r\n\r\n<P>Fra administrationens side er det anført, at byggeriet er taget successivt  \r\n\r\n i brug, efterhånden som dette er blevet indflytningsklart, d.v.s. i perioden  \r\n\r\n 1978-1982. </P>  \r\n\r\n<P>Finansieringen er foretaget i takt hermed, og dette skulle være  \r\n\r\n forklaringen på, at alene 17 af de i alt 26 lejemål er behæftet med lån i 83.  \r\n\r\n serie. </P>  \r\n\r\n<P>På nævnets anmodning har udlejer fremsendt nedenstående af ... statsaut.  \r\n\r\n revisorer udfærdigede specifikation af anskaffelsessummen for ... </P>  \r\n\r\n<PRE>  \r\n\r\n Grundudgifter                               1.393.764  \r\n\r\n Håndværkerudgifter                         65.169.438  \r\n\r\n Teknisk bistand                               578.400  \r\n\r\n Omkostninger incl. renter og skatter:  \r\n\r\n Byggelånsrenter               15.888.452  \r\n\r\n Prioritetsrenter              14.222.381  \r\n\r\n Ejendomsskatter                1.780.522  \r\n\r\n Stempel-, tinglysn.omk.        1.052.697  \r\n\r\n Vurd.gebyrer og attester         456.358  \r\n\r\n Fællesudg. til ejerforen.      1.493.534  \r\n\r\n El, vand og varme                543.779  \r\n\r\n Div. omkostninger, netto         149.510  \r\n\r\n                               35.587.233  \r\n\r\n Kursavance v. salg af oblig    2.591.986   32.995.247  \r\n\r\n                                           100.136.849  \r\n\r\n</PRE>  \r\n\r\n<P>Nævnets bygningskyndige medarbejder har eftergået opstillingen. </P>  \r\n\r\n<P>Den bygningssagkyndige har bemærket, at omkostningsandelen er usædvanlig  \r\n\r\n høj. De voldsomme omkostninger skyldes formentlig, at byggeriet har henligget  \r\n\r\n ubenyttet i længere tid. </P>  \r\n\r\n<P>Administrationen har bekræftet, at byggeriet blev opført med henblik på  \r\n\r\n salg af lejlighederne som ejerlejligheder. Den samfundsøkonomiske afmatning  \r\n\r\n medførte, at ejeren efter nogen tid i stedet valgte at udleje lejlighederne.  \r\n\r\n</P>  \r\n\r\n<P>Ved opgørelsen af den &#187;rimelige anskaffelsessum&#171;, jfr. § 9 i lov  \r\n\r\n om midlertidig regulering af boligforholdene, må det efter nævnets opfattelse  \r\n\r\n undersøges, hvad byggeriet ville have kostet, dersom det havde været  \r\n\r\n hensigten at udleje lejlighederne fra første færd. </P>  \r\n\r\n<P>Byggeperioden kunne formentlig have været begrænset til 2 1/2 år, og på  \r\n\r\n dette grundlag har den bygningskyndige beregnet byggelånsrenterne til  \r\n\r\n 7.944.000 kr. </P>  \r\n\r\n<P>Den bygningskyndige har skønnet, at ejendomsskatterne under den angivne  \r\n\r\n forudsætning ville have andraget 1.000.000 kr., de under fællesudgifterne til  \r\n\r\n ejerforeningen 500.000 kr. og udgifterne til el, vand og varme 300.000 kr.  \r\n\r\n Prioritetsrenterne ville helt bortfalde. </P>  \r\n\r\n<P>På dette grundlag har den bygningskyndige opgjort anskaffelsessummen til  \r\n\r\n 75.952.182 kr. </P>  \r\n\r\n<P>De udlejede lejligheders andel er med udgangspunkt i nævnets  \r\n\r\n arealopgørelse opgjort således: </P>  \r\n\r\n<PRE>  \r\n\r\n  75.952.182 kr. x 3.186 (m2)  \r\n\r\n          23.058 (m2)       = 10.494.564 kr.  \r\n\r\n</PRE>  \r\n\r\n<P>Kreditforeningen Danmark har på forespørgsel oplyst, at der ved  \r\n\r\n realkreditfinansieringen af byggeriet er opnået et provenue på 10.656.120 kr.  \r\n\r\n</P>  \r\n\r\n<P>De indbetalte lejerdeposita/indskud udgør efter det oplyste 402.000 kr.  \r\n\r\n</P>  \r\n\r\n<P>Lægges disse tal til grund, har udlejer opnået et finansieringsoverskud på  \r\n\r\n 563.556 kr. </P>  \r\n\r\n<P>De samlede ydelser på de opnåede kontantlån for de udlejede lejligheder  \r\n\r\n udgør 1.980.070 kr. </P>  \r\n\r\n<P>På grund af finansieringsoverskuddet skal ydelserne på de optagne lån  \r\n\r\n reduceres forholdsmæssigt. Beregningen er foretaget således: </P>  \r\n\r\n<PRE>  \r\n\r\n  1.980.070 kr. x (10.656.120 kr. - 563.556 kr.)  \r\n\r\n               10.656.120 kr.                   = 1.875.353 kr.  \r\n\r\n</PRE>  \r\n\r\n<P>Kapitalafkastet udgør derfor 588,62 kr. pr. (m2). </P>  \r\n\r\n<P>Nævnets flertal har herefter godkendt en samlet budgetudgift på 2.088.000  \r\n\r\n kr. (excl. kapitalafkast, skatter og udvendig vedligeholdelse). ... </P>  \r\n\r\n<P>Budgetandelen skal fordeles på de enkelte lejligheder efter disses  \r\n\r\n indbyrdes brugsværdier. </P>  \r\n\r\n<P>Nævnet har lagt arealerne til grund ved fordelingen, og beregningen viser,  \r\n\r\n at (m2)-lejen for hver enkelt lejlighed efter tillæg af de lovpligtige  \r\n\r\n hensættelser til udvendig vedligeholdelse andrager mellem 730 og 731 kr. pr.  \r\n\r\n (m2). </P>  \r\n\r\n<P>Beboerrepræsentationen har anført, at den af administrator varslede leje  \r\n\r\n overstiger det lejedes værdi. </P>  \r\n\r\n<P>Efter § 7 i lov om midlertidig regulering af boligforholdene kan en  \r\n\r\n beregnet lejeforhøjelse kun opkræves i det omfang, lejen ikke kommer til at  \r\n\r\n overstige det lejedes værdi. </P>  \r\n\r\n<P>Med henblik på en bedømmelse af det lejedes værdi foretog nævnet en  \r\n\r\n besigtigelse af ejendommen den 18. februar 1986. ... </P>  \r\n\r\n<P>Bebyggelsen er som foran nævnt opført i perioden 1978-82. Besigtigelsen  \r\n\r\n viste, at bebyggelsen er af høj kvalitet. </P>  \r\n\r\n<P>På Frederiksberg er der i det seneste årti kun opført ganske få private  \r\n\r\n udlejningsbyggerier. For disse byggerier svarer begyndelseslejen nogenlunde  \r\n\r\n til det niveau, lejen vil komme op på i ... efter den foretagne varsling.  \r\n\r\n</P>  \r\n\r\n<P>Nævnets flertal har ud fra en bedømmelse af byggeriets beliggenhed, art,  \r\n\r\n kvalitet og vedligeholdelsesstand fundet det rimeligt at ansætte det lejedes  \r\n\r\n værdi til 600 kr. pr. (m2) årligt, jfr. § 7, stk. 2, i lov om midlertidig  \r\n\r\n regulering af boligforholdene, sammenholdt med lejelovens § 47. </P>  \r\n\r\n<P> Lejerrepræsentanten mener, at det lejedes værdi maksimalt kan ansættes  \r\n\r\n til 500 kr. pr. (m2). ..' </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19865140601"
        },
        {
            "displayName": "Entydig dokumentidentifikation",
            "displayValue": "CA003120"
        },
        {
            "displayName": "Dato for indlæggelse",
            "displayValue": "04/06/2002"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51406"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "14/03/1986"
        },
        {
            "displayName": "Administrerende myndighed",
            "displayValue": "Huslejenævnet, Frederiksberg Søndre Nævn"
        },
        {
            "displayName": "Ressortministeriets journalnummer",
            "displayValue": "(SN 421/92)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}