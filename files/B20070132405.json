{
    "id": 113722,
    "title": "Bekendtgørelse om puljefiskeri",
    "documentTypeId": "60",
    "isSagsforlobPeriodValid": true,
    "shortName": "BEK nr 1324 af 30/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om puljefiskeri</p><p class=\"Indledning2\">I medfør af § 36, stk. 1, § 36 a, stk. 4, § 36 c, stk. 3, § 36 d, stk. 3, og § 130, stk. 2, i lov om fiskeri og fiskeopdræt, jf. lovbekendtgørelse nr. 372 af 26. april 2006, som senest ændret ved lov nr. 317 af 31. marts 2007, og efter bemyndigelse fastsættes:</p><p class=\"Paragraf\"><span class=\"ParagrafNr\">§ 1.</span> I denne bekendtgørelse forstås ved:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Puljebestyrer: En person som samtlige fartøjsejere, der med deres fangstrettigheder deltager i et puljefiskeri, har bemyndiget til at repræsentere puljefiskeriet over for Fiskeridirektoratet.</p><p class=\"Liste1\"><span class=\"Liste1Nr\">2)</span> Stedfortræder: En person som samtlige fartøjsejere, der med deres fangstrettigheder deltager i et puljefiskeri, har bemyndiget til at repræsentere puljefiskeriet over for Fiskeridirektoratet, når puljebestyreren er forhindret.</p></div></p><p class=\"Paragraf\"><span class=\"ParagrafNr\">§ 2.</span> En fartøjsejers fangstrettigheder kan kun indgå i et puljefiskeri, hvis Fiskeridirektoratet har meddelt tilladelse hertil.</p><p class=\"Stk2\"><span class=\"StkNr\">Stk. 2.</span> Fiskeridirektoratet kan efter ansøgning meddele tilladelse til, at en fartøjsejers fangstrettigheder indgår i et puljefiskeri fra den 1. januar i et år til den 1. februar i det følgende år. En tilladelse forudsætter, at alle fartøjsejere, der ansøger om tilladelse til, at deres fangstrettigheder kan indgå i et puljefiskeri, udpeger en puljebestyrer og en stedfortræder for det pågældende puljefiskeri.</p><p class=\"Paragraf\"><span class=\"ParagrafNr\">§ 3.</span> Tilladelse efter § 2, stk. 2, til at en fartøjsejeres fangstrettigheder kan indgå i et puljefiskeri, medfører, at</p><p class=\"Tekst2\"><div><p class=\"Liste1\"><span class=\"Liste1Nr\">1)</span> årsmængder, der tildeles på baggrund af fartøjskvoteandele (FKA), som fartøjsejeren modtager i den periode tilladelsen er givet for, indgår i puljefiskeriet, og</p><p class=\"Liste1\"><span class=\"Liste1Nr\">2)</span> at årsmængder, der tildeles på baggrund af individuelle overdragelige kvoteandele (IOK), og som fartøjsejeren modtager i den periode, tilladelsen er givet for, indgår i puljefiskeriet i det omfang, der fastsættes regler herom i reguleringsbekendtgørelsen.</p></div></p><p class=\"Paragraf\"><span class=\"ParagrafNr\">§ 4.</span> Hvis et fartøjs tilknyttede fangstrettigheder indgår i et puljefiskeri, må der ikke med fartøjet drives parfiskeri med et fartøj uden for puljen.</p><p class=\"Stk2\"><span class=\"StkNr\">Stk. 2.</span> Hvis en fartøjsejer, der med sine fangstrettigheder deltager i et puljefiskeri, er registreret som bierhvervsfisker, jf. §§ 17-22 i lov om fiskeri og fiskeopdræt, skal regler og vilkår for denne registrering fortsat opfyldes, herunder kravet om, at fiskeri på fangstrettighederne kun må drives personligt og uden anvendelse af lønnet eller ulønnet medhjælp.</p><p class=\"Stk2\"><span class=\"StkNr\">Stk. 3.</span> Hvis der i medfør af § 32, jf. § 34 i bekendtgørelse nr. 51 af 1. februar 2006 med senere ændringer (indplaceringsbekendtgørelsen), er tildelt kvoteandele til et fartøj, der med sine tilknyttede fangstrettigheder indgår i puljefiskeriet, skal regler, betingelser og vilkår for denne tildeling fortsat opfyldes, herunder om at fartøjsejeren for at undgå en senere reduktion af tildelte fartøjskvoteandele personligt skal deltage aktivt i fiskeri af FKA -arter svarende til værdien af de fartøjskvoteandele, der blev tildelt efter ovennævnte bestemmelser.</p><p class=\"Stk2\"><span class=\"StkNr\">Stk. 4.</span> Et fartøj må højst være tilknyttet et puljefiskeri.</p><p class=\"Paragraf\"><span class=\"ParagrafNr\">§ 5.</span> Ansøgning efter § 2, stk. 2, skal indgives samlet for alle fartøjsejere, der ansøger om tilladelse til at indgå i det pågældende puljefiskeri med fartøjer, de er ejere eller medejere af. Der skal anvendes et særligt ansøgningsskema, som kan hentes på direktoratets hjemmeside www.fd.dk eller rekvireres hos Fiskeridirektoratet, Nyropsgade 30, 1780 København V, tlf. 7218 56 00.</p><p class=\"Stk2\"><span class=\"StkNr\">Stk. 2.</span> Ansøgningen skal være modtaget i Fiskeridirektoratet senest den 1. december i året før puljefiskeriets start, jf. dog § 13, og skal indeholde følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Oplysning om havnekendingsnummer, navn og radiokaldesignal for samtlige fartøjer.</p><p class=\"Liste1\"><span class=\"Liste1Nr\">2)</span> Dokumentation for, at puljefiskeriet er organiseret som et aktieselskab, et anpartsselskab, et interessentskab eller en forening samt evt. sikkerhedsstillelse, jf. stk. 3-6.</p><p class=\"Liste1\"><span class=\"Liste1Nr\">3)</span> Underskrift fra samtlige fartøjsejere.</p><p class=\"Liste1\"><span class=\"Liste1Nr\">4)</span> Fuldmagt fra samtlige fartøjsejere til en puljebestyrer samt en stedfortræder for denne til at repræsentere puljefiskeriet over for Fiskeridirektoratet.</p></div></p><p class=\"Stk2\"><span class=\"StkNr\">Stk. 3.</span> Hvis puljefiskeriet er organiseret som et aktieselskab, skal ansøgningen vedlægges:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Vedtægter for selskabet.</p><p class=\"Liste1\"><span class=\"Liste1Nr\">2)</span> Udskrift fra Erhvervs- og Selskabsstyrelsens selskabsregister, der viser, at selskabet er registreret.</p><p class=\"Liste1\"><span class=\"Liste1Nr\">3)</span> Attesteret kopi af aktiebogen, der viser, at alle deltagere i puljefiskeriet ejer aktier i selskabet.</p></div></p><p class=\"Stk2\"><span class=\"StkNr\">Stk. 4.</span> Hvis puljefiskeriet er organiseret som et anpartsselskab, skal ansøgningen vedlægges:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Vedtægter for selskabet.</p><p class=\"Liste1\"><span class=\"Liste1Nr\">2)</span> Udskrift fra Erhvervs- og Selskabsstyrelsens selskabsregister, der viser, at selskabet er registeret.</p><p class=\"Liste1\"><span class=\"Liste1Nr\">3)</span> Attesteret kopi af fortegnelsen over anparter, der viser, at alle deltagere i puljefiskeriet ejer anparter i selskabet.</p></div></p><p class=\"Stk2\"><span class=\"StkNr\">Stk. 5.</span> Hvis puljefiskeriet er organiseret som et interessentskab, skal ansøgningen vedlægges:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Vedtægter for interessentskabet.</p><p class=\"Liste1\"><span class=\"Liste1Nr\">2)</span> Attesteret kopi af interessentskabskontrakten, der viser, at alle deltagere i puljefiskeriet deltager i interessentskabet.</p></div></p><p class=\"Stk2\"><span class=\"StkNr\">Stk. 6.</span> Hvis puljefiskeriet er organiseret som en forening, skal ansøgningen vedlægges:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Vedtægter for foreningen.</p><p class=\"Liste1\"><span class=\"Liste1Nr\">2)</span> Attesteret kopi af medlemsfortegnelsen, som er underskrevet af formanden, som viser, at alle deltagere i puljefiskeriet er medlemmer af foreningen.</p><p class=\"Liste1\"><span class=\"Liste1Nr\">3)</span> Dokumentation for, at der over for Fiskeridirektoratet stilles sikkerhed på 125.000 kr. i form af bankgaranti eller anden betryggende sikkerhed for krav, som puljefiskeriet måtte pådrage sig som følge af overtrædelse af fiskerilovgivningen, eller dokumentation for, at deltagerne i puljefiskeriet hæfter personligt for sådanne krav.</p></div></p><p class=\"Paragraf\"><span class=\"ParagrafNr\">§ 6.</span> Fiskeridirektoratet kan efter ansøgning meddele tilladelse til, at fangstrettigheder, der indgår i et puljefiskeri, kan udgå af puljefiskeriet i forbindelse med udskiftning af et fartøj.</p><p class=\"Stk2\"><span class=\"StkNr\">Stk. 2.</span> Tilladelse efter stk. 1 forudsætter,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> at fangstrettigheder, som er tilknyttet det udgående fartøj, bliver i puljefiskeriet og tilknyttes det nye fartøj, og at</p><p class=\"Liste1\"><span class=\"Liste1Nr\">2)</span> samtlige fartøjsejere, som deltager i puljefiskeriet, har givet samtykke til udskiftningen.</p></div></p><p class=\"Stk2\"><span class=\"StkNr\">Stk. 3.</span> Hvis der verserer en uafgjort straffesag om overtrædelse af fiskerilovgivningen mod puljefiskeriet, kan en tilladelse efter stk. 1 tillige betinges af, at den pågældende fartøjsejer stiller sikkerhed over for Fiskeridirektoratet af en størrelse, som direktoratet fastsætter, i form af bankgaranti eller anden betryggende sikkerhed for krav som følge af afgørelse i straffesagen.</p><p class=\"Stk2\"><span class=\"StkNr\">Stk. 4.</span> Ansøgning efter stk. 1 skal indgives til Fiskeridirektoratet af den pågældende fartøjsejer og vedlægges samtykke til udskiftningen fra puljebestyreren, dennes stedfortræder eller samtlige fartøjsejere, hvis fartøjer er omfattet af puljefiskeriet. En ansøgning skal være modtaget i Fiskeridirektoratet senest den 15. november.</p><p class=\"Paragraf\"><span class=\"ParagrafNr\">§ 7.</span> Fiskeridirektoratet kan efter ansøgning efter de til enhver tid gældende regler i reguleringsbekendtgørelsen meddele tilladelse til bytte af årsmængder mellem en fartøjsejer, der deltager i et puljefiskeri, og en fartøjsejer uden for dette puljefiskeri, herunder i forbindelse med bytte af kvoteandele, der er godkendt af Fiskeridirektoratet.</p><p class=\"Stk2\"><span class=\"StkNr\">Stk. 2.</span> Tilladelse efter stk. 1 forudsætter, at</p><p class=\"Tekst2\"><div><p class=\"Liste1\"><span class=\"Liste1Nr\">1)</span> den samlede årsmængde af den pågældende kvote i det puljefiskeri, hvorfra årsmængde overføres, ikke dermed overskrides, og at</p><p class=\"Liste1\"><span class=\"Liste1Nr\">2)</span> samtlige fartøjsejere, som er omfattet af det puljefiskeri, hvorfra årsmængde overføres, har givet samtykke til byttet.</p></div></p><p class=\"Stk2\"><span class=\"StkNr\">Stk. 3.</span> Hvis der verserer en uafgjort straffesag om overtrædelse af fiskerilovgivningen mod det puljefiskeri, hvorfra årsmængde overføres, kan tilladelse efter stk. 1 tillige betinges af, at der stilles sikkerhed over for Fiskeridirektoratet af en størrelse, som direktoratet fastsætter, i form af bankgaranti eller anden betryggende sikkerhed for krav som følge af afgørelse i straffesagen.</p><p class=\"Stk2\"><span class=\"StkNr\">Stk. 4.</span> Ansøgning efter stk. 1 skal indgives til Fiskeridirektoratet af den pågældende fartøjsejer og vedlægges samtykke til byttet fra puljebestyreren, dennes stedfortræder eller samtlige fartøjsejere, hvis fartøjer er omfattet af puljefiskeriet.</p><p class=\"Paragraf\"><span class=\"ParagrafNr\">§ 8.</span> Fiskeridirektoratet kan efter ansøgning meddele tilladelse til, at en fartøjsejer, der deltager i et puljefiskeri, kan overdrage retten til at fiske en del af den samlede årsmængde til en fartøjsejer uden for dette puljefiskeri efter de til enhver tid gældende regler i reguleringsbekendtgørelsen.</p><p class=\"Stk2\"><span class=\"StkNr\">Stk. 2.</span> Tilladelse efter stk. 1 forudsætter,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> at den samlede årsmængde af den pågældende kvote i det puljefiskeri, hvorfra årsmængde overføres, ikke dermed overskrides, og at</p><p class=\"Liste1\"><span class=\"Liste1Nr\">2)</span> samtlige fartøjsejere, som deltager i det puljefiskeri, hvorfra årsmængde overføres, har givet samtykke til overdragelsen.</p></div></p><p class=\"Stk2\"><span class=\"StkNr\">Stk. 3.</span> Hvis der verserer en uafgjort straffesag om overtrædelse af fiskerilovgivningen mod det puljefiskeri, hvorfra en årsmængde overføres, kan tilladelse efter stk. 1 tillige betinges af, at der stilles sikkerhed over for Fiskeridirektoratet af en størrelse, som direktoratet fastsætter, i form af bankgaranti eller anden betryggende sikkerhed for krav som følge af afgørelse i straffesagen.</p><p class=\"Stk2\"><span class=\"StkNr\">Stk.4.</span> Ansøgning efter stk. 1 skal indgives til Fiskeridirektoratet af den pågældende fartøjsejer og vedlægges samtykke fra puljebestyreren, dennes stedfortræder eller samtlige fartøjsejere, hvis fartøjer er omfattet af puljefiskeriet.</p><p class=\"Paragraf\"><span class=\"ParagrafNr\">§ 9.</span> Fiskeridirektoratet kan efter ansøgning meddele tilladelse til, at en deltager i et puljefiskeri kan skifte til et andet puljefiskeri ved at udtræde af puljefiskeriet efter den 13-måneders-periode, som tilladelsen til puljefiskeriet er givet for, og derefter inden den 1. marts indtræde i et nyt puljefiskeri med virkning fra den forudgående 1. januar og til den 1. februar i det følgende år, jf. § 36 c i lov om fiskeri og fiskeopdræt.</p><p class=\"Stk2\"><span class=\"StkNr\">Stk. 2.</span> Tilladelse efter stk. 1 er betinget af, at der er foretaget reduktion af fangstrettigheder i det puljefiskeri, som ansøgeren udtræder af, hvis der er truffet afgørelse herom efter § 36 b i lov om fiskeri og fiskeopdræt.</p><p class=\"Stk2\"><span class=\"StkNr\">Stk. 3.</span> Hvis der verserer en uafgjort straffesag om overtrædelse af fiskerilovgivningen mod det puljefiskeri, som ansøgeren udtræder af, er tilladelse efter stk. 1 tillige betinget af, at der over for Fiskeridirektoratet stilles sikkerhed for krav som følge af afgørelse i straffesagen af en størrelse, som direktoratet fastsætter, i form af bankgaranti eller anden betryggende sikkerhed.</p><p class=\"Stk2\"><span class=\"StkNr\">Stk. 4.</span> Ansøgning om tilladelse efter stk. 1 skal indeholde dokumentation for opfyldelse af betingelserne i stk. 2 og 3 samt følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Opgørelse og fordeling af fangstrettigheder ved udløbet af tilladelsen til det puljefiskeri, som ansøgeren udtræder af, som er underskrevet af puljebestyreren, dennes stedfortræder eller samtlige fartøjsejere, hvis fartøjer er omfattet af puljefiskeriet. Opgørelsen og fordelingen skal være udarbejdet i overensstemmelse med § 36 a, stk. 3, i lov om fiskeri og fiskeopdræt.</p><p class=\"Liste1\"><span class=\"Liste1Nr\">2)</span> Opgørelse af fangstrettigheder i det puljefiskeri, som ansøgeren ansøger om at indtræde i, som er underskrevet af puljebestyreren eller dennes stedfortræder eller samtlige fartøjsejere, hvis fartøjer er omfattet af puljefiskeriet.</p><p class=\"Liste1\"><span class=\"Liste1Nr\">3)</span> Hvis puljefiskeriet, der indtrædes i, er organiseret som et aktieselskab, vedlægges udskift af aktiebogen, der viser, at ansøgeren ejer en aktie i selskabet.</p><p class=\"Liste1\"><span class=\"Liste1Nr\">4)</span> Hvis puljefiskeriet, der indtrædes i, er organiseret som et anpartsselskab, vedlægges attesteret kopi af fortegnelsen over anparter, der viser, at ansøgeren ejer en anpart i anpartsselskabet.</p><p class=\"Liste1\"><span class=\"Liste1Nr\">5)</span> Hvis puljefiskeriet, der indtrædes i, er organiseret som et interessentskab, vedlægges attesteret kopi af interessentskabskontrakten, der viser, at ansøgeren er deltager i interessentskabet.</p><p class=\"Liste1\"><span class=\"Liste1Nr\">6)</span> Hvis puljefiskeriet, der indtrædes i, er organiseret som en forening, vedlæges attesteret kopi af medlemsfortegnelsen, som er underskrevet af formanden, der viser, at ansøgeren er medlem af foreningen.</p></div></p><p class=\"Stk2\"><span class=\"StkNr\">Stk. 5.</span> En ansøgning om tilladelse efter stk. 1 skal være modtaget i Fiskeridirektoratet senest den 15. januar i det år, hvor skiftet til en anden pulje ønskes gennemført.</p><p class=\"Paragraf\"><span class=\"ParagrafNr\">§ 10.</span> Fiskeridirektoratet kan efter ansøgning tillade, at en deltager i et puljefiskeri med sine fangstrettigheder ifølge opgørelse efter stk. 2, nr. 2, udtræder af puljefiskeriet før udløbet af den 13-måneders-periode, som tilladelsen er givet for, hvis</p><p class=\"Tekst2\"><div><p class=\"Liste1\"><span class=\"Liste1Nr\">1)</span> den pågældendes fartøj er overtaget af et dødsbo eller et konkursbo,</p><p class=\"Liste1\"><span class=\"Liste1Nr\">2)</span> den pågældende på grund af sygdom ikke er i stand til at drive fiskeri eller</p><p class=\"Liste1\"><span class=\"Liste1Nr\">3)</span> der foreligger andre særlige omstændigheder.</p></div></p><p class=\"Stk2\"><span class=\"StkNr\">Stk. 2.</span> Tilladelse efter stk. 1 kan kun meddeles, hvis der vedlægges</p><p class=\"Tekst2\"><div><p class=\"Liste1\"><span class=\"Liste1Nr\">1)</span> samtykke til den ansøgte udtræder fra puljebestyreren, dennes stedfortræder eller samtlige fartøjsejere, som deltager i puljefiskeriet, og</p><p class=\"Liste1\"><span class=\"Liste1Nr\">2)</span> opgørelse og fordeling blandt deltagerne i puljefiskeriet af rettigheder og forpligtelser pr. udtrædelsesdatoen, som kan godkendes af Fiskeridirektoratet.</p></div></p><p class=\"Stk2\"><span class=\"StkNr\">Stk. 3.</span> Hvis der verserer en uafgjort straffesag om overtrædelse af fiskerilovgivningen mod puljefiskeriet, kan en tilladelse efter stk. 1 tillige betinges af, at der over for Fiskeridirektoratet stilles bankgaranti eller anden betryggende sikkerhed af en størrelse, som fastsættes af Fiskeridirektoratet, for krav som følge af afgørelse i straffesagen.</p><p class=\"Stk2\"><span class=\"StkNr\">Stk. 4.</span> Ansøgning om tilladelse efter stk. 1 skal være modtaget i Fiskeridirektoratet senest den 15. november i året før puljefiskeriets udløb.</p><p class=\"Paragraf\"><span class=\"ParagrafNr\">§ 11.</span> Hvis en puljebestyrer eller stedfortræder fratræder, skal alle fartøjsejere, der deltager i det pågældende puljefiskeri, uden unødigt ophold bemyndige en ny puljebestyrer eller stedfortræder til at repræsentere puljefiskeriet over for Fiskeridirektoratet og sende fuldmagt herom til Fiskeridirektoratet, jf. § 5, stk. 2, nr. 4.</p><p class=\"Paragraf\"><span class=\"ParagrafNr\">§ 12.</span> Med bøde straffes den, der overtræder eller forsøger at overtræde § 2, stk.1, og § 4, stk. 1 og 4.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"Paragraf\"><span class=\"ParagrafNr\">§ 13.</span> En ansøgning om tilladelse til puljefiskeri, jf. § 2, stk. 2, som skal påbegyndes den 1. januar 2008, skal være modtaget i Fiskeridirektoratet senest den 17. december 2007.</p><p class=\"Stk2\"><span class=\"StkNr\">Stk. 2.</span> Hvis ansøgning om tilladelse til puljefiskeri med henblik på fiskeri fra den 1. januar 2008 ikke indeholder samtlige oplysninger og dokumentation, som er krævet efter bekendtgørelsen, eller tilladelse til puljefiskeri efter § 2, stk. 2, af andre grunde ikke kan meddeles før den 1. januar 2008, kan Fiskeridirektoratet meddele en betinget eller foreløbig tilladelse til at udøve puljefiskeri i et puljefiskeri under etablering.</p><p class=\"Stk2\"><span class=\"StkNr\">Stk. 3.</span> En tilladelse efter stk. 1 forudsætter, at ansøgningen mindst indeholder:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> oplysning om den valgte organisationsform,</p><p class=\"Liste1\"><span class=\"Liste1Nr\">2)</span> identifikation af fartøjsejere og fartøjer, der vil være omfattet af puljefiskeriet, og</p><p class=\"Liste1\"><span class=\"Liste1Nr\">3)</span> navn og adresse for puljebestyrer og evt. stedfortræder.</p></div></p><p class=\"Stk2\"><span class=\"StkNr\">Stk. 4.</span> En betinget tilladelse efter stk. 1, vil være betinget af, at Fiskeridirektoratet senest den 15. februar 2008 har modtaget samtlige oplysninger og dokumentation, som kræves efter denne bekendtgørelse.</p><p class=\"Stk2\"><span class=\"StkNr\">Stk. 5.</span> En tilladelse efter stk. 1 giver ret til at udøve puljefiskeri i perioden fra den 1. januar 2008 til den 1. marts 2008.</p><p class=\"Stk2\"><span class=\"StkNr\">Stk. 6.</span> Hvis en betingelse, som er fastsat efter stk. 4 ikke overholdes, kan Fiskeridirektoratet træffe afgørelse om, at der ikke længere må fiskes i det pågældende puljefiskeri under etablering, og at der skal foretages opgørelse og fordeling blandt deltagerne af rettigheder og forpligtelser for den forløbne periode.</p><p class=\"Stk2\"><span class=\"StkNr\">Stk. 7.</span> En endelig tilladelse til puljefiskeri, som meddeles i forlængelse af en betinget eller foreløbig tilladelse efter stk. 1, har virkning fra den 1. januar 2008.</p><p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 2. december 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fiskeridirektoratet, den 30. november 2007</I></P><P CLASS=SIGN1 ALIGN=\"CENTER\">Esben Egede Rasmussen</P><P CLASS=SIGN2 ALIGN=\"RIGHT\">/ Lene Høgh Mikkelsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2007"
        },
        {
            "displayName": "Accession",
            "displayValue": "B20070132405"
        },
        {
            "displayName": "Entydig dokumentidentifikation",
            "displayValue": "AH002685"
        },
        {
            "displayName": "Dato for førstegangsindlæggelse",
            "displayValue": "01/12/2007"
        },
        {
            "displayName": "Dato for indlæggelse",
            "displayValue": "01/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1324"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "30/11/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fiskeridirektoratet, j.nr. 2007-02850"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}