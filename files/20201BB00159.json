{
    "id": 221077,
    "title": "Forslag til folketingsbeslutning om garanti for 2 dages ophold på fødeafdeling eller eventuelt patienthotel for alle fødende efter overstået fødsel",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 159",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. februar 2021 af Kirsten Normann Andersen (SF), Pia Olsen Dyhr (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om garanti for 2 dages ophold på fødeafdeling eller eventuelt patienthotel for alle fødende efter overstået fødsel</p>\r\n<p class=\"Tekst1Sp\">Folketinget pålægger regeringen senest primo oktober 2021 at fremsætte et lovforslag, der indeholder krav til alle landets fødeafdelinger om fra 2022 og frem at tilbyde mindst 2 dages ophold efter fødsel for fødende og partner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Den første tid efter fødslen er vigtig. Her skal båndene mellem moder og barn knyttes, amningen skal i gang, og fødslen skal bearbejdes. Derfor har mor og barn og en eventuel partner brug for tryghed og støtte, så de trygt kan tage hul på deres nye forældrerolle. Desværre har man siden 2018 vidst, at hver tredje kvinde slet ikke eller i ringe grad følte sig forberedt på amning, og hver fjerde fik ikke den hjælp til amning, de havde brug for på hospitalet (»LUP Fødende – Landsdækkende Undersøgelse af Patientoplevelser 2018«, side 14, Center for Patientinddragelse (CPI), 15. marts 2019).</p>\r\n<p class=\"NormalInd\">I en artikelserie, der har kørt på dr.dk siden december 2020, har man kunnet læse om Hvidovres Hospitals beslutning om at sende forældre hjem efter blot 8 timer (»Førstegangsfødende skal forlade afdeling efter otte timer«, dr.dk, den 7. december 2020). Herefter fulgte artiklen om Amanda, der blev overført i taxa fra Herlev Hospital til Slagelse Sygehus nærmest uden at have være tilset (»Amanda fik en taxabon midt i veerne«, dr.dk, den 25. januar 2021). Victoria oplevede et fødselsforløb, der havde været så fortravlet, at det førte til påbud fra Arbejdstilsynet over de kritisable forhold (»Victoria fødte, et kvarter efter hun fik tildelt fødestue«, dr.dk, den 1. februar 2021) – et påbud, der i øvrigt efterfulgte det påbud, Herlev Hospital allerede havde modtaget i 2018, hvor den store arbejdsmængde og tidspres hos personalet var blevet påpeget første gang.</p>\r\n<p class=\"NormalInd\">SF mener, det er nødvendigt at gøre op med de tidlige udskrivelser af fødende. Der er brug for ro og tryghed de første dage, også for flergangsfødende, da alle fødsler er forskellige. Heldigvis er der stor forskel på udskrivningstidspunktet på landets forskellige fødeafdelinger, men der er ingen tvivl om, at især hovedstadens sygehuse har været pressede de sidste 5 år. SF mener ikke, det skal være postnummeret på borgerens sygesikringskort, der bestemmer, om man får lov at overnatte eller bliver sendt hjem efter et par timer.</p>\r\n<p class=\"NormalInd\">Det er selvfølgelig ikke et mål i sig selv, at alle fødende og eventuelt partnere skal blive 2 dage på fødeafdelingen. Hvis fødselsforberedelsen har været god, fødslen tryg og uden komplikationer og den første hjælp til at sætte amningen i gang har fungeret, vil mange fødende – ikke mindst anden- og tredjegangsfødende – naturligt nok vælge at tage tidligere hjem. I den forbindelse er det selvsagt vigtigt, at man i den første uge kan trække på hjælp og vejledning fra fødeafdelingen, indtil den kommunale sundhedspleje tager over.</p>\r\n<p class=\"NormalInd\">Det er i det hele taget vigtigt, at kommuner og regioner garanterer et rimeligt niveau af fødselsforberedelse og besøg af sundhedspersonale, f.eks. jordemødre og/eller sundhedsplejersker i tiden efter hjemkomsten fra fødeafdelingen, så man både har sikkerhed for, at amningen er kommet godt i gang, og de nye forældre har fod på deres forældrerolle. Det skylder vi både forældre og børn.</p>\r\n<p class=\"NormalInd\">Det skønnes, at finansieringsbehovet vil være i størrelsesordenen 100-150 mio. kr. I den kommende økonomiaftale vil finansieringsbehovet kunne drøftes nærmere med regionerne. Det bemærkes, at der på en række hospitaler i forvejen findes et tilbud om ophold i 2 dage. Finansieringen skal som udgangspunkt ske via råderummet, idet SF dog er åbne over for at drøfte andre finansieringstiltag.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kirsten Normann Andersen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om garanti for 2 dages ophold på fødeafdeling eller eventuelt patienthotel for alle fødende efter overstået fødsel.</p>\r\n<p class=\"ForslagsNummer\">(Beslutningsforslag nr. B 159)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 159",
            "stateLabel": "Forkastet",
            "references": [
                {
                    "shortName": "2020/1 BSF 159",
                    "title": "Forslag til folketingsbeslutning om garanti for 2 dages ophold på fødeafdeling eller eventuelt patienthotel for alle fødende efter overstået fødsel",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221077,
                    "eliUri": "/eli/ft/20201BB00159",
                    "externalLink": ""
                },
                {
                    "shortName": "2020/1 BTB 159",
                    "title": "Betænkning over Forslag til folketingsbeslutning om garanti for 2 dages ophold på fødeafdeling eller eventuelt patienthotel for alle fødende efter overstået fødsel",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223496,
                    "eliUri": "/eli/ft/20201DB01338",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b159/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2021"
        },
        {
            "displayName": "Accession",
            "displayValue": "20201BB00159"
        },
        {
            "displayName": "Entydig dokumentidentifikation",
            "displayValue": "AX025811"
        },
        {
            "displayName": "Dato for førstegangsindlæggelse",
            "displayValue": "24/02/2021"
        },
        {
            "displayName": "Dato for indlæggelse",
            "displayValue": "24/02/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "159"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}