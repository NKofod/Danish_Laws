{
    "id": 124378,
    "title": "Afskedigelsen skyldtes væsentligst medlemmet selv, flekstid, forlod arbejdspladsen inden for normal arbejdstid uden arbejdsgivers tilladelse, krævede tilladelse at gå inden for dette tidsrum",
    "documentTypeId": "240",
    "isSagsforlobPeriodValid": true,
    "shortName": "KEN nr 10022 af 29/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Afskedigelsen skyldtes væsentligst medlemmet selv, flekstid, forlod arbejdspladsen inden for normal arbejdstid uden arbejdsgivers tilladelse, krævede tilladelse at gå inden for dette tidsrum</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var ansat i X virksomhed.</div>\r\n        </p>\r\n        <p class=\"Tekst2\">\r\n          <div>Det fremgik af medlemmets ansættelseskontrakt, at medlemmet havde fleksible arbejdstimer i tidsrummet fra kl. 08:00-19:00.</div>\r\n        </p>\r\n        <p class=\"Tekst2\">\r\n          <div>Arbejdsgiver havde imidlertid oplyst medlemmet om, at den normale arbejdstid i afdelingen var fra kl. 08:00-16:00, og at afspadsering skulle godkendes af arbejdsgiver.</div>\r\n        </p>\r\n        <p class=\"Tekst2\">\r\n          <div>Medlemmet havde af arbejdsgiver fået tilladelse til at gå en halv time før, altså kl. 15:30, den efterfølgende dag, forudsat at der ikke var to sygemeldinger i afdelingen den pågældende dag.</div>\r\n        </p>\r\n        <p class=\"Tekst2\">\r\n          <div>Selvom der viste sig at være to syge i afdelingen den pågældende dag, valgte medlemmet alligevel at gå en halv time før tid.</div>\r\n        </p>\r\n        <p class=\"Tekst2\">\r\n          <div>Medlemmet blev herefter opsagt af arbejdsgiver.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at afskedigelsen væsentligst skyldtes medlemmet, idet det krævede tilladelse fra arbejdsgiveren, hvis medlemmet skulle gå før kl. 16:00, og idet medlemmet den pågældende dag valgte at forlade arbejdspladsen kl. 15:30, selvom medlemmet vidste, at arbejdsgiver ikke havde givet tilladelse hertil, og at dette således var årsagen til opsigelsen.</div>\r\n        </p>\r\n        <p class=\"Tekst2\">\r\n          <div>Ankenævnet lagde således vægt på, at medlemmet den pågældende dag foretog en handling, som medlemmet vidste, han ikke havde tilladelse til, og som medlemmet vidste, var i strid med arbejdsgiverens regler om arbejdstid.</div>\r\n        </p>\r\n        <p class=\"Tekst2\">\r\n          <div>Ankenævnet tiltræder således Arbejdsdirektoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 28. august 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De er selvforskyldt ledig, og De skal derfor have en karantæne på 3 uger med virkning fra Deres arbejdsophør den 31. august 2007.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 8. oktober 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De den 16. august 2007 blev opsagt fra Deres arbejde hos X virksomhed med et 14 dages varsel, og at De blev fritstillet i opsigelsesperioden,</p>\r\n        <p class=\"Liste1\"><span class=\"Liste1Nr\" id=\"\">–</span> De og Deres tidligere arbejdsgiver er enige om, at De den 14. august 2007 spurgte om lov til at gå kl. 15:30 den 15. august 2007, og at arbejdsgiver her til svarede, at De godt kunne gå på dette tidspunkt, forudsat at der ikke var to sygemeldinger den pågældende dag,</p>\r\n        <p class=\"Liste1\"><span class=\"Liste1Nr\" id=\"\">–</span> der den 15. august 2007 viste sig at være to syge i afdelingen,</p>\r\n        <p class=\"Liste1\"><span class=\"Liste1Nr\" id=\"\">–</span> arbejdsgiver på Deres tredje arbejdsdag den 3. august 2007 oplyste Dem om, at den normale arbejdstid i afdelingen var fra kl. 08:00-16:00,</p>\r\n        <p class=\"Liste1\"><span class=\"Liste1Nr\" id=\"\">–</span> De om opsigelsen har forklaret, at De ifølge Deres kontrakt har fleksible arbejdstimer i tidsrummet fra kl. 08:00-19:00, og at arbejdsgiver derfor ikke kunne kræve, at De var på arbejdspladsen i tidsrummet fra kl. 08:00-16:00,</p>\r\n        <p class=\"Liste1\"><span class=\"Liste1Nr\" id=\"\">–</span> arbejdsgiver om opsigelsen har forklaret, at den normale arbejdstid i afdelingen var fra kl. 08:00-16:00, men at medarbejderne havde mulighed for at gå tidligt visse dage, dog altid under forudsætning af, at det var godkendt af nærmeste leder, og at De ikke den pågældende dag havde tilladelse til at gå tidligt, hvis der var to sygemeldinger i afdelingen,</p>\r\n        <p class=\"Liste1\"><span class=\"Liste1Nr\" id=\"\">–</span> arbejdsgiver om opsigelsen endvidere har forklaret, at man efterfølgende afholdt en samtale med Dem om de alm. regler for arbejdstid og arbejdets tilrettelæggelse, og at arbejdsgiver ved den lejlighed fik det indtryk, at De ikke havde til hensigt at rette Dem efter disse retningslinjer, og</p>\r\n        <p class=\"Liste1\"><span class=\"Liste1Nr\" id=\"\">–</span> X-foreningen til Deres a-kasse har oplyst, at flekstid altid skal indpasses efter arbejdspladsens behov, og at afspadsering således skal godkendes af lederen.</p>\r\n      </p>\r\n      <p class=\"TekstV\">Et medlem er selvforskyldt ledig, hvis medlemmet bliver afskediget af en grund, der væsentligst skyldes medlemmet.</p>\r\n      <p class=\"TekstV\">Det beror på et samlet skøn, om en afskedigelse væsentligst skyldes et medlems forhold. I skønnet indgår bl.a. arbejdsgiverens begrundelse for afskedigelsen, og medlemmets forklaring om hændelsesforløbet.</p>\r\n      <p class=\"TekstV\">Ankenævnet har ved afgørelsen lagt vægt på arbejdsgivers oplysning om, at den normale arbejdstid i afdelingen var fra kl. 08:00-16:00, og at man således skulle have tilladelse fra sin leder, såfremt man ville gå inden for dette tidsrum. Ankenævnet har videre lagt vægt på, at De den 3. august 2007 var blevet gjort bekendt med, at der på arbejdspladsen var disse faste mødetidspunkter.</p>\r\n      <p class=\"TekstV\">Ankenævnet har endvidere lagt vægt på, at De den 14. august 2007 af arbejdsgiver havde fået at vide, at De ikke kunne gå kl. 15:30 den 15. august 2007, såfremt der viste sig at være to sygemeldinger den pågældende dag.</p>\r\n      <p class=\"TekstV\">De foretog den 15. august 2007 således en handling, som De vidste, De ikke havde tilladelse til, og som De vidste, var i strid med arbejdsgivers regler om arbejdstid.</p>\r\n      <p class=\"TekstV\">De har forklaret, at De ifølge Deres kontrakt har fleksible arbejdstimer i tidsrummet fra kl. 08:00-19:00, og at arbejdsgiver derfor ikke kunne kræve, at De var på arbejdspladsen i tidsrummet fra kl. 08:00-16:00.</p>\r\n      <p class=\"TekstV\">Ankenævnet finder imidlertid, at Deres tidligere arbejdsgiver med rette kunne afslå Deres anmodning om at gå kl. 15:30 den pågældende dag, idet De af arbejdsgiver var blevet oplyst om, at der i afdelingen var faste mødetidspunkter fra kl. 08:00-16:00, og at afspadsering skulle godkendes af Deres arbejdsgiver.</p>\r\n      <p class=\"TekstV\">Ankenævnet har i den forbindelse lagt vægt på X-foreningens oplysninger om, at flekstid altid skal indpasses efter arbejdspladsens behov, og at opsparet afspadsering således skal godkendes af lederen.</p>\r\n      <p class=\"TekstV\">Ankenævnet finder, at De blev opsagt, fordi De den 15. august 2007 uden tilladelse fra Deres arbejdsgiver forlod arbejdspladsen kl. 15:30.</p>\r\n      <p class=\"TekstV\">Ankenævnet finder, at det efter et samlet skøn må anses for godtgjort, at De blev afskediget af en grund, der væsentligst skyldes Dem selv, idet det krævede tilladelse fra Deres arbejdsgiver, hvis De skulle gå før kl. 16:00, og idet De den 15. august 2007 valgte at forlade arbejdspladsen kl. 15:30, selvom De vidste, at arbejdsgiver ikke havde givet tilladelse hertil, og at dette således var årsagen til opsigelsen.</p>\r\n      <p class=\"TekstV\">Det forhold, at a-kassen til at starte med traf afgørelse på baggrund af Deres redegørelse alene, uden at have hørt Deres tidligere arbejdsgiver om hændelsesforløbet, kan efter nævnets opfattelse ikke føre til et andet resultat. Ankenævnet har herved lagt vægt på, at a-kassen i det konkrete tilfælde skønnede, at der, på baggrund af de oplysninger, der på tidspunktet allerede forelå, kunne træffes afgørelse i sagen uden indhentelse af yderligere oplysninger fra arbejdsgiver omkring hændelsesforløbet.</p>\r\n      <p class=\"TekstV\">Ankenævnet skal hertil bemærke, at a-kassen på Deres foranledning efterfølgende hørte Deres tidligere arbejdsgiver om episoden den 15. august 2007, hvorefter a-kassen besluttede at fastholde den tidligere afgørelse.</p>\r\n      <p class=\"TekstV\">Det er således Ankenævnets opfattelse, at a-kassen har truffet afgørelse på et tilstrækkeligt grundlag.</p>\r\n      <p class=\"TekstV\">De anses derfor for selvforskyldt ledig, og De skal have en karantæne på 3 uger.</p>\r\n      <p class=\"TekstV\">Ankenævnet kan oplyse, at et medlem ikke kan få dagpenge, hvis medlemmet to gange inden for 12 måneder handler på en måde, der vil udløse karantæne for selvforskyldt ledighed.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 1, nr. 3 og stk. 6, i lov om arbejdsløshedsforsikring mv., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 9, 1. pkt., § 38, stk. 2 og § 41, stk. 1 og stk. 2, i Arbejdsdirektoratets bekendtgørelse nr. 178 af 19. februar 2007 om selvforskyldt ledighed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007:</span></p>\r\n      <p class=\"TekstV\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet uden fyldestgørende grund afslår et rimeligt arbejde, der er formidlet af staten i jobcenteret, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\" id=\"\">4)</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\" id=\"\">5)</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ved ophør på grund af konkurs,</p>\r\n        <p class=\"Liste1\"><span class=\"Liste1Nr\" id=\"\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ved ophør på grund af tvangsauktion.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.</p>\r\n      <p class=\"TekstV\"><span class=\"Italic\">Stk. 4.</span> Ved selvforskyldt ledighed efter stk. 1 pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">2)</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> For et medlem, der er mellem 25 og 30 år, og som ikke har gennemført en uddannelse, der berettiger til optagelse i en arbejdsløshedskasse, jf. § 41, bortfalder retten til dagpenge, jf. stk. 4, 2. pkt., hvis medlemmet efter at have afslået eller være ophørt i et tilbud efter § 85, stk. 3, i lov om en aktiv beskæftigelsesindsats, uden fyldestgørende grund afslår at finde, søge ind på eller påbegynde en uddannelse, jf. § 85, stk. 4, i lov om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 178 af 19. februar 2007 om selvforskyldt ledighed:</span></p>\r\n      <p class=\"TekstV\"><span class=\"Italic\">Afskedigelse mv.</span></p>\r\n      <p class=\"TekstV\"><span class=\"Bold\">§ 9.</span> Et medlem er selvforskyldt ledig, hvis medlemmet blive r afskediget af en grund, der væsentligst skyldes medlemmet. Dette gælder også, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet bliver afskediget fra et tilbud af en grund, der væsentligst skyldes medlemmet,</p>\r\n        <p class=\"Liste1\"><span class=\"Liste1Nr\" id=\"\">2)</span> et uddannelsessted afbryder medlemmets tilbud om uddannelse af en grund, der væsentligst skyldes medlemmet, eller</p>\r\n        <p class=\"Liste1\"><span class=\"Liste1Nr\" id=\"\">3)</span> medlemmet bliver afskediget af en grund, der væsentligst skyldes medlemmet, mens medlemmet er på orlov efter lov om ret til orlov og dagpenge ved barsel eller efter lov om børnepasningsorlov eller får godtgørelse efter lov om godtgørelse ved deltagelse i erhvervsrettet voksen- og efteruddannelse eller får voksenuddannelsesstøtte efter lov om statens voksenuddannelsesstøtte.</p>\r\n      </p>\r\n      <p class=\"TekstV\"><span class=\"Italic\">Karantæne</span></p>\r\n      <p class=\"TekstV\"><span class=\"Bold\">§ 38.</span> Et medlem skal have 2 ugers karantæne hvis medlemmet er selvforskyldt ledig efter bestemmelserne i kapitel 2, jf. dog § 41.</p>\r\n      <p class=\"TekstV\"><span class=\"Italic\">Stk. 2.</span> Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 3, jf. dog § 41.</p>\r\n      <p class=\"TekstV\"><span class=\"Italic\">Placering af karantænen</span></p>\r\n      <p class=\"TekstV\"><span class=\"Bold\">§ 39.</span> En karantæne har virkning fra den dag, et medlem afslår et arbejde eller afslår eller udebliver fra en samtale, et tilbud eller en aktivitet, jf. dog stk. 4-6.</p>\r\n      <p class=\"TekstV\"><span class=\"Italic\">Stk. 2.</span> En karantæne har virkning fra dagen efter et ophør, jf. dog stk. 3-5 og stk. 7.</p>\r\n      <p class=\"TekstV\"><span class=\"Italic\">Stk. 3.</span> En karantæne får tidligst virkning efter udløbet af den periode, hvor der foretages fradrag i dagpengene, hvis et medlem i forbindelse med et ophør får en ydelse fra arbejdsgiveren, som medfører, at medlemmet ikke får udbetalt dagpenge på grund af reglerne om fradrag i dagpenge.</p>\r\n      <p class=\"TekstV\"><span class=\"Italic\">Stk. 4.</span> Bliver et medlem selvforskyldt ledig, mens medlemmet deltager i et tilbud, og får medlemmet i perioden en ydelse, som ikke udbetales af a-kassen, får en karantæne tidligst virkning fra den dag, hvor medlemmet ophører med tilbudet.</p>\r\n      <p class=\"TekstV\"><span class=\"Italic\">Stk. 5.</span> Bliver et medlem selvforskyldt ledig, mens medlemmet er på orlov efter lov om børnepasningsorlov eller lov om ret til orlov og dagpenge ved barsel, får voksenuddannelsesstøtte efter lov om statens voksenuddannelsesstøtte eller får godtgørelse efter lov om erhvervsrettet voksen- og efteruddannelse, får en karantæne tidligst virkning fra den dag, hvor medlemmet ophører med at få orlovsydelse, barseldagpenge, voksenuddannelsesstøtte eller godtgørelse, jf. dog stk. 6.</p>\r\n      <p class=\"TekstV\"><span class=\"Italic\">Stk. 6.</span> Afslår et medlem et formidlet arbejde, mens medlemmet får godtgørelse efter reglerne for ledige i lov om erhvervsrettet voksen- og efteruddannelse, får karantænen virkning fra den dag, medlemmet afslår det formidlede arbejde.</p>\r\n      <p class=\"TekstV\"><span class=\"Italic\">Stk. 7.</span> Opsiger et medlem et arbejde uden en gyldig grund, men fortsætter i et ansættelsesforhold hos arbejdsgiveren, får karantænen tidligst virkning, når medlemmet er endeligt fratrådt.</p>\r\n      <p class=\"TekstV\"><span class=\"Italic\">Gentagelsesvirkning og arbejdskrav</span></p>\r\n      <p class=\"TekstV\"><span class=\"Bold\">§ 41.</span> Et medlem kan ikke få dagpenge anden gang, medlemmet inden for de seneste 12 måneder handler på en måde, der ville udløse karantæne for selvforskyldt ledighed, jf. § 38.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger.</p>\r\n      <p class=\"TekstV\"><span class=\"Italic\">Stk. 4.</span> Et medlem kan igen få dagpenge, når medlemmet i mindst 26 uger uafbrudt har drevet selvstændig erhvervsvirksomhed i et omfang, der kan sidestilles med lønarbejde i over 30 timer om ugen. Medlemmet må ikke samtidig have modtaget offentligt tilskud til etablering og drift af selvstændig virksomhed.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet kan i ganske særlige tilfælde bestemme, at et medlem ikke mister retten til dagpenge efter stk. 1, hvis medlemmet ikke tidligere er blevet vejledt herom. Hvis medlemmet ikke mister retten til dagpenge efter stk. 1, skal medlemmet have en karantæne efter § 38 for hver af de gange, medlemmet er blevet selvforskyldt ledig.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081002225"
        },
        {
            "displayName": "Entydig dokumentidentifikation",
            "displayValue": "BE003321"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10022"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "29/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100565-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}