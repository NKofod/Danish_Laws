{
    "id": 106329,
    "title": "1997 BSF 42   FORSLAG TIL FOLKETINGSBESLUTNING OM SIKRING AF ORGANISATIONSFRIHEDEN ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 42 </P>  \r\n\r\n<P></P>  \r\n\r\n<P>Forslag til folketingsbeslutning om sikring af organisationsfriheden </P>  \r\n\r\n<P></P>  \r\n\r\n<P>Fremsat af Helge Sander (V) Ulla Tørnæs (V) Bendt Bendtsen (KF) Brian  \r\n\r\n Mikkelsen (KF) Annette Just (FP) Tom Behnke (FP) Poul Nødgaard (DP) Kristian  \r\n\r\n Thulesen Dahl (DF) </P>  \r\n\r\n<P></P>  \r\n\r\n<P>den 30. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at enhver arbejdsgiver og enhver  \r\n\r\n arbejdstager har frihed til at melde sig ind i arbejdsgiverforeninger og  \r\n\r\n fagforeninger eller til at undlade at gøre dette, uden at det må komme den  \r\n\r\n pågældende personligt eller erhvervsmæssigt til skade. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er en uændret genfremsættelse af beslutningsforslag nr. B 85 fra  \r\n\r\n folketingsåret 199697 (Folketingstidende, Folketingets forhandlinger, side  \r\n\r\n 3411 og 7070, tillæg A side 2981 og 2982, tillæg B side 7070. </P>  \r\n\r\n<P>Det må være en grundlæggende ret, at arbejdsgivere og lønmodtagere frit  \r\n\r\n kan slutte sig sammen og oprette arbejdsgiverforeninger og fagforeninger  \r\n\r\n efter eget valg til varetagelse af deres økonomiske og sociale interesser.  \r\n\r\n</P>  \r\n\r\n<P>Omvendt må det også stå enhver frit for at undlade at melde sig ind i  \r\n\r\n disse foreninger. </P>  \r\n\r\n<P>Efter at et flertal af danskere har stemt ja til MaastrichtTraktaten, er  \r\n\r\n Danmark samtidig omfattet af EU's sociale pagt, og heraf fremgår det netop,  \r\n\r\n at det står enhver frit for, om man vil være medlem af en faglig organisation  \r\n\r\n eller ej. </P>  \r\n\r\n<P>Der er al mulig grund til aktivt at støtte denne holdning. Med mellemrum  \r\n\r\n er der i Danmark arbejdsmæssige konflikter og blokader, der drejer sig om,  \r\n\r\n hvorvidt personer skal være medlem af en faglig organisation eller ej, og  \r\n\r\n hvorvidt det skal være en bestemt faglig organisation eller ej. Disse  \r\n\r\n konflikter er ikke forenelige med EU's sociale pagt, § 7.1 vedtaget på  \r\n\r\n Strasbourgtopmødet den 9. november 1989 af stats og regeringscheferne fra 11  \r\n\r\n medlemslande i en erklæring, hvori de tilsluttede sig ordlyden af  \r\n\r\n Fællesskabspagten om arbejdstagernes grundlæggende arbejdsmæssige og sociale  \r\n\r\n rettigheder. </P>  \r\n\r\n<P>Danmark har et problem i forhold til Den Europæiske Socialpagt, der hører  \r\n\r\n under Europarådet. Europarådet har indledt klageprocedure mod Danmark for  \r\n\r\n overtrædelse af pagten. Komiteen af uafhængige eksperter, der er  \r\n\r\n kontrolorgan, som skal påse, at medlemslandene efterlever pagtens  \r\n\r\n bestemmelser, har fastslået, at den negative foreningsfrihed ikke er  \r\n\r\n tilstrækkeligt beskyttet i dansk lovgivning. Ekspertkomiteen konkluderer, at  \r\n\r\n socialpagtens art. 5 er overtrådt, så længe eksklusivaftaler er tilladt i den  \r\n\r\n private sektor. </P>  \r\n\r\n<P>Regeringen må derfor aktivt sikre, at EU's regler også på dette område  \r\n\r\n overholdes. Det kan ikke være meningen, hvis regeringen opfatter EU som et  \r\n\r\n tagselvbord, hvor man kan tage det, man synes om, og derefter lade resten  \r\n\r\n ligge. </P>  \r\n\r\n<P>Derfor er det også nødvendigt, at regeringen forholder sig til de  \r\n\r\n konflikter, der er på arbejdsmarkedet, ud fra en EUsynsvinkel og ikke kun  \r\n\r\n gennem LO's farvede briller. </P>  \r\n\r\n<P>Regeringen må være neutral ved arbejdskonflikter og aktivt arbejde for, at  \r\n\r\n Danmark overholder bestemmelserne i EU's sociale pagt. </P>  \r\n\r\n<P>Eksklusiv- og fortrinsklausuler er et betydeligt problem på det danske  \r\n\r\n arbejdsmarked. Mindst 200.000 lønmodtagere er tvangsindmeldt i bestemte  \r\n\r\n faglige organisationer som følge af eksklusiv- og fortrinsklausuler. Der  \r\n\r\n findes ingen præcis opgørelse over antallet af lønmodtagere, der er underlagt  \r\n\r\n en eksklusivaftale. Arbejdsmarkedsforskerne har ikke interesseret sig for  \r\n\r\n problemet. Forslagsstillerne skønner, at mere end 200.000 ansatte er  \r\n\r\n tvangsindmeldt i en faglig organisation som følge af en eksklusivaftale. </P>  \r\n\r\n<P>Aftalefriheden påberåbes ofte i forbindelse med indgåelse af  \r\n\r\n eksklusivaftaler. Arbejdsgiverne må sige nej til eksklusivaftaler. Imidlertid  \r\n\r\n må det konstateres, at aftalefriheden kun er teoretisk. Uorganiserede  \r\n\r\n arbejdsgivere trues ofte til at indgå overenskomster med eksklusivaftaler.  \r\n\r\n Dette sker ved trussel om anvendelse af kampskridt for at få en overenskomst  \r\n\r\n med ekslusivaftale. </P>  \r\n\r\n<P>Eksklusivaftaler er i strid med menneskerettighederne. I henhold til Den  \r\n\r\n Europæiske Menneskerettighedskonventions art. 11 har enhver ret til frit at  \r\n\r\n deltage i fredelige forsamlinger og til foreningsfrihed. Spørgsmålet om den  \r\n\r\n negative foreningsfrihed blev første gang prøvet i sagen &#187;Young, James  \r\n\r\n og Webster EMD 44&#171; også kaldet &#187;British Rail&#171;. Dommen angik  \r\n\r\n tre jernbanefunktionærer, der havde været ansat ved den britiske jernbane.  \r\n\r\n Efter deres ansættelse indgik arbejdsgiveren en aftale med tre fagforeninger,  \r\n\r\n hvorefter medlemskab af en af disse var en betingelse for ansættelsen ved  \r\n\r\n jernbanerne. Den Europæiske Menneskerettighedsdomstol (EMD) fandt, at der  \r\n\r\n forelå et indgreb i strid med EMRK, art. 11, eftersom afskedigelse med tab af  \r\n\r\n eksistensgrundlag til følge var en særlig form for tvang, der ramte selve  \r\n\r\n kernen af den frihed, der er garanteret i art. 11. EMD lagde ligeledes vægt  \r\n\r\n på, at der er tale om &#187;bristede forudsætninger&#171;, da der ikke fra  \r\n\r\n statsbanernes side var stillet krav om medlemskab af en forening som vilkår  \r\n\r\n for ansættelsen. Dommen blev afsagt med dommerstemmerne 18-3. Et stort  \r\n\r\n mindretal på 7 af de dommere, der ville domfælde, ønskede at gå videre i  \r\n\r\n retning af mere generelt at beskytte den negative foreningsfrihed.  \r\n\r\n Domsresultatet i British Rail-sagen kan betegnes som en dynamisk fortolkning  \r\n\r\n af art. 11. De dissentierende nordiske dommere, i hvis lande eksklusivaftaler  \r\n\r\n i vidt omfang accepteres, fremhævede, at der på en diplomatkonference i  \r\n\r\n forbindelse med konventionens tilblivelse var blevet fremført betænkeligheder  \r\n\r\n ved at inkludere en regulering af det negative aspekt af foreningsfriheden i  \r\n\r\n forbindelse med formuleringen af art. 11. Mindretallet i dommerkollegiet ser  \r\n\r\n dette som en normering af fortolkningen, hvorimod flertallet lader hensynet  \r\n\r\n til en dynamisk udvikling af konventionsbeskyttelsen veje tungere. Dommen kan  \r\n\r\n ikke tages til indtægt for en generel stillingtagen til spørgsmålet om det  \r\n\r\n retmæssige i at kræve medlemskab af bestemte faglige organisationer. </P>  \r\n\r\n<P>Den ledende sag på området er nu Sigurjonsson EMD 264. Sagen omhandler en  \r\n\r\n islandsk taxachauffør, der havde indmeldt sig i en fagforening &#187;Frami  \r\n\r\n Automobile Association&#171;. Medlemskabet var en offentligretlig betingelse  \r\n\r\n for opnåelse af en bevilling til at drive hyrevognsvirksomhed. På baggrund af  \r\n\r\n faglige uoverensstemmelser meldte han sig efter opnåelsen af bevillingen ud  \r\n\r\n af foreningen, hvorefter bevillingen blev inddraget af det islandske  \r\n\r\n hyrevognsnævn. Sagen blev forelagt de islandske domstole. Den islandske  \r\n\r\n højesteret fandt, at kravet om obligatorisk medlemskab og indragelsen af  \r\n\r\n bevillingen ikke stred mod art. 73 vedrørende foreningsfrihed i den islandske  \r\n\r\n grundlov. Højesteret fandt imidlertid, at den administrative regulering, som  \r\n\r\n dannede grundlag for kravet om foreningsmedlemskabet, ikke havde den fornødne  \r\n\r\n lovhjemmel. Altinget tilvejebragte herefter den nødvendige lovhjemmel.  \r\n\r\n Herefter indbragte taxachaufføren spørgsmålet for  \r\n\r\n menneskerettighedskommissionen. Kommissionen fandt med 17 stemmer mod 1, at  \r\n\r\n der var tale om en krænkelse af konventionens art. 11. Domstolen fandt  \r\n\r\n ligeledes med 8 stemmer mod 1 (den islandske dommer), at forholdet stred mod  \r\n\r\n konventionens art. 11. Det blev i dommen understreget, at allerede  \r\n\r\n &#187;British Rail&#171; havde fastslået, at den negative foreningsfrihed var  \r\n\r\n omfattet af art. 11. Herudover fremhæver domstolen, at ILO-konventionerne nr.  \r\n\r\n 87 om foreningsfrihed og beskyttelse af retten til at organisere sig og nr.  \r\n\r\n 98 om retten til at organisere sig og føre kollektive forhandlinger fastslår,  \r\n\r\n at den negative foreningsfrihed er garanteret. Disse konventioner er  \r\n\r\n ratificeret af Danmark i henholdsvis bekendtgørelse nr. 16 af 23. april 1952  \r\n\r\n og bekendtgørelse nr. 2 af 4. januar 1957. </P>  \r\n\r\n<P>Domstolen pegede endvidere på, at der siden afgørelsen af &#187;British  \r\n\r\n Rail&#171;-sagen er sket en betydelig politisk udvikling, bl.a. ved  \r\n\r\n vedtagelsen af EF's Charter of the Fundamental Social Rights of Workers, som  \r\n\r\n i art. 11, stk. 2, fremhæver den negative foreningsfrihed. Endvidere henviser  \r\n\r\n domstolen til, at konventionen er et levende instrument og må fortolkes  \r\n\r\n dynamisk. Af særlig interesse fastslog domstolen endvidere, at der ikke kunne  \r\n\r\n lægges afgørende vægt på, at klager indvilligede i medlemskab af  \r\n\r\n &#187;Frami&#171; som betingelse for at opnå bevillingen. Under alle  \r\n\r\n omstændigheder var klageren under et konstant pres, og det blev antaget at  \r\n\r\n være spekulationer, hvorvidt han under alle omstændigheder ville være blevet  \r\n\r\n medlem. Domstolen fandt herefter, at forholdet netop var en central del af  \r\n\r\n den beskyttelse, som art. 11 er udtryk for. Domstolen fandt ikke som i  \r\n\r\n &#187;British Rail&#171;, at det skulle tillægges særlig vægt, om klager  \r\n\r\n forud for ansættelsen havde haft kendskab til kravet om foreningsfrihed.  \r\n\r\n Dommen er således udtryk for, at der er sket en udvidelse af området for den  \r\n\r\n negative foreningsfrihed. </P>  \r\n\r\n<P>I en række lande er eksklusivbestemmelser forbudt. Følgende lande kan  \r\n\r\n nævnes: Tyskland, Frankrig, Italien, Spanien. I Tyskland er foreningsfriheden  \r\n\r\n beskyttet i grundlovens art. 9, afsnit 3. Retten til at stå uden for en  \r\n\r\n organisation er også beskyttet. Følgen heraf er derfor, at eksklusivklausuler  \r\n\r\n er grundlovsstridige. Danmark er således langt bagefter på dette område. </P>  \r\n\r\n<P>Folketinget gennemførte i 1982 foreningsfrihedsloven. Lovinitiativet blev  \r\n\r\n taget på baggrund af EMD's afgørelse i &#187;British-Rail&#171;-sagen. Loven  \r\n\r\n giver beskyttelse mod afskedigelse på grund af foreningsforhold. På dette  \r\n\r\n område sondres mellem positiv og negativ foreningsfrihed. Positiv  \r\n\r\n foreningsfrihed er en sikring af den enkeltes ret til at tilslutte sig eller  \r\n\r\n danne foreninger, og den negative foreningsfrihed er retten til uhindret at  \r\n\r\n stå uden for foreninger og til uhindret at melde sig ud af en forening. Det  \r\n\r\n fastsættes i loven, at en arbejdsgiver hverken må afskedige en lønmodtager,  \r\n\r\n fordi denne er medlem af en bestemt forening (§ 1), eller fordi den  \r\n\r\n pågældende ikke er medlem af en bestemt forening (§ 2, stk. 1). Reglen i § 2,  \r\n\r\n stk. 1, gælder dog ikke, såfremt lønmodtageren ved ansættelsen var bekendt  \r\n\r\n med, at arbejdsgiveren stillede medlemskab af en forening eller en bestemt  \r\n\r\n forening som betingelse for beskæftigelsen i virksomheden. Den gælder  \r\n\r\n endvidere ikke, hvor en lønmodtager, der er medlem af en forening, efter  \r\n\r\n ansættelsen gøres bekendt med, at medlemskab af denne forening er en  \r\n\r\n betingelse for fortsat ansættelse i virksomheden. </P>  \r\n\r\n<P>Loven blev på flere områder skærpet i 1990. Lovændringen medførte: </P>  \r\n\r\n<P>- at afskedigelsen kan underkendes. Dette gælder dog ikke privatansatte,  \r\n\r\n såfremt underkendelsen findes åbenbart urimelig. I henhold til § 4 a har en  \r\n\r\n lønmodtager krav på godtgørelse, hvis afskedigelsen ikke underkendes. </P>  \r\n\r\n<P>- at minimumsgodtgørelsen er 1 måneds løn, dog 3 måneders løn, såfremt  \r\n\r\n ansættelsesforholdet har varet mindst 2 år. </P>  \r\n\r\n<P>- at godtgørelsen maksimalt svarer til 24 måneders løn. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Helge Sander</B> (V): </P>  \r\n\r\n<P>Jeg tillader mig herved at fremsætte: </P>  \r\n\r\n<P> <I>Forslag til folketingsbeslutning om sikring af  \r\n\r\n organisationsfriheden.</I>  </P>  \r\n\r\n<P>(Beslutningsforslag nr. B 42). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/10/1997"
        },
        {
            "displayName": "Accession",
            "displayValue": "19971BA00042"
        },
        {
            "displayName": "Entydig dokumentidentifikation",
            "displayValue": "CL008029"
        },
        {
            "displayName": "Dato for førstegangsindlæggelse",
            "displayValue": "30/10/1997"
        },
        {
            "displayName": "Dato for indlæggelse",
            "displayValue": "30/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}