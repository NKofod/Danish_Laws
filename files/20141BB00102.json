{
    "id": 169103,
    "title": "Forslag til folketingsbeslutning om fortsat afgiftsfritagelse for elbiler m.m.",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 102",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 24. marts 2015 af Frank Aaen (EL), Per Clausen (EL) og Henning Hyllested (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fortsat afgiftsfritagelse for elbiler m.m.</p>\r\n<p class=\"Tekst1Sp\">Folketinget pålægger regeringen at forlænge afgiftsfritagelsen for elbiler m.m. i foreløbig 4 år ved f.eks. at forlænge den eksisterende finansieringsmodel.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Udledningen af CO<span class=\"Subscript\">2</span> fra transporten er klimaindsatsens smertensbarn. Transportsektoren har i en række år udgjort den største enkeltkilde til det danske CO<span class=\"Subscript\">2</span>-bidrag. Mens CO<span class=\"Subscript\">2</span>-udledningen fra husholdninger, energiproduktion og erhverv er faldet siden 1990, er den steget på transportområdet. Vi har de senere år dog set, at kurven nu ikke længere stiger, men er svagt faldende, hvilket kan henføres til de massive rabatter, som fra 2007 er indført i registreringsafgiften på benzinøkonomiske biler.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen har i sit regeringsgrundlag lagt op til en klimaindsats, som også indebærer en øget indsats for at reducere transportens CO<span class=\"Subscript\">2</span>-bidrag. Således står der i regeringsgrundlaget: »For at leve op til målene kræves en bred indsats på især energi, transport og landbrug. Regeringen vil tage initiativer til en sådan bred indsats, der tilsammen vil udgøre en ambitiøs dansk klimastrategi.« Regeringen annoncerede en ny transportpolitik, hvor den henviste til følgende: »Transporten er årsag til en betydelig del af Danmarks samlede CO<span class=\"Subscript\">2</span>-udledning og en væsentlig del af den CO-2-udledning, der stammer fra ikke-kvote sektoren. Hertil kommer partikler, NOx'er, og støj, som har sundhedsmæssige og miljøskadelige virkninger. Det er nødvendigt at nedbringe forureningen fra transportsektoren. Det er herunder nødvendigt at lavere CO<span class=\"Subscript\">2</span>-udslip fra sektoren bidrager markant til at nå klimamålsætningerne.«</p>\r\n<p class=\"NormalInd\">\r\n</p>\r\n<p class=\"NormalInd\">Der er gennemført flere tiltag for at fremme kollektiv trafik, men grundlæggende er de tiltag, som skulle begrænse transportens CO<span class=\"Subscript\">2</span>, ikke gennemført. Der er heller ikke gennemført tiltag, som begrænser stigningen i biltrafikken. Trængselsringen blev droppet, lastbilafgiften blev droppet, og reformen af bilafgifterne har vi heller ikke set noget til.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen lovede også, at den ville forlænge fritagelsen af elbiler for registreringsafgift til 2015. Dette blev indfriet med skatteaftalen i 2012, hvor der blev indført en »udligningsafgift« på diesel, og af denne afgift blev hensat et beløb på 650 mio. kr. til at finansiere afgiftsfritagelsen for elbiler i perioden 2013-2015. I 2011-2013 blev der hvert år solgt 500-600 elbiler i Danmark, men i 2014 steg salget til 1.576, hvilket således var et lille gennembrud på det danske marked. Det afsatte beløb blev dog langt fra anvendt. Enhedslisten foreslog som led i finanslovsforhandlingerne for 2015, at det uforbrugte beløb blev anvendt til at forlænge fritagelsen i foreløbig 1-2 år, men dette blev afvist.</p>\r\n<p class=\"NormalInd\">\r\n</p>\r\n<p class=\"NormalInd\">Selv om elbiler stadig udgør under 1 pct. af det samlede bilsalg, har fremgangen i 2014 vist, at nye bilmodeller, lavere priser og en mere moden teknologi er ved at gøre elbilen til et reelt alternativ til fossile biler. Uden afgiftsfritagelsen for el- og brintbiler vil de nye og derfor dyrere teknologier dog aldrig blive en reel mulighed for danskerne.</p>\r\n<p class=\"NormalInd\">\r\n</p>\r\n<p class=\"NormalInd\">Som nævnt gælder afgiftsfritagelsen for el- og brintbiler kun til udgangen af 2015. Herefter vil de blive beskattet langt hårdere end benzinbiler, der kører mere end 16 km/l, og dieselbiler, der kører mere end 18 km/l. Den rabat, som i dag gives til endog selv de dårligste fossile biler, kan elbiler og brintbiler ikke få, som registreringsafgiftsloven er udformet, selv om deres CO<span class=\"Subscript\">2</span>-bidrag er langt lavere end selv de mest benzinøkonomiske biler.</p>\r\n<p class=\"NormalInd\">\r\n</p>\r\n<p class=\"NormalInd\">Derfor er der behov for at gennemføre en omlægning af registreringsafgiften, der indarbejder en motivation for el- og brintbiler.</p>\r\n<p class=\"NormalInd\">\r\n</p>\r\n<p class=\"NormalInd\">Da regeringen endnu ikke har taget initiativ til en sådan reform, fremsættes hermed et beslutningsforslag, som skal sikre, at den eksisterende afgiftsfritagelse kan fortsætte efter udgangen af 2015.</p>\r\n<p class=\"NormalInd\">\r\n</p>\r\n<p class=\"NormalInd\">Hvis der ikke snarlig skabes en afklaring om el- og brintbilernes afgiftsforhold, risikerer den spæde udbredelse at blive kvalt i fødslen. Mange biler har flere måneders leveringstid, og registreringsafgift betales, når bilen leveres. Køber man i august 2015 en elbil med 6 måneders leveringstid, risikerer man derfor, at den først bliver leveret i januar 2016, hvorved der skal betales fuld registreringsafgift. Uden en afklaring risikerer salget af el- og brintbiler derfor at gå helt i stå i efteråret 2015.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Frank Aaen </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fortsat afgiftsfritagelse for elbiler m.m.</p>\r\n<p class=\"ForslagsNummer\">(Beslutningsforslag nr. B 102)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 102",
            "stateLabel": "Bortfaldet",
            "references": [
                {
                    "shortName": "2014/1 BSF 102",
                    "title": "Forslag til folketingsbeslutning om fortsat afgiftsfritagelse for elbiler m.m.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 169103,
                    "eliUri": "/eli/ft/20141BB00102",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b102/index.htm"
                },
                {
                    "shortName": "2014/1 BRB 102",
                    "title": "Beretning over Forslag til folketingsbeslutning om fortsat afgiftsfritagelse for elbiler m.m.",
                    "presentationName": "Beretning over beslutningsforslag",
                    "documentTypeId": 510,
                    "documentId": 170708,
                    "eliUri": "/eli/ft/20141EB00991",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "25/03/2015"
        },
        {
            "displayName": "Accession",
            "displayValue": "20141BB00102"
        },
        {
            "displayName": "Entydig dokumentidentifikation",
            "displayValue": "AX017203"
        },
        {
            "displayName": "Dato for førstegangsindlæggelse",
            "displayValue": "25/03/2015"
        },
        {
            "displayName": "Dato for indlæggelse",
            "displayValue": "25/03/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}