{
    "id": 58093,
    "title": "Cirkulære om indberetning vedrørende midler, der tilfalder umyndige og borteblevne, samt indberetning vedrørende værgebeskikkelser m.v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 20 af 26/02/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om indberetning vedrørende midler, der  \r\n\r\n tilfalder umyndige og borteblevne, samt indberetning vedrørende  \r\n\r\n værgebeskikkelser m.v. </H1>  \r\n\r\n<P></P>  \r\n\r\n<BR>  \r\n\r\n<P>Efter § 9 i justitsministeriets bekendtgørelse nr. 75 af 25. februar 1986  \r\n\r\n om værges beføjelser og pligter kan værgen ikke gyldigt kvittere for  \r\n\r\n modtagelsen af umyndiges midler, der skal bestyres i en godkendt  \r\n\r\n forvaltningsafdeling efter § 3 i lov om anbringelse og bestyrelse af  \r\n\r\n umyndiges midler m.v. </P>  \r\n\r\n<P>Under henvisning hertil skal justitsministeriet efter forhandling med Den  \r\n\r\n danske Dommerforening og Dommerfuldmægtigforeningen henstille, at retterne  \r\n\r\n følger nedenstående retningslinier for indberetning om midler, der tilhører  \r\n\r\n eller tilfalder umyndige og borteblevne: </P>  \r\n\r\n<P>I DOMME og RETSFORLIG, hvor der tilkendes umyndige erstatning m.v., som  \r\n\r\n efter § 3 i lov om anbringelse og bestyrelse af umyndiges midler m.v. skal  \r\n\r\n bestyres i en godkendt forvaltningsafdeling, bør der optages en bestemmelse  \r\n\r\n om, at beløbet skal indbetales til den af de godkendte  \r\n\r\n forvaltningsafdelinger, som værgen ønsker benyttet. </P>  \r\n\r\n<P>Kan det ikke under rettens behandling af sagen uden nærmere undersøgelse  \r\n\r\n konstateres, hvilken forvaltningsafdeling værgen ønsker benyttet, bør retten  \r\n\r\n i dommen eller i forliget fastsætte, til hvilken af de godkendte  \r\n\r\n forvaltningsafdelinger beløbet skal indbetales. Valget af en  \r\n\r\n forvaltningsafdeling blandt de godkendte afdelinger er overladt til rettens  \r\n\r\n frie skøn. </P>  \r\n\r\n<P>Retten bør sende en udskrift af dommen eller forliget til  \r\n\r\n forvaltningsafdelingen med oplysning om den umyndiges og værgens navn,  \r\n\r\n adresse og cpr. nummer. </P>  \r\n\r\n<P>I BOER, som behandles af SKIFTERETTEN, bør skifteretten, jfr. § 8 og § 9 i  \r\n\r\n bekendtgørelse om værgens beføjelser og pligter, under bobehandlingen  \r\n\r\n indhente oplysning om, hvilken forvaltningsafdeling værgen ønsker benyttet,  \r\n\r\n og i forbindelse med udlodningen indbetale midlerne til denne  \r\n\r\n forvaltningsafdeling. I PRIVATSKIFTEDE boer, der er udleveret efter  \r\n\r\n skiftelovens § 75 til videre behandling og deling, skal skifteretten, jfr.  \r\n\r\n skiftelovens § 78, påse, at der foreligger kvittering fra en godkendt  \r\n\r\n forvaltningsafdeling for modtagelsen af umyndige arvingers arv. Er midlerne  \r\n\r\n ikke indbetalt til en godkendt forvaltningsafdeling, bør det tilsynsførende  \r\n\r\n statsamt underrettes. I EKSEKUTORBOER skal skifteretten og  \r\n\r\n eksekutorborevisionen i København i forbindelse med boets revision påse, at  \r\n\r\n umyndiges midler er indbetalt til en godkendt forvaltningsafdeling, jfr. § 9,  \r\n\r\n stk. 1, i instruks for tilsynet med eksekutorboer. </P>  \r\n\r\n<P>Ved VÆRGEBESKIKKELSER bør RETTEN i forbindelse med beskikkelsen indhente  \r\n\r\n oplysning fra værgen om, hvorvidt den umyndiggjorte ejer midler af en sådan  \r\n\r\n størrelsesorden, at de skal bestyres i en godkendt forvaltningsafdeling, og i  \r\n\r\n bekræftende fald i hvilken forvaltningsafdeling værgen ønsker midlerne  \r\n\r\n bestyret. Retten bør sende en kopi af værgebeskikkelsen til  \r\n\r\n forvaltningsafdelingen med oplysning om midlernes art. Der bør endvidere,  \r\n\r\n uanset om der er midler af en sådan størrelsesorden, at de skal bestyres i en  \r\n\r\n godkendt forvaltningsafdeling, sendes en kopi af værgebeskikkelsen til det  \r\n\r\n tilsynsførende statsamt. </P>  \r\n\r\n<P>Retten bør i øvrigt i forbindelse med værgebeskikkelsen meddele værgen, at  \r\n\r\n det påhviler denne at lade umyndiggørelsesdommen tinglyse ved den umyndiges  \r\n\r\n værneting, og hvis denne ejer eller erhverver faste ejendomme tillige der,  \r\n\r\n hvor disse er beliggende, og derefter forvise denne for det tilsynsførende  \r\n\r\n statsamt. </P>  \r\n\r\n<P>Midler tilhørende BORTEBLEVNE, som efter lov om borteblevne skal indsættes  \r\n\r\n i en godkendt forvaltningsafdeling, bestyres indtil videre i Bikubens  \r\n\r\n forvaltningsafdeling efter aftale med Den danske Bankforening og Danmarks  \r\n\r\n Sparekasseforening. </P>  \r\n\r\n<P>Cirkulæret træder i kraft den 1. marts 1986. </P>  \r\n\r\n<P>Justitsministeriets cirkulære nr. 195 af 25. september 1922, cirkulære nr.  \r\n\r\n 119 af 20. august 1927, cirkulære nr. 101 af 8. juli 1931 samt cirkulære nr.  \r\n\r\n 158 af 24. september 1981 om indberetning vedrørende midler, der tilfalder  \r\n\r\n umyndige og borteblevne, ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Chr. Trønning </P>  \r\n\r\n<P>Til domstolene og revisionen af eksekutorboer i København. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/07/1986"
        },
        {
            "displayName": "Accession",
            "displayValue": "C19860002009"
        },
        {
            "displayName": "Entydig dokumentidentifikation",
            "displayValue": "CM017034"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/08/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "26/02/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "2. k. j.nr. 1985-1501-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}