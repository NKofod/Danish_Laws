{
    "id": 52525,
    "title": "Civilforsvarsstyrelsens cirkulærskrivelse vedrørende overenskomst om udtagelse af mandskab til bedriftværn (Til samtlige civilforsvarskommissioner, politidirektøren i København og samtlige politimestre) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9314 af 13/02/1952",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende overenskomst om udtagelse af mandskab til bedriftværn </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n civilforsvarskommissioner, politidirektøren i København </P>  \r\n\r\n<P CLASS=TITEL-KOMMENTAR ALIGN=CENTER>og samtlige politimestre) </P>  \r\n\r\n<BR>  \r\n\r\n<P>Man skal herved meddele, at der den 8. august 1951 mellem De samvirkende  \r\n\r\n Fagforbund i Danmark og Dansk Arbejdsgiverforening er indgået en overenskomst  \r\n\r\n om udtagelse af mandskab til bedriftsværn, om uddannelse og øvelser samt om  \r\n\r\n vederlag for vagttjeneste m.v. </P>  \r\n\r\n<P>Efter at overenskomsten, der forudsætter, at visse udgifter delvis  \r\n\r\n refunderes af staten, er godkendt af folketingets finansudvalg, fremsender  \r\n\r\n man hoslagt et antal eksemplarer af overenskomsten samt af en af  \r\n\r\n civilforsvarsstyrelsen udarbejdet vejledning for indsendelse af skemaer  \r\n\r\n vedrørende refusion af vederlag til bedriftsværnspersonel tillige med et  \r\n\r\n antal skemaer til brug ved udbetaling af refusion. </P>  \r\n\r\n<P>Vejledningen med tilhørende skemaer vil blive udsendt til samtlige  \r\n\r\n virksomheder og institutioner med uddannede bedriftværnsledere og/eller  \r\n\r\n stedfortrædere, og man skal anmode om, at et eksemplar af vejledningen med  \r\n\r\n skemaer må blive udleveret til de virksomheder, der er pligtige at oprette  \r\n\r\n bedriftværn, men hvor bedriftværnsledere og stedfortrædere endnu ikke er  \r\n\r\n uddannet. </P>  \r\n\r\n<P>Idet man henviser til vejledningen, bemyndiger man Dem herved til at  \r\n\r\n refundere halvdelen af de af arbejdsgiverne til bedriftsværnspersonellet  \r\n\r\n udbetalte godtgørelser for transportudgifter m.v. </P>  \r\n\r\n<P>Beløbene føres til udgift på en ny konto § 14. A. X. D. n.: Refusion af  \r\n\r\n godtgørelser til bedriftværnspersonel. </P>  \r\n\r\n<P>Refusionsordningen gælder ikke for statens og kommunernes virksomheder.  \r\n\r\n Folketingets finansudvalg har dog tiltrådt, at de i overenskomsten fastsatte  \r\n\r\n vederlagsregler også bringes til anvendelse i statens virksomheder, der  \r\n\r\n herefter vil kunne føre udbetalte godtgørelser til udgift i deres egne  \r\n\r\n regnskaber. Kommunerne må derimod afholde de omhandlede udgifter uden  \r\n\r\n refusion. </P>  \r\n\r\n<P>Under henvisning til, at det i overenskomsten under afsnit II er bestemt,  \r\n\r\n at det offentlige skal betale fuld løn, såfremt det offentlige kræver øvelser  \r\n\r\n afholdt i arbejdstiden, skal man anmode om, at tilsynsmyndighederne kun  \r\n\r\n undtagelsesvis og KUN EFTER FORUD HERFRA INDHENTET BEMYNDIGELSE KRÆVER  \r\n\r\n ØVELSER AFHOLDT I ARBEJDSTIDEN. </P>  \r\n\r\n<P>Yderligere vejledninger og skemaer kan rekvireres herfra. </P>  \r\n\r\n<P>DAHL </P>  \r\n\r\n<P>/V. Sørensen </P>  \r\n\r\n<P>BILAG. </P>  \r\n\r\n<P>AFTALE AF 8. AUGUST 1951 MELLEM DE SAMVIRKENDE FAGFORBUND I DANMARK OG  \r\n\r\n DANSK ARBEJDSGIVERFORENING VEDRØRENDE FORSKELLIGE SPØRGSMÅL I FORBINDELSE MED  \r\n\r\n BEDRIFTVÆRN. </P>  \r\n\r\n<P>I. UDTAGELSE AF BEDRIFTVÆRNSMANDSKAB. </P>  \r\n\r\n<P CLASS=PUNKT> <B>1.</B> Virksomhedens ledelse foretager udvælgelsen af  \r\n\r\n mandskabet så vidt muligt med hensyntagen til en forholdsmæssig fordeling af  \r\n\r\n tjenesten blandt arbejdere og funktionærer (de på virksomheden beskæftigede  \r\n\r\n personer). Samarbejdsudvalget, hvor et sådant er oprettet, eller en  \r\n\r\n repræsentant for arbejderne (tillidsmanden) og en repræsentant for  \r\n\r\n funktionærerne skal dog forinden høres i sagen. Det er en forudsætning, at  \r\n\r\n der, hvor endelig udvælgelse allerede har fundet sted, kun foretages  \r\n\r\n ændringer, hvor dette må anses for påkrævet. </P>  \r\n\r\n<P CLASS=PUNKT> <B>2.</B> Der skal til brandkolonnen udtages og uddannes  \r\n\r\n mandskab til afløsning i størst mulig udstrækning. Der udtages mindst 2  \r\n\r\n afløsningshold, medmindre omstændighederne gør dette umuligt.  \r\n\r\n Afløsningsholdene kan som hidtil også udtages blandt egnede personer i de  \r\n\r\n øvrige kolonner. </P>  \r\n\r\n<P>Der kan dog ikke i anledning af udtagelse af yderligere afløsningshold i  \r\n\r\n almindelighed stilles krav om forøgelse af den personlige udrustning -  \r\n\r\n specielt hjelme og gasmasker. </P>  \r\n\r\n<P>II. UDDANNELSE OG ØVELSER. </P>  \r\n\r\n<P>Uddannelsen foregår uden for arbejdstiden og uden vederlag til mandskabet.  \r\n\r\n Påkrævede øvelser, efter at uddannelsen er godkendt, udføres uden for  \r\n\r\n arbejdstiden og uden vederlag. Til eventuelle transportudgifter og til  \r\n\r\n rimelig fortæring godtgøres et beløb af 3 kr. pr. gang. </P>  \r\n\r\n<P>Ønsker arbejdsgiveren uddannelse eller øvelser afholdt i arbejdstiden, må  \r\n\r\n der betales fuld løn. </P>  \r\n\r\n<P>Såfremt det offentlige kræver øvelser i arbejdstiden, betaler det  \r\n\r\n offentlige på tilsvarende måde fuld løn. </P>  \r\n\r\n<P>III. VEDERLAG. </P>  \r\n\r\n<P>a. Indtil fuldt beredskab er beordret etableret, betaler virksomheden for  \r\n\r\n vagttjenesten fra dens begyndelse til normal arbejdstids begyndelse et  \r\n\r\n vederlag, stort 8 kr. pr. mand, for en vagt af indtil 12 timer; for hver  \r\n\r\n påbegyndt time derudover betales 1 kr. pr. time. Denne betalingsregel gælder  \r\n\r\n også for virksomheder, der arbejder på arbejdsfordeling med indskrænket  \r\n\r\n daglig arbejdstid. Er arbejdsfordelingen tilrettelagt således, at der med  \r\n\r\n visse mellemrum standses en hel hverdag, erholder brandvagten for den derved  \r\n\r\n forårsagede dagvagt betaling af 9 kr. i overensstemmelse med den i nærværende  \r\n\r\n punkts 2. stk. fastsatte regel for søn- og helligdagsvagt. </P>  \r\n\r\n<P>Fro dagvagter på søn- og helligdage - beregnet inden for tidsrummet fra  \r\n\r\n kl. 7 til kl. 19 - betales med 9 kr. Vagten, der begynder kl. 19 eller senere  \r\n\r\n - og varer til normal arbejdstids begyndelse næste dag - betales med 8 kr.  \r\n\r\n</P>  \r\n\r\n<P>I tilfælde, hvor vagttjeneste træder i stedet for normalt arbejde,  \r\n\r\n udbetales sædvanlig løn. Vagttjeneste, der udføres uden tab af løn, medens  \r\n\r\n den pågældende er i arbejde, honoreres ikke særskilt. Samme regel gælder for  \r\n\r\n vagttjeneste på hverdagene, for så vidt den pågældende er bosiddende på  \r\n\r\n arbejdspladsen. For fremmøde ved flyvervarsling yder virksomheden til  \r\n\r\n brandkolonnen 2 kr. pr. mand, dog ydes der ikke vederlag for mere end højst 2  \r\n\r\n varslinger pr. døgn. </P>  \r\n\r\n<P>Halvdelen af de under punkterne II og III fastsatte vederlag refunderes  \r\n\r\n virksomheden af staten. </P>  \r\n\r\n<P>Bestående aftaler, som parterne er enige om at opretholde, berøres ikke af  \r\n\r\n nærværende bestemmelser. </P>  \r\n\r\n<P>b. Når fuldt beredskab beordres etableret, vil der blive fastsat særlige  \r\n\r\n vederlagstakster. </P>  \r\n\r\n<P>Ovenstående ordning er for arbejdsgivernes vedkommende indgået under  \r\n\r\n forbehold af, at de bevilgende myndigheder tiltræder den under pkt. III, a,  \r\n\r\n næstsidste stk., omhandlede passus, og den træder i kraft, så snart  \r\n\r\n meddelelse foreligger om, at myndighederne har givet tilsagn herom. </P>  \r\n\r\n<P>For Dansk Arbejdsgiverforening: </P>  \r\n\r\n<P>HENRIK TUXEN. </P>  \r\n\r\n<P>For De samvirkende Fagforbund i Danmark: </P>  \r\n\r\n<P>KAI LINDBERG. </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>Vejledning for indsendelse af skemaer vedrørende refusion af vederlag til  \r\n\r\n bedriftsværnspersonel </P>  \r\n\r\n<P>(Udelades her) </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>Skema til brug for udbetaling af refusion. </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19520931410"
        },
        {
            "displayName": "Entydig dokumentidentifikation",
            "displayValue": "CM011361"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9314"
        },
        {
            "displayName": "År for udstedelse",
            "displayValue": "1952"
        },
        {
            "displayName": "Dato for underskrift",
            "displayValue": "13/02/1952"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 2.kt.j.nr.221-18/1952"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}