{
    "id": 71926,
    "title": "Bekendtgørelse af overenskomst af 9. april 1982 med Vietnam om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 119 af 16/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 9. april 1982  \r\n\r\n med Vietnam om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 9. april 1982 undertegnedes i Hanoi følgende overenskomst mellem  \r\n\r\n Danmark og Vietnam om et dansk statslån til Vietnam: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Den socialistiske Republik Vietnams regering  \r\n\r\n om et dansk statslån til Den socialistiske Republik Vietnam </P>  \r\n\r\n<P>Danmarks regering og Den socialistiske Republik Vietnams regering, som  \r\n\r\n ønsker at styrke det traditionelle samarbejde og de venskabelige forbindelser  \r\n\r\n mellem deres lande, er blevet enige om, at der som et bidrag til Den  \r\n\r\n socialistiske Republik Vietnams økonomiske udvikling skal ydes et dansk  \r\n\r\n statslån til Den socialistiske Republik Vietnams regering i overensstemmelse  \r\n\r\n med følgende bestemmelser i denne overenskomst og de vedføjede tre tillæg,  \r\n\r\n der betragtes som en integrerende del af overenskomsten med samme gyldighed  \r\n\r\n og virkning, som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt &#187;långiveren&#171;) stiller  \r\n\r\n et lån på 60 (tres) millioner danske kroner til rådighed for Den  \r\n\r\n socialistiske Republik Vietnams regering (i det følgende benævnt  \r\n\r\n &#187;låntageren&#171; til de i artikel VI i denne overenskomst omhandlede  \r\n\r\n formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=PUNKT> <B>1.</B> En konto betegnet &#187;lånekonto nr. 5 for Den  \r\n\r\n socialistiske Republik Vietnams regering&#171; (i det følgende benævnt  \r\n\r\n &#187;lånekontoen&#171;) skal efter låntagerens anmodning åbnes i Danmarks  \r\n\r\n Nationalbank (som handler på långiverens vegne) i favør af Den socialistiske  \r\n\r\n Republik Vietnams udenrigshandelsbank (som handler på låntagerens vegne).  \r\n\r\n</P>  \r\n\r\n<P>Långiveren skal sikre, at der altid er tilstrækkelige midler til rådighed  \r\n\r\n på lånekontoen til at sætte låntageren i stand til at præstere rettidig  \r\n\r\n betaling for kapitaludstyr og tjenesteydelser, som tilvejebringes inden for  \r\n\r\n lånebeløbet. </P>  \r\n\r\n<P CLASS=PUNKT> <B>2.</B> Låntageren (eller Den socialistiske Republik  \r\n\r\n Vietnams udenrigshandelsbank) skal på de i denne overenskomst fastsatte  \r\n\r\n vilkår være berettiget til på lånekontoen at trække de beløb, der er  \r\n\r\n nødvendige til betaling for kapitaludstyr eller tjenesteydelser, som  \r\n\r\n tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=PUNKT> <B>1.</B> Låntageren skal tilbagebetale lånet i halvtreds  \r\n\r\n halvårlige bidrag, hvert på 1.200.000 danske kroner, første gang den 1.  \r\n\r\n oktober 1992 og sidste gang den 1. april 2017. </P>  \r\n\r\n<P CLASS=PUNKT> <B>2.</B> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske udenrigsministeriums løbende konto i  \r\n\r\n Danmarks Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=PUNKT> <B>1.</B> Låntageren skal anvende lånet til finansiering af  \r\n\r\n import fra Danmark (herunder omkostninger ved transport og forsikring fra  \r\n\r\n Danmark til Den socialistiske Republik Vietnam) af sådant kapitaludstyr, som  \r\n\r\n er nødvendigt for de i tillæg II nævnte projekter. </P>  \r\n\r\n<P CLASS=PUNKT> <B>2.</B> Lånet kan endvidere anvendes til betaling for  \r\n\r\n danske tjenesteydelser, som er nødvendige for de i tillæg II nævnte  \r\n\r\n projekter. </P>  \r\n\r\n<P CLASS=PUNKT> <B>3.</B> Alle kontrakter, der finansieres i medfør af lånet,  \r\n\r\n skal være undergivet godkendelse af låntageren og långiveren. </P>  \r\n\r\n<P CLASS=PUNKT> <B>4.</B> Långiverens godkendelse af, at en kontrakt  \r\n\r\n finansieres i medfør af lånet, indebærer intet ansvar for sådanne kontrakters  \r\n\r\n behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af de  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=PUNKT> <B>5.</B> En kontrakt i medfør af lånet må ikke indeholde  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=PUNKT> <B>6.</B> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=PUNKT> <B>7.</B> Låneprovenuet må ikke anvendes til betaling til  \r\n\r\n låntageren af nogen form for indførselstold, skatter og statslige eller andre  \r\n\r\n offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=PUNKT> <B>8.</B> Træk på lånekontoen kan finde sted til opfyldelse  \r\n\r\n af kontrakter, der er godkendt inden for et tidsrum af tre år efter  \r\n\r\n overenskomstens ikrafttræden eller et sådant andet tidspunkt, som låntageren  \r\n\r\n og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=PUNKT> <B>1.</B> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P>2 Alle afskibninger af kapitaludstyr, der omfattes af denne overenskomst,  \r\n\r\n skal ske i overensstemmelse med princippet om skibes frie deltagelse i den  \r\n\r\n internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=PUNKT> <B>1.</B> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=PUNKT> <B>2.</B> Låntageren skal meddele långiveren, hvilke personer  \r\n\r\n der er bemyndiget til at handle på låntagerens vegne, og afgive bekræftede  \r\n\r\n prøver på alle sådanne personers underskrifter. </P>  \r\n\r\n<P CLASS=PUNKT> <B>3.</B> Såfremt der udskrives licitation om kontrakter, der  \r\n\r\n skal finansieres i medfør af lånet, skal låntageren fremsende alt relevant  \r\n\r\n materiale om licitationen til långiveren med henblik på videregivelse til de  \r\n\r\n potentielle tilbudsgivere. </P>  \r\n\r\n<P CLASS=PUNKT> <B>4.</B> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=PUNKT> <B>1.</B> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=PUNKT> <B>2.</B> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Ministry of Foreign Trade, </P>  \r\n\r\n<P>Hanoi. </P>  \r\n\r\n<P>Telex: </P>  \r\n\r\n<P>251 </P>  \r\n\r\n<P>For långiveren med henblik på udbetalinger og betaling af afdrag på lånet:  \r\n\r\n</P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt </P>  \r\n\r\n<P>udviklingssamarbejde, </P>  \r\n\r\n<P>Asiatisk Plads 2, </P>  \r\n\r\n<P>DK-1448 København, </P>  \r\n\r\n<P>Danmark. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN </P>  \r\n\r\n<P>Telex: </P>  \r\n\r\n<P>31292 ETR DK </P>  \r\n\r\n<P>For långiveren med henblik på fremsendelse af materiale vedrørende  \r\n\r\n licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>Asiatisk Plads 2, </P>  \r\n\r\n<P>DK-1448 København, </P>  \r\n\r\n<P>Danmark. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN </P>  \r\n\r\n<P>Telex: </P>  \r\n\r\n<P>31292 ETR DK </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Hanoi i dag den 9. april 1982. </P>  \r\n\r\n<P>For Danmarks regering </P>  \r\n\r\n<P>Søren Voss </P>  \r\n\r\n<P>For Den socialistiske Republik Vietnams regering </P>  \r\n\r\n<P>Nguyen Chanh </P>  \r\n\r\n<P>Tillæg I </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=PUNKT> <B>1.</B> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=PUNKT> <B>2.</B> Såfremt låntageren gør sig skyldig i misligholdelse  \r\n\r\n med hensyn til opfyldelsen af nogen forpligtelse eller aftale i medfør af  \r\n\r\n overenskomsten, kan långiveren helt eller delvis suspendere låntagerens ret  \r\n\r\n til at foretage træk på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=PUNKT> <B>3.</B> Alle overenskomstens bestemmelser skal fortsat have  \r\n\r\n fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=PUNKT> <B>1.</B> Enhver tvist, som måtte opstå mellem parterne  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er bilagt ad diplomatisk vej inden for seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem parterne. Såfremt parterne ikke  \r\n\r\n kan nå til enighed om udstedelsen af domstolens formand, kan hver part anmode  \r\n\r\n præsidenten for Den internationale Domstol om at foretage udprgelsen. Hver  \r\n\r\n part udpeger sin egen voldgiftsdommer, kan denne udpeges af domstolens  \r\n\r\n formand. </P>  \r\n\r\n<P CLASS=PUNKT> <B>2.</B> Hver part skal efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>Tillæg II </P>  \r\n\r\n<UL CLASS=PLAIN-LIST>  \r\n\r\n<LI>I) Lånet skal anvendes til finansiering af supplerende tjenesteydelser,  \r\n\r\n udskiftning af kapitaludstyr og prisforhøjelser til fuldbyrdelse af  \r\n\r\n kontrakter, som er finansieret i medfør af tidligere dansk gave- og  \r\n\r\n lånebistand til Den socialistiske Republik Vietnam i forbindelse med følgende  \r\n\r\n projekter:  \r\n\r\n<PRE>  \r\n\r\n Cementfabrik, Hoang Thach ............  21,0 mill. d.kr.  \r\n\r\n Sukkerfabrik, La Nga .................  21,0 mill. d.kr.  \r\n\r\n Vandforsyningsprojekt, Dalat .........   6,0 mill. d.kr.  \r\n\r\n Fiskeforædlingsfabrik, Qui Nhon ......   2,0 mill. d.kr.  \r\n\r\n Komposteringsanlæg, Ho Chi Minh ......   0,5 mill. d.kr.  \r\n\r\n Uforudsete udgifter ..................   7,5 mill. d.kr.  \r\n\r\n                                         ----------------  \r\n\r\n                                         58,0 mill. d.kr.  \r\n\r\n                                         ----------------  \r\n\r\n Ekstra internt transportudstyr til  \r\n\r\n komposteringsanlægget i Ho Chi Minh ..   2,0 mill. d.kr.  \r\n\r\n                                         ----------------  \r\n\r\n                                         60,0 mill. d.kr.  \r\n\r\n                                         ----------------  \r\n\r\n</PRE>  \r\n\r\n</LI>  \r\n\r\n<LI>II) Såfremt der efter færdiggørelsen af alle de ovenfor anførte projekter  \r\n\r\n forekommer et restbeløb ifølge lånet, vil et sådant restbeløb blive udnyttet  \r\n\r\n til reservedele og/eller teknisk bistand, hvilket vil blive aftalt mellem  \r\n\r\n låntageren og långiveren for et eller flere af projekterne. </LI>  \r\n\r\n</UL>  \r\n\r\n<P>Tillæg III </P>  \r\n\r\n<P>Låntageren har bemyndiget følgende kontorer til at godkende kontrakter  \r\n\r\n (pro forma fakturaer) hhv. betalinger til finansiering i medfør af lånet:  \r\n\r\n</P>  \r\n\r\n<P>For Cementfabrikken, Hoang Thach: </P>  \r\n\r\n<P>The director, department 7, Technoimport </P>  \r\n\r\n<P>For Sukkerfabrikken, La Nga </P>  \r\n\r\n<P>The director, department 4, Technoimport </P>  \r\n\r\n<P>For Vandforsyningsprojektet, Dalat </P>  \r\n\r\n<P>The director, department 7, Technoimport </P>  \r\n\r\n<P>For Fiskeforædlingsfabrikken, Qui Nhon </P>  \r\n\r\n<P>The director, department 6, Technoimport </P>  \r\n\r\n<P>For Komposteringsanlægget, Ho Chi </P>  \r\n\r\n<P>Minh </P>  \r\n\r\n<P>The director, department 3, Technoimport </P>  \r\n\r\n<P>Vedrørende gennemførelsen af overenskomstens artikel VI blev der under  \r\n\r\n forudgående drøftelser mellem Danmark og Vietnam den 4. september 1981  \r\n\r\n desuden opnået enighed om følgende &#187;Betingelser og procedurer vedrørende  \r\n\r\n færdiggørelse af projekter, som involverer danske leverancer ifølge et  \r\n\r\n eventuelt dansk statslån til Den socialistiske Republik Vietnams  \r\n\r\n regering&#171;: </P>  \r\n\r\n<P CLASS=PUNKT> <B>1.</B> Anvendelse af lånemidler vil være begrænset til  \r\n\r\n opfyldelse af kontrakter finansieret i medfør af tidligere dansk gave- og  \r\n\r\n lånebistand, som følger: </P>  \r\n\r\n<UL CLASS=PLAIN-LIST>  \r\n\r\n<LI>a) Udskiftning af ødelagt kapitaludstyr. </LI>  \r\n\r\n<LI>b) Reservedele og tjenesteydelser med henblik på reparation af beskadiget  \r\n\r\n kapitaludstyr. </LI>  \r\n\r\n<LI>c) Supplerende tjenesteydelser forårsaget af forsinkelser i projekterne.  \r\n\r\n</LI>  \r\n\r\n<LI>d) Prisstigninger på endnu udestående leverancer af kapitaludstyr og  \r\n\r\n tjenesteydelser forårsaget af forsinkelser i projekterne. </LI>  \r\n\r\n<LI>e) Oplagring i Danmark af kapitaludstyr. </LI>  \r\n\r\n</UL>  \r\n\r\n<P CLASS=PUNKT> <B>2.</B> Endelige planer for projektgennemførelsen: </P>  \r\n\r\n<P>For hvert projekt vil den danske hovedleverandør, den vietnamesiske  \r\n\r\n projektledelse og de berørte vietnamesiske myndigheder udarbejde en endelig  \r\n\r\n plan for projektgennemførelsen, der detaljeret fastslår danske henholdsvis  \r\n\r\n vietnamesiske forpligtelser i form af leverancer og arbejdskraft, som kræves  \r\n\r\n for at færdiggøre projektet. Planen skal særskilt opregne danske leverancer  \r\n\r\n til finansiering i kraft af lånet. Endvidere skal planen indeholde en  \r\n\r\n tidsplan for færdiggørelsen af hver projektaktivitet. </P>  \r\n\r\n<P>Planen, som vil være et tillæg til den oprindelige kontrakt, skal  \r\n\r\n forelægges regeringerne i Vietnam og Danmark til godkendelse. </P>  \r\n\r\n<P CLASS=PUNKT> <B>3.</B> Periodiske projektrapporter </P>  \r\n\r\n<P>For hvert projekt vil den vietnamesiske og den danske projektledelse med  \r\n\r\n mellemrum på ikke over 6 måneder eller efter anmodning fra den vietnamesiske  \r\n\r\n eller den danske regering udarbejde en fælles projektrapport indeholdende:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Oplysning om fremskridt på byggepladsen. </LI>  \r\n\r\n<LI>b) Liste over danske leverancer. </LI>  \r\n\r\n</UL>  \r\n\r\n<P>Projektrapporten skal afspejle de opnåede fremskridt på byggepladsen siden  \r\n\r\n den sidste rapport og indbefatte eventuelle justeringer i den endelige plan  \r\n\r\n for projektgennemførelsen. </P>  \r\n\r\n<P>Endvidere skal projektrapporten indbefatte en liste over danske  \r\n\r\n leverancer, der skal faktureres af hovedleverandøren efter godkendelse af  \r\n\r\n regeringerne i Vietnam og Danmark. </P>  \r\n\r\n<P>Projektrapporten skal forelægges Vietnams regering, som ufortøvet vil  \r\n\r\n godkende projektrapporten og fremsende den til den danske regering. </P>  \r\n\r\n<P>Efter modtagelsen vil den danske regering overveje godkendelse af de  \r\n\r\n pågældende leverancer. Efter godkendelsen vil Danmarks regering underrette  \r\n\r\n Vietnams regering og hovedleverandøren og over for Vietnams regering  \r\n\r\n fremsætte eventuelle kommentarer angående fremskridt. </P>  \r\n\r\n<P>Såfremt indholdet af rapporten medfører, at denne ikke kan godkendes af  \r\n\r\n den vietnamesiske regering, vil der omgående blive indkaldt til møder, som  \r\n\r\n omhandlet i stk. 4 nedenfor. 4. Fællesreferat </P>  \r\n\r\n<P>I tilfælde, hvor projektrapporten ikke straks kan godkendes, vil  \r\n\r\n repræsentanter for Vietnams regering og den danske ambassade i Hanoi mødes  \r\n\r\n for at diskutere projektgennemførelsen. Resultatet af sådanne møder vil blive  \r\n\r\n afspejlet i et særskilt fællesreferat vedrørende henholdsvis &#187;fremskridt  \r\n\r\n på byggepladsen&#171; og &#187;liste over danske leverancer&#171;. Referatet  \r\n\r\n vil blive tilstillet Danmarks regering til overvejelse. </P>  \r\n\r\n<UL CLASS=PLAIN-LIST>  \r\n\r\n<LI>a) Fremskridt på byggepladsen </LI>  \r\n\r\n</UL>  \r\n\r\n<P>Fællesreferatet skal i det mindste indeholde kommentarer angående  \r\n\r\n fremskridt på byggepladsen. Hvis projektet står over for særlige problemer,  \r\n\r\n skal referatet anføre de fremgangsmåder og midler, der er aftalt til løsning  \r\n\r\n af problemerne. Efter modtagelsen af referatet vil Danmarks regering meddele  \r\n\r\n Vietnams regering eventuelle kommentarer. </P>  \r\n\r\n<UL CLASS=PLAIN-LIST>  \r\n\r\n<LI>b) Liste over danske leverancer </LI>  \r\n\r\n</UL>  \r\n\r\n<P>Fællesreferatet skal specificere de leverancer, som skal faktureres af  \r\n\r\n hovedleverandøren. Efter modtagelsen af referatet vil Danmarks regering  \r\n\r\n overveje godkendelse af de pågældende leverancer. Efter godkendelsen vil  \r\n\r\n Danmarks regering underrette Vietnams regering og hovedleverandøren. </P>  \r\n\r\n<P CLASS=PUNKT> <B>5.</B> Pro forma fakturaer </P>  \r\n\r\n<P>Ved åbning af en lånekonto i Danmarks Nationalbank vil Vietnams regering  \r\n\r\n instruere banken om, at betalinger over lånekontoen udelukkende skal  \r\n\r\n effektueres på grundlag af pro forma fakturaer, som er godkendt af  \r\n\r\n regeringerne i Vietnam og Danmark. </P>  \r\n\r\n<UL CLASS=PLAIN-LIST>  \r\n\r\n<LI>a) Udstedelse af pro forma fakturaer </LI>  \r\n\r\n</UL>  \r\n\r\n<P>For hvert projekt vil hovedleverandøren udstede pro forma fakturaer på  \r\n\r\n grundlag af den af regeringerne i Vietnam og Danmark godkendte liste over  \r\n\r\n danske leverancer, som følger: </P>  \r\n\r\n<UL CLASS=PLAIN-LIST>  \r\n\r\n<LI>1) Tjenesteydelser. </LI>  \r\n\r\n<LI>2) Udstyr, der skal afskibes i løbet af den kommende 3 måneders periode.  \r\n\r\n</LI>  \r\n\r\n<LI>3) Udstyr, som skal fremstilles i løbet af den kommende 3 måneders  \r\n\r\n periode (og de følgende måneder) til afskibning efter udløbet af den  \r\n\r\n pågældende 3 måneders periode. </LI>  \r\n\r\n</UL>  \r\n\r\n<P>Pro forma fakturaer udfærdiges i henhold til de almindelige kommercielle  \r\n\r\n betingelser og vilkår for levering af udstyr og tjenesteydelser og til  \r\n\r\n indholdet af den bankgaranti, som er aftalt mellem de berørte vietnamesiske  \r\n\r\n myndigheder og hovedleverandøren på tidspunktet for udarbejdelsen af den  \r\n\r\n endelige plan for projektgennemførelsen. </P>  \r\n\r\n<P>Udstyr skal leveres cif vietnamesisk havn og skal, hvor det er muligt,  \r\n\r\n forsikres af hovedleverandøren frem til endelig destination i Vietnam. Pro  \r\n\r\n forma fakturaer skal specificere og indbefatte leveringsomkostninger. </P>  \r\n\r\n<P>Betaling skal foretages på grundlag af pro forma fakturaer, der er  \r\n\r\n godkendt af regeringerne i Vietnam og Danmark. Hovedleverandørerne skal  \r\n\r\n stille bankgaranti for forskudsbetalinger. </P>  \r\n\r\n<P>Efter udstedelse af pro forma fakturaer vil hovedleverandøren forelægge  \r\n\r\n regeringerne i Vietnam og Danmark kopier til godkendelse. </P>  \r\n\r\n<UL CLASS=PLAIN-LIST>  \r\n\r\n<LI>b) Godkendelse af pro forma fakturaer </LI>  \r\n\r\n</UL>  \r\n\r\n<P>Efter godkendelse af pro forma fakturaer vil Vietnams regering gennem den  \r\n\r\n danske ambassade i Hanoi omgående fremsende 2 (to) godkendte kopier af hver  \r\n\r\n pro forma faktura til godkendelse af Danmarks regering og 1 (en) til betaling  \r\n\r\n over lånekontoen godkendt kopi til Danmarks Nationalbank. </P>  \r\n\r\n<P>Danmarks regering vil overveje godkendelsen af pro forma fakturaer på  \r\n\r\n grundlag af listen over danske leverancer, således som denne er godkendt af  \r\n\r\n regeringerne i Vietnam og Danmark. For så vidt angår de i stk. 5.a.3. ovenfor  \r\n\r\n omtalte pro forma fakturaer vil Danmarks regering overveje godkendelse af  \r\n\r\n afskibning af udstyr, når fremskridt på byggepladsen i henhold til  \r\n\r\n projektrapporterne berettiger en afskibning. </P>  \r\n\r\n<P>Hvis fremskridt på byggepladsen ikke berettiger en afskibning af det  \r\n\r\n pågældende udstyr, vil Danmarks regering efter samråd med Vietnams regering  \r\n\r\n træffe beslutning om midlertidig oplagring af dette udstyr hos  \r\n\r\n hovedleverandøren. </P>  \r\n\r\n<P>Efter godkendelse af pro forma fakturaer vil Danmarks regering omgående  \r\n\r\n underrette Danmarks Nationalbank ved kopier, som er godkendt til betaling  \r\n\r\n over lånekontoen. &#187; 16. december 1982§ </P>  \r\n\r\n<P>Uffe Ellemann-Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/1983"
        },
        {
            "displayName": "Accession",
            "displayValue": "L19820011964"
        },
        {
            "displayName": "Entydig dokumentidentifikation",
            "displayValue": "CM031117"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "16/12/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8. Vietnam. 5."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}