{
    "id": 52530,
    "title": "Civilforsvarsstyrelsens cirkulærskrivelse vedrørende opdelingen af materiel til brandtjenesten, reservevandforsyningstjenesten og redningstjenesten i beredskabsmateriel og uddannelsesmateriel (Til hver enkelt civilforsvarskommission) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9332 af 27/06/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende opdelingen af materiel til brandtjenesten,  \r\n\r\n reservevandforsyningstjenesten og redningstjenesten i beredskabsmateriel og  \r\n\r\n uddannelsesmateriel </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til hver enkelt  \r\n\r\n civilforsvarskommission) </P>  \r\n\r\n<BR>  \r\n\r\n<P>I cirkulærskrivelse af 21. juni 1967 redegjorde styrelsen for  \r\n\r\n hensigtsmæssigheden af en opdeling af udsendt statsmateriel i materiel, der  \r\n\r\n alene tjener beredskabsmæssige formål, og materiel der tillige kan anvendes  \r\n\r\n som uddannelsesmateriel. Til brug ved en forestående opdeling af  \r\n\r\n BRANDTJENESTENS OG RESERVEVANDFORSYNINGSTJENESTENS materiel anmodede man om  \r\n\r\n at måtte modtage indberetninger om, i hvilket omfang det af styrelsen til  \r\n\r\n civilforsvarsområderne udsendte materiel var taget i brug til uddannelse og  \r\n\r\n øvelser samt om klassifikationen af de til materiellet hørende slanger og  \r\n\r\n eventuelle ekstraslanger. </P>  \r\n\r\n<P>På grundlag af de fra civilforsvarsområderne modtagne indberetninger og de  \r\n\r\n i styrelsens cirkulærskrivelser af 27. marts 1968 givne regler for enhedernes  \r\n\r\n fremtidige slangebeholdninger har styrelsen nu for samtlige  \r\n\r\n civilforsvarsområder udarbejdet oversigter over det til områderne udleverede  \r\n\r\n materiel til brandtjenesten og reservevandforsyningstjenesten og dette  \r\n\r\n materiels opdeling i uddannelsesmateriel og beredskabsmateriel. </P>  \r\n\r\n<P>I de fleste civilforsvarsområder vil det materiel, der skal overføres fra  \r\n\r\n beredskabsbeholdning til uddannelsesbeholdning alene være slangemateriel. Det  \r\n\r\n øvrige af staten hidtil leverede materiel til brandtjenesten og  \r\n\r\n reservevandforsyningstjenesten vil herefter kun tjene beredskabsmæssige  \r\n\r\n formål, idet sprøjter og pakninger (- slanger) specielt til uddannelsesformål  \r\n\r\n vil blive stillet særskilt til rådighed for civilforsvarsområderne. I enkelte  \r\n\r\n civilforsvarsområder vil det dog indtil videre være nødvendigt, at de til  \r\n\r\n beredskabet udleverede slangegrupper og rørgrupper også anvendes til  \r\n\r\n uddannelsesformål. </P>  \r\n\r\n<P>Samtlige XXX- og XX-mærkede slanger samt eventuelt et antal X-mærkede  \r\n\r\n slanger, som tidligere har været anvendt til uddannelse og øvelser, overføres  \r\n\r\n fra beredskabsbeholdningen til uddannelsesbeholdningen. Ved overførslen af  \r\n\r\n X-mærkede slanger forudsættes det, at områderne overfører de dårligste af de  \r\n\r\n slanger, der har været anvendt ved uddannelse og øvelser. </P>  \r\n\r\n<P>I nogle civilforsvarsområder vil overførslen af slanger fra  \r\n\r\n beredskabsbeholdningen til uddannelsesbeholdningen medføre, at disse områders  \r\n\r\n beholdning af beredskabsslanger bliver mindre end svarende til den normerede  \r\n\r\n slangemængde til de udleverede enheder, fjr. Civilforsvarsstyrelsens  \r\n\r\n cirkulærskrivelse af 27. marts 1968. Til disse civilforsvarsområder vil der  \r\n\r\n snarest fra styrelsens depoter blive udsendt nye beredskabsslanger. </P>  \r\n\r\n<P>Som anført i ovennævnte cirkulærskrivelse betragtes overskydende slanger  \r\n\r\n som a conto leveringer på fremtidige materieltildelinger. </P>  \r\n\r\n<P>For REDNINGSTJENESTENS vedkommende vil der af styrelsen blive stillet  \r\n\r\n særskilt uddannelsesmateriel til rådighed for civilforsvarsområderne. Det  \r\n\r\n hidtil udleverede statsmateriel, der forudsættes at være intakt, vil, såsnart  \r\n\r\n det særlige uddannelsesmateriel er leveret, alene være at betragte som  \r\n\r\n beredskabsmateriel. I det omfang udleverede pakninger ikke måtte være  \r\n\r\n komplette og i orden (eksempelvis som følge af forbrug af forbindinger fra  \r\n\r\n sanitetstasker) må erstatningsmateriel rekvireres efter de herom gældende  \r\n\r\n bestemmelser, inden oplægning af materiellet som beredskabsmateriel finder  \r\n\r\n sted. </P>  \r\n\r\n<P>Idet man henviser til vedlagte oversigt over opdelingen i  \r\n\r\n beredskabsmateriel og uddannelsesmateriel af det til civilforsvarsområdet  \r\n\r\n leverede statsmateriel til brandtjenesten og reservevandforsyningstjenesten,  \r\n\r\n skal man anmode om, at det af staten leverede materiel til brandtjenesten,  \r\n\r\n reservevandforsyningstjenesten og redningstjenesten af civilforsvarsområdet  \r\n\r\n holdes adskilt i beredskabsmateriel og uddannelsesmateriel i overensstemmelse  \r\n\r\n med foranstående og den i oversigten foretagne opdeling, så snart særskilt  \r\n\r\n uddannelsesmateriel er stillet til rådighed. Beredskabsmateriellet må  \r\n\r\n herefter kun anvendes uden for beredskabssituationer, når særlig tilladelse  \r\n\r\n fra Civilforsvarsstyrelsen foreligger. </P>  \r\n\r\n<P>Det tilføjes, at udsendelsen af nye beredskabsslanger vil blive påbegyndt,  \r\n\r\n når styrelsen har modtaget underretning om, at den i området værende  \r\n\r\n slangebeholdning er opdelt i beredskabsslanger og uddannelsesslanger. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>K.E. Fisker </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19680933210"
        },
        {
            "displayName": "Entydig dokumentidentifikation",
            "displayValue": "CM011366"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9332"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "27/06/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}