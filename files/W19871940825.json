{
    "id": 34896,
    "title": "Opholdskommunerefusion - anbringelse uden for hjemmet - fortsatte hjælpeforanstaltninger efter det 18. år - flytning til egen bolig - weekendpleje (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19408 af 10/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>A kommune iværksatte i slutningen af 1982 hjælpeforanstaltninger i  \r\n\r\n henhold til bistandslovens § 33, stk. 1, nr. 3, overfor en pige P. A kommune  \r\n\r\n meddelte senere refusionstilsagn til D kommune, hvortil P's fader var  \r\n\r\n flyttet. D kommune anbragte i juni 1984 P i formidlet døgnpleje  \r\n\r\n (plejefamilie) i henhold til bistandslovens § 33, stk. 1, nr. 3, i B kommune.  \r\n\r\n P flyttede i april 1986 på eget initiativ til en lejlighed i B kommune. A  \r\n\r\n kommune anså det tidligere givne refusionstilsagn for bortfaldet, da P  \r\n\r\n fraflyttede plejefamilien. </I> </P>  \r\n\r\n<P> <I>Efter det oplyste om, at hjælpeforanstaltningerne i medfør af  \r\n\r\n bistandslovens § 33, stk. 1, nr. 3, i form af weekendpleje fortsatte også  \r\n\r\n efter P's flytning i april 1986, fandt Ankestyrelsen at måtte lægge afgørende  \r\n\r\n vægt på, at der havde været tale om fortløbende hjælpeforanstaltninger  \r\n\r\n overfor P i henhold til bistandslovens § 33, stk. 1, nr. 3, uanset at der  \r\n\r\n blev ydet hjælp efter lovens § 42. </I> </P>  \r\n\r\n<P> <I>Ankestyrelsen fandt herefter, at A kommune fortsat var  \r\n\r\n refusionspligtig for den hjælp, der ydedes P i henhold til bistandsloven.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opholdskommunerefusion - anbringelse uden for  \r\n\r\n hjemmet - fortsatte hjælpeforanstaltninger efter det 18. år - flytning til  \r\n\r\n egen bolig - weekendpleje (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>A kommune iværksatte i slutningen af 1982 hjælpeforanstaltninger i henhold  \r\n\r\n til bistandslovens § 33, stk. 1, nr. 3, overfor en pige P, født 1967 i form  \r\n\r\n af ophold på en efterskole. P rømmede fra efterskolen. </P>  \r\n\r\n<P>A kommune anbragte herefter i november 1982 P på et skolehjem beliggende i  \r\n\r\n A kommune. </P>  \r\n\r\n<P>P's fader, der havde forældremyndigheden, flyttede til D kommune, der  \r\n\r\n herefter overtog sagsbehandlingen. </P>  \r\n\r\n<P>A kommune meddelte refusionstilsagn til D kommune. </P>  \r\n\r\n<P>D kommune anbragte i juni 1984 P i formidlet døgnpleje i henhold til  \r\n\r\n bistandslovens § 33, stk. 1, nr. 3, i B kommune. </P>  \r\n\r\n<P>P fortsatte, mens hun boede her, sin skolegang. Efter afslutning af 9.  \r\n\r\n klasse og EFG-basisår kom P pr. 1. december 1985 i betalt praktik. P havde  \r\n\r\n under uddannelsen fået udbetalt økonomisk hjælp fra D kommune, der modtog  \r\n\r\n refusion fra A kommune. </P>  \r\n\r\n<P>P flyttede den 1. april 1986 på eget initiativ til en 1-værelses lejlighed  \r\n\r\n i B kommune. Den økonomiske hjælp blev herefter standset, idet P's husleje  \r\n\r\n blev anset for at være for høj. </P>  \r\n\r\n<P>De iværksatte hjælpeforanstaltninger fortsatte, idet P stadig var  \r\n\r\n tilknyttet den tidligere plejefamilie, der fungerede som støtte for hende  \r\n\r\n fast hveranden weekend. Plejefamilien fik udbetalt plejevederlag med 3 x  \r\n\r\n almindeligt plejevederlag i henhold til bistandslovens § 33, stk. 1, nr. 3.  \r\n\r\n</P>  \r\n\r\n<P>P søgte i september 1986 om økonomisk hjælp under sin uddannelse, da hun  \r\n\r\n ikke kunne klare sig for sin praktikløn på 3.466 kr. netto pr. måned. P's  \r\n\r\n husleje udgjorde 3.300 kr. pr. måned. P oplyste, at hun fortsat benyttede  \r\n\r\n weekendplejeordningen hos sin tidligere plejefamilie. </P>  \r\n\r\n<P>B kommune traf aftale med D kommune om, at D kommune fortsat tog sig af  \r\n\r\n hjælpeforanstaltningerne i henhold til bistandslovens § 33, stk. 1, nr. 3,  \r\n\r\n med refusion fra A kommune. </P>  \r\n\r\n<P>B kommune traf herefter beslutning om med virkning fra 1. oktober 1986 at  \r\n\r\n yde supplerende hjælp til praktiklønnen i henhold til bistandslovens § 42.  \r\n\r\n</P>  \r\n\r\n<P>B kommune anmodede herefter A kommune om refusion i henhold til  \r\n\r\n bistandslovens § 11. </P>  \r\n\r\n<P>A kommune meddelte i november 1986, at det tidligere givne  \r\n\r\n refusionstilsagn ophørte, da P fraflyttede plejefamilien og overgik til hjælp  \r\n\r\n efter bistandslovens § 42. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at B kommune var berettiget til refusion i henhold  \r\n\r\n til bistandslovens § 11 fra A kommune af økonomisk hjælp bevilget til P. </P>  \r\n\r\n<P>Amtsankenævnet lagde herved vægt på, at uanset P på eget initiativ  \r\n\r\n fraflyttede plejefamilien og indflyttede i egen lejlighed, så fortsatte  \r\n\r\n hjælpeforanstaltningerne i medfør af bistandslovens § 33, stk. 1, nr. 3, i  \r\n\r\n form af weekendpleje, hvortil A kommune tidligere havde bevilget støtte. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg i A kommune, der henviste til, at  \r\n\r\n kommunen først var blevet orienteret om P's flytning 6 måneder efter at den  \r\n\r\n fandt sted, og således ikke havde haft mulighed for at vurdere  \r\n\r\n handlingsplanen. </P>  \r\n\r\n<P>A kommune anførte videre, at pkt. 45 i Socialstyrelsens vejledning af 21.  \r\n\r\n november 1984 om døgnforanstaltninger for børn og unge måtte forstås således,  \r\n\r\n at der ikke samtidig kunne ydes hjælp efter bistandslovens § 33, stk. 1, nr.  \r\n\r\n 3, og § 42. Kommunen fandt derfor, at betalingsforpligtelsen efter  \r\n\r\n bistandslovens § 11 var ophørt. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 11, § 33, stk. 1, nr. 3, og § 42. </P>  \r\n\r\n<P>Socialstyrelsens vejledning nr. 4 af 21. november 1984 om forvaltningen af  \r\n\r\n bistandslovens bestemmelser om døgnforanstaltninger og privat familiepleje  \r\n\r\n for børn og unge, pkt. 45 og 51. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder efter det oplyste om, at hjælpeforanstaltningerne i  \r\n\r\n medfør af bistandslovens § 33, stk. 1, nr. 3, i form af weekendpleje  \r\n\r\n fortsatte også efter P's flytning i april 1986, at måtte lægge afgørende vægt  \r\n\r\n på, at der har været tale om fortløbende hjælpeforanstaltninger overfor P i  \r\n\r\n henhold til bistandslovens § 33, stk. 1, nr. 3, uanset at der blev ydet hjælp  \r\n\r\n efter lovens § 42. Som anført i Socialstyrelsens vejledning af 21. november  \r\n\r\n 1984, pkt. 51, kan hjælp efter de nævnte bestemmelser kombineres i en  \r\n\r\n udslusningssituation og en efterfølgende periode. </P>  \r\n\r\n<P>Ankestyrelsen finder herefter, at A kommune fortsat er refusionspligtig  \r\n\r\n for den hjælp, der ydes P i henhold til bistandsloven, og tiltræder således  \r\n\r\n nævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Bistandsloven § 42.",
        "(* 1) Offentliggjort af Socialstyrelsen i SM O-043-88 15/05/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871940825"
        },
        {
            "displayName": "Entydig dokumentidentifikation",
            "displayValue": "CA002827"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19408"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "10/12/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20250-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}