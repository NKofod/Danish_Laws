{
    "id": 49138,
    "title": "Cirkulære om reservation af arealer i tilslutning til en eventuel Storebæltsbros landfæster ",
    "documentTypeId": "140",
    "isSagsforlobPeriodValid": false,
    "shortName": "CIR nr 9015 af 25/05/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om reservation af arealer i  \r\n\r\n tilslutning til en eventuel Storebæltsbros landfæster </H1>  \r\n\r\n<P></P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>I fortsættelse af folketingets beslutning om at udsætte bygningen af  \r\n\r\n Storebæltsbroen traf regeringen beslutning om, at der ved  \r\n\r\n ekspropriationskommissionens foranstaltning skal reserveres arealer til de  \r\n\r\n anlæg, der skal udføres på land i forbindelse med broens bygning.  \r\n\r\n Reservationen skal ske på grundlag af det projekt, der forudsættes lagt til  \r\n\r\n grund for ekspropriationen, når denne måtte blive aktuel. </P>  \r\n\r\n<P>Arealreservationen sker ved, at der med hjemmel i anlægsloven af 13. juni  \r\n\r\n 1973, § 11, pålægges arealerne byggelinieservitut af samme indhold og med  \r\n\r\n samme retsvirkning som de i § 34 i lov om offentlige veje omhandlede  \r\n\r\n servitutter. </P>  \r\n\r\n<P>I den redegørelse, som ministeren for offentlige arbejder afgav i  \r\n\r\n folketinget den 17. oktober 1978 om udskydelse af broanlægget, hedder det  \r\n\r\n blandt andet, at der vill &#187;blive taget de nødvendige skridt til at  \r\n\r\n sikre, at der ikke træffes dispositioner, som kan vanskeliggøre  \r\n\r\n gennemførelsen af projektet til sin tid&#171;. </P>  \r\n\r\n<P>På denne baggrund fastsætter miljøministeriet i dette cirkulære, at der  \r\n\r\n skal lægges visse begrænsninger på anvendelsen af arealerne omkring den  \r\n\r\n kommende Storebæltsbros landfæster. </P>  \r\n\r\n<P>Denne arealreservation har til formål, dels at hindre, at der opføres  \r\n\r\n bebyggelse, der er særlig følsom over for støj fra den trafik, broen vil  \r\n\r\n medføre, dels at sikre de landskabelige interesser, der knytter sig til  \r\n\r\n samspillet mellem den projekterede Storebæltsbro, dens landfæster og  \r\n\r\n omgivelser. Det er i denne forbindelse navnlig hensigten at sikre  \r\n\r\n udsigtsforholdene omkring anlægget. </P>  \r\n\r\n<P>Reservationen har karakter af en friholdelse af de omhandlede arealer,  \r\n\r\n således at der ikke opføres bebyggelse eller udføres anlæg, der vil være til  \r\n\r\n hinder for de tilstræbte formål. </P>  \r\n\r\n<P>Cirkulæret udstedes i henhold til § 4 i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 513 af 29.  \r\n\r\n september 1978, § 3, stk. 2 og § 9, stk. 4, i lov om by- og landzoner,  \r\n\r\n (milljøministeriets lovbekendtgørelse nr. 300 af 23. juni 1980), samt § 7,  \r\n\r\n stk. 6, i lov nr. 237 af 8. juni 1977 om råstoffer. </P>  \r\n\r\n<P>Cirkulærets punkt II indeholder de forudsætninger vedrørende  \r\n\r\n aralanvendelsen, som skal lægges til grund for region- og  \r\n\r\n kommuneplanlægningen. I punkt III er der indeholdt nærmere forskrifter for  \r\n\r\n zonemyndighedernes administration af §§ 6-8 i by- og landzoneloven, og punkt  \r\n\r\n IV omhandler råstofloven. </P>  \r\n\r\n<P>II. Forudsætninger for regionplanlægning og kommuneplanlægning </P>  \r\n\r\n<P>a. Regionplanlægningen </P>  \r\n\r\n<P>I medfør af § 4 i lands- og regionplanloven fastsættes herved efter  \r\n\r\n forhandling med de berørte ministre og de kommunale organisationer, at  \r\n\r\n regionplanlægningen skal udføres ud fra den forudsætning, at der inden for  \r\n\r\n det på vedhæftede kort (bilag 1) som zone I viste areal ikke må ske udlæg af  \r\n\r\n arealer til bebyggelse, og at der på det som zone II viste areal kun opføres  \r\n\r\n bebyggelse, som både danner en naturlig overgang til de eksisterende  \r\n\r\n landzonearealer, og som i øvrigt med hensyn til højde og udseende kan indgå i  \r\n\r\n en harmonisk sammenhæng med det eventuelle fremtidige broanlæg og dets  \r\n\r\n landfæster. </P>  \r\n\r\n<P>Herudover må bebyggelsen ikke være støjfølsom. Arealet vil være egnet til  \r\n\r\n erhvervsbebyggelse, herunder lettere industri. Med hensyn til støjfølsomme  \r\n\r\n bebyggelsesarter kan i øvrigt henvises til miljøstyrelsens vejledning nr.  \r\n\r\n 2/1974, &#187;Miljøhensyn ved planlægning&#171;. </P>  \r\n\r\n<P>Afgrænsningen mellem zone I og II er en linie 150 m syd for den  \r\n\r\n projekterede motorvejs sydlige vejkant. </P>  \r\n\r\n<P>Til de berørte amtsråd og kommunalbestyrelser er der af planstyrelsen  \r\n\r\n udsendt de kort i 1:25.000, som skal danne grundlag for regionplanlægningen  \r\n\r\n og administration i øvrigt. </P>  \r\n\r\n<P>I bilag 2 er nævnt de amtskommuner og kommuner, som berøres af ovennævnte  \r\n\r\n arealreservation. </P>  \r\n\r\n<P>b. Kommuneplanlægningen </P>  \r\n\r\n<P>I medfør af § 2, jfr. § 15, stk. 1, i kommuneplanloven (lov nr. 287 af 26.  \r\n\r\n juni 1975) skal kommunalbestyrelsen, når der foreligger en godkendt  \r\n\r\n regionplan, tilvejebringe en kommuneplan, som ikke må stride mod  \r\n\r\n regionplanlægningen eller mod beslutninger efter lands- og regionplanlovens §  \r\n\r\n 4. </P>  \r\n\r\n<P>Det påhviler således kommunalbestyrelsen ved udarbejdelsen af  \r\n\r\n kommuneplanen i overensstemmelse med ovennævnte landsplandirektiv at sikre  \r\n\r\n cirkulærets formål i kommuneplanen. </P>  \r\n\r\n<P>I medfør af § 8, stk. 1, jfr. stk. 3, i kommuneplanloven påhviler det  \r\n\r\n amtsrådet at påse, at kommuneplanforslaget er i overensstemmelse med  \r\n\r\n regionplanlægningen og beslutninger i medfør af lands- og regionplanlovens §  \r\n\r\n 4. </P>  \r\n\r\n<P>Amtsrådet skal således ved sin administration af kommuneplanlovens § 8  \r\n\r\n påse, at kommuneplanen er i overensstemmelse med ovennævnte i punkt II  \r\n\r\n indeholdte landsplandirektiv. </P>  \r\n\r\n<P>I 15-rammerne </P>  \r\n\r\n<P>I overgangsperioden, indtil kommuneplanen foreligger, kan de reserverede  \r\n\r\n arealer være omfattet af godkendte midlertidige rammer for  \r\n\r\n lokalplanlægningen, jfr. § 15, stk. 2, i kommuneplanloven. </P>  \r\n\r\n<P>I disse situationer skal kommunalbestyrelserne i deres lokalplanlægning  \r\n\r\n tage hensyn til arealreservationen, også selv om denne vedrører områder inden  \r\n\r\n for § 15-rammerne. I de situationer, hvor kommunalbestyrelsen ønsker at  \r\n\r\n udvide eller ændre de godkendte § 15-rammer til at omfatte det nu reserverede  \r\n\r\n areal, skal forslaget til ændring af § 15-rammerne lægge arealreservationen  \r\n\r\n til grund. </P>  \r\n\r\n<P>III. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 4, i by- og landzoneloven fastsættes herved, at  \r\n\r\n zonemyndigheden ikke i medfør af § 9, stk. 1, må meddele tilladelser, som er  \r\n\r\n i strid med reservationen, jfr. ovenfor under punkt II. I område I må normalt  \r\n\r\n kun opføres den bebyggelse, der er erhvervsmæssig nødvendig for driften af en  \r\n\r\n eksisterende landbrugs- eller skovbrugsejendom eller for udøvelsen af  \r\n\r\n fiskerierhvervet, og som derfor kan opføres uden zonetilladelse, jfr. by- og  \r\n\r\n landzonelovens § 7, stk. 1. </P>  \r\n\r\n<P>Med ovennævnte begrænsninger kan zoneloven administreres på sædvanlig måde  \r\n\r\n i overensstemmelse med loven og miljøministeriets cirkulærer herom. </P>  \r\n\r\n<P>IV. Råstofloven </P>  \r\n\r\n<P>Tilladelse til råstofindvinding inden for de nævnte områder kan kun  \r\n\r\n meddeles af miljøministeren, jfr. § 7, stk. 5 og 6, i lov nr. 237 af 8. juni  \r\n\r\n 1977 om råstoffer. </P>  \r\n\r\n<P>V. Afslutning </P>  \r\n\r\n<P>Ønsker om ændringer i arealreservationen i forhold til den her fastlagte,  \r\n\r\n som senere måtte fremkomme fra de kommunale og regionale  \r\n\r\n planlægningsmyndigheder og berørte statsmyndigheder, må forelægges  \r\n\r\n planstyrelsen, som så under hensyn til ændringernes omfang og konsekvens vil  \r\n\r\n tage stilling til, hvilken procedure der skal følges. Reservationen er ikke  \r\n\r\n til hinder for etablering af midlertidige arbejdspladser til brug for  \r\n\r\n statsbroens eller de tilsluttede anlægs etablering. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 25. maj 1981 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Erik Holst </P>  \r\n\r\n<P CLASS=MINISTER ALIGN=RIGHT>/Christian S. Nissen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>FYNSSIDEN </P>  \r\n\r\n<P><IMG SRC=\"/image.aspx?id=49138&img=CR7947_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 1 </P>  \r\n\r\n<P>SJÆLLANDSSIDEN </P>  \r\n\r\n<P><IMG SRC=\"/image.aspx?id=49138&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P>KOMMUNER </P>  \r\n\r\n<P>Korsør </P>  \r\n\r\n<P>Nyborg </P>  \r\n\r\n<P>AMTSKOMMUNER </P>  \r\n\r\n<P>Vestsjælland </P>  \r\n\r\n<P>Fyn </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>Landsplandirektiv. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19810901509"
        },
        {
            "displayName": "Entydig dokumentidentifikation",
            "displayValue": "CM007947"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9015"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "25/05/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. Dep. 4. kt. j. nr. 202-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}