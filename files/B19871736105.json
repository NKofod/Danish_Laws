{
    "id": 50724,
    "title": "Bestemmelser om koncession til erhvervsmæssig luftfart med lette luftfartøjer",
    "documentTypeId": "60",
    "isSagsforlobPeriodValid": false,
    "shortName": "BEK nr 17361 af 12/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om koncession til erhvervsmæssig  \r\n\r\n luftfart med lette luftfartøjer </H1>  \r\n\r\n<P></P>  \r\n\r\n<P>I medfør af kapitel 7, § 149, stk. 4, stk. 12 og stk. 13, samt § 153 i lov  \r\n\r\n om luftfart, jf. lovbekendtgørelse nr. 408 af 11. september 1985, fastsætter  \r\n\r\n Statens Luftfartsvæsen herved efter bemyndigelse fra Ministeriet for  \r\n\r\n Offentlige Arbejder følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 Bestemmelser vedrørende erhvervsmæssig fotograferingsflyvning, seneste  \r\n\r\n udgave, for tiden Ministeriet for Offentlige Arbejders bekendtgørelse af 28.  \r\n\r\n juli 1958. </P>  \r\n\r\n<P>1.2 Driftsforskrifter vedrørende taxaflyvning, seneste udgave, for tiden  \r\n\r\n Ministeriet for Offentlige Arbejders bekendtgørelse af 27. juni 1966, som  \r\n\r\n ændret ved bekendtgørelse nr. 397 af 11. oktober 1967. </P>  \r\n\r\n<P>1.3 Gebyrreglement for Statens Luftfartsvæsen, det til enhver tid  \r\n\r\n gældende, for tiden det med gyldighed fra 1. januar 1987. </P>  \r\n\r\n<P>1.4 BL 5-1, Erhvervsmæssig ambulanceflyvning og sygetransport, seneste  \r\n\r\n udgave, for tiden 3. udgave af 1. september 1982. </P>  \r\n\r\n<P>1.5 BL 5-2, Landbrugsflyvning, seneste udgave, for tiden 4. udgave af 1.  \r\n\r\n oktober 1981. </P>  \r\n\r\n<P>1.6 BL 5-4, Rundflyvning med landflyvemaskiner og godkendelse af  \r\n\r\n midlertidige landingspladser (rundflyvningspladser), seneste udgave, for  \r\n\r\n tiden 2. udgave af 1. maj 1957. </P>  \r\n\r\n<P>1.7 BL 5-8, Målflyvning, målbugsering, reklameflyvning og  \r\n\r\n reklamenedkastning, seneste udgave, for tiden 1. udgave af 1. november 1959.  \r\n\r\n</P>  \r\n\r\n<P>1.8 BL 5-36, Ledningsinspektion udført fra helikopter, seneste udgave, for  \r\n\r\n tiden 1. udgave af 1. januar 1983. </P>  \r\n\r\n<P>1.9 BL 5-37, Rundflyvning med helikopter, seneste udgave, for tiden 1.  \r\n\r\n udgave af 15. juni 1983. </P>  \r\n\r\n<P>1.10 BL 6-07, Luftfartsskole - flyveskole, seneste udgave, for tiden 2.  \r\n\r\n udgave af 1. marts 1986. </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Koncession til erhvervsmæssig luftfart, bortset fra ruteflyvning, med  \r\n\r\n luftfartøjer, hvis højst tilladte startmasse ikke overstiger 5.700 kg, eller  \r\n\r\n som ifølge luftdygtighedsbeviset er godkendt til befordring af højst 10  \r\n\r\n passagerer, meddeles af Statens Luftfartsvæsen efter bestemmelserne i denne  \r\n\r\n BL. </P>  \r\n\r\n<P>2.2 Ansøgning om udstedelse af en koncession skal indsendes på en  \r\n\r\n formular, der er autoriseret af Statens Luftfartsvæsen. </P>  \r\n\r\n<P>2.3 Koncession kan kun meddeles til den, der opfylder de gældende vilkår i  \r\n\r\n luftfartslovens § 7, stk. 1, for registrering af luftfartøjer her i landet.  \r\n\r\n</P>  \r\n\r\n<P>2.4 Opfylder indehaveren af en koncession ikke længere de betingelser, der  \r\n\r\n er fastsat for opnåelse af denne, tilbagekaldes koncessionen, hvis forholdet  \r\n\r\n ikke bliver rettet inden en frist, der er fastsat af Statens Luftfartsvæsen.  \r\n\r\n</P>  \r\n\r\n<P>2.5 Koncession meddeles på bestemt tid og kan gøres afhængig af de vilkår,  \r\n\r\n som skønnes påkrævede. </P>  \r\n\r\n<P>2.6 Hvis der under udøvelsen af den virksomhed, som koncessionen omfatter,  \r\n\r\n finder væsentlig tilsidesættelse sted af bestemmelserne i denne BL eller de i  \r\n\r\n øvrigt gældende forskrifter for virksomheden, kan koncessionen tilbagekaldes.  \r\n\r\n Hvor det antages, at koncessionens indehaver ikke er i stand til behørigt at  \r\n\r\n iværksætte eller opretholde den tilladte virksomhed, kan koncessionen  \r\n\r\n ligeledes tilbagekaldes. </P>  \r\n\r\n<P CLASS=PUNKT> <B>3.</B> Koncessioner </P>  \r\n\r\n<P>3.1 Taxaflyvning </P>  \r\n\r\n<P>3.1.1 Ved taxaflyvning forstås ikke-regelmæssig, erhvervsmæssig transport  \r\n\r\n af passagerer udført med luftfartøjer, som er godkendt til befordring af  \r\n\r\n højst 10 passagerer, og ikke-regelmæssig, erhvervsmæssig transport af fragt,  \r\n\r\n udført med luftfartøjer, hvis højst tilladte startmasse ikke overstiger 5.700  \r\n\r\n kg. </P>  \r\n\r\n<P>3.1.2 Koncession til taxaflyvning giver ret til i erhvervsøjemed at udføre  \r\n\r\n lejlighedsvis befordring af passagerer og fragt på bestilling. For flyvning  \r\n\r\n med passagerer gælder, at bestemmelsesstedet skal være valgt af den eller  \r\n\r\n dem, som har bestilt transporten, og at ingen del af luftfartøjets kapacitet  \r\n\r\n må videresælges til offentligheden. </P>  \r\n\r\n<P>3.1.2.1 Koncession til taxaflyvning IFR med flyvemaskiner og VFR/IFR med  \r\n\r\n helikopter giver tillige ret til at udføre ambulanceflyvning, jf. BL 5-1.  \r\n\r\n</P>  \r\n\r\n<P>3.1.3 For særlige strækninger kan Statens Luftfartsvæsen efter  \r\n\r\n bemyndigelse fra Ministeriet for Offentlige Arbejder godkende, at der udføres  \r\n\r\n rutetaxaflyvning. Herved forstås taxaflyvning efter annoncerede, faste  \r\n\r\n afgangstider og med individuelt salg. Rutetaxaflyvning betragtes ikke som  \r\n\r\n ruteflyvning. </P>  \r\n\r\n<P>3.1.3.1 Tilladelse til rutetaxaflyvning kan på en strækning meddeles til  \r\n\r\n flere koncessionshavere. Dette gælder dog ikke ved flyvning til og fra Læsø,  \r\n\r\n Anholt, Samsø og Ærø samt flyvning i Grønland. </P>  \r\n\r\n<P>3.1.4 Koncession til taxaflyvning udstedes gældende for taxaflyvning VFR  \r\n\r\n og/eller taxaflyvning IFR. </P>  \r\n\r\n<P>3.1.5 Taxaflyvning skal udføres i overensstemmelse med de  \r\n\r\n driftsforskrifter, der til enhver tid er fastsat vedrørende denne form for  \r\n\r\n flyvning. </P>  \r\n\r\n<P>3.2 Flyveskolevirksomhed </P>  \r\n\r\n<P>3.2.1 Ved skoleflyvning forstås flyvning ved en flyveskole med det formål,  \r\n\r\n at en elev kan opnå certifikat/bevis eller PFT. </P>  \r\n\r\n<P>3.2.2 Koncession til flyveskolevirksomhed giver ret til i erhvervsøjemed  \r\n\r\n at udføre praktisk undervisning, for så vidt angår de uddannelser af elever,  \r\n\r\n der er nævnt i koncessionen, til disses opnåelse af certifikat/bevis eller  \r\n\r\n PFT. </P>  \r\n\r\n<P>3.2.3 Flyveskolevirksomhed skal drives i overensstemmelse med BL 6-07.  \r\n\r\n</P>  \r\n\r\n<P>3.3 Rundflyvning </P>  \r\n\r\n<P>3.3.1 Ved rundflyvning forstås flyvning, der udføres med start og landing  \r\n\r\n på samme plads, og som foregår inden for et område, der dækkes af en cirkel  \r\n\r\n med centrum i pladsens midte og med en radius på 50 km, og hvorunder der  \r\n\r\n medføres passagerer mod betaling. </P>  \r\n\r\n<P>3.3.2 Koncession til rundflyvning udstedes gældende for henholdsvis  \r\n\r\n flyvemaskine eller helikopter. </P>  \r\n\r\n<P>3.3.3 Koncession til rundflyvning giver ret til i erhvervsøjemed at udføre  \r\n\r\n rundflyvning som defineret i pkt. 3.3.1. </P>  \r\n\r\n<P>3.3.4 Rundflyvning med flyvemaskine skal udføres i overensstemmelse med BL  \r\n\r\n 5-4. Rundflyvning med helikopter skal udføres i overensstemmelse med BL 5-37.  \r\n\r\n</P>  \r\n\r\n<P>3.4 Fotograferingsflyvning </P>  \r\n\r\n<P>3.4.1 Ved fotograferingsflyvning forstås flyvning, hvorunder der foretages  \r\n\r\n fotografering af jord-, sø- eller luftmål med henblik på efterfølgende salg  \r\n\r\n eller anden erhvervsmæssig udnyttelse af optagelserne. </P>  \r\n\r\n<P>3.4.2 Koncession til fotograferingsflyvning giver ret til i erhvervsøjemed  \r\n\r\n at udføre fotograferingsflyvning som defineret i pkt. 3.4.1. </P>  \r\n\r\n<P>3.4.3 Fotograferingsflyvning skal udføres i overensstemmelse med  \r\n\r\n Ministeriet for Offentlige Arbejders bekendtgørelse af 28. juli 1958. </P>  \r\n\r\n<P>3.5 Landbrugsflyvning </P>  \r\n\r\n<P>3.5.1 Ved landbrugsflyvning forstås sprøjtning, pudring, tilsåning eller  \r\n\r\n gødskning af skov- og landbrugsarealer fra luftfartøj. </P>  \r\n\r\n<P>3.5.2 Koncession til landbrugsflyvning giver ret til i erhvervsøjemed at  \r\n\r\n udføre landbrugsflyvning som defineret i pkt. 3.5.1. </P>  \r\n\r\n<P>3.5.3 Landbrugsflyvning skal udføres i overensstemmelse med BL 5-2. </P>  \r\n\r\n<P>3.6 Ledningsinspektion udført fra helikopter </P>  \r\n\r\n<P>3.6.1 Ved ledningsinspektion forstås flyvning i lav højde langs ledninger  \r\n\r\n med det formål at udføre inspektion eller rengøring af ledninger, master  \r\n\r\n eller anlæg i tilknytning hertil. </P>  \r\n\r\n<P>3.6.2 Koncession til ledningsinspektion udført fra helikopter giver ret  \r\n\r\n til i erhvervsøjemed at udføre ledningsinspektion som defineret i pkt. 3.6.1.  \r\n\r\n</P>  \r\n\r\n<P>3.6.3 Ledningsinspektion udført fra helikopter skal udføres i  \r\n\r\n overensstemmelse med BL 5-36. </P>  \r\n\r\n<P>3.7 Målflyvning, målbugsering, reklameflyvning og reklamenedkastning </P>  \r\n\r\n<P>3.7.1 Ved målflyvning forstås flyvning, hvor et luftfartøj fungerer som  \r\n\r\n mål ved sigteøvelser. </P>  \r\n\r\n<P>3.7.2 Ved målbugsering forstås flyvning, hvor et luftfartøj bugserer mål,  \r\n\r\n der benyttes til sigte- eller skydeøvelser. </P>  \r\n\r\n<P>3.7.3 Ved reklameflyvning forstås flyvning, der fortrinsvis udføres med  \r\n\r\n det formål at reklamere fra luftfartøjet. </P>  \r\n\r\n<P>3.7.4 Ved reklamenedkastning forstås nedkastning under flyvning af  \r\n\r\n reklamesedler eller andre reklamegenstande fra et luftfartøj. </P>  \r\n\r\n<P>3.7.5 Koncession til målflyvning, målbugsering, reklameflyvning og  \r\n\r\n reklamenedkastning giver ret til i erhvervsøjemed at udføre denne form for  \r\n\r\n flyvning som defineret i pkt. 3.7.1, 3.7.2, 3.7.3 og 3.7.4. </P>  \r\n\r\n<P>3.7.6 Målflyvning, målbugsering, reklameflyvning og reklamenedkastning  \r\n\r\n skal udføres i overensstemmelse med BL 5-8. </P>  \r\n\r\n<P>3.8 Andet </P>  \r\n\r\n<P>Statens Luftfartsvæsen kan tillade andre former for erhvervsmæssig  \r\n\r\n flyvning. Luftfartsvæsenet fastsætter i hvert enkelt tilfælde de gældende  \r\n\r\n vilkår for flyvningen. </P>  \r\n\r\n<P CLASS=PUNKT> <B>4.</B> Luftfartøjer </P>  \r\n\r\n<P>4.1 Koncessionshaveren skal være registreret eneejer af mindst et  \r\n\r\n luftfartøj, der er egnet til koncessionsudøvelsen. </P>  \r\n\r\n<P>4.2 Hvis koncessionshaveren i forbindelse med taxa- og rundflyvning ønsker  \r\n\r\n at benytte luftfartøjer, der er stillet til rådighed for ham, skal det  \r\n\r\n godkendes af Statens Luftfartsvæsen. </P>  \r\n\r\n<P>4.3 Koncessionshaveren er ansvarlig for, at et luftfartøj, der benyttes på  \r\n\r\n koncessionen, er luftdygtigt. </P>  \r\n\r\n<P CLASS=PUNKT> <B>5.</B> Passagerforsikring </P>  \r\n\r\n<P>For luftfartøjer, der benyttes til taxaflyvning og rundflyvning, skal der  \r\n\r\n være tegnet en passagerforsikring, der dækker det ansvar, der er nævnt i  \r\n\r\n luftfartslovens § 111 og § 111a. Dokumentation herfor skal foreligge i  \r\n\r\n Statens Luftfartsvæsen i en form, der er godkendt af luftfartsvæsenet. </P>  \r\n\r\n<P CLASS=PUNKT> <B>6.</B> Gebyr </P>  \r\n\r\n<P>For udstedelse, opretholdelse og fornyelse eller ved ændring af en  \r\n\r\n koncession skal der betales gebyr i henhold til det gebyrreglement, der til  \r\n\r\n enhver tid er gældende for Statens Luftfartsvæsen. </P>  \r\n\r\n<P CLASS=PUNKT> <B>7.</B> Straf </P>  \r\n\r\n<P>7.1 Udførelse af erhvervsmæssig luftfart uden koncession straffes i medfør  \r\n\r\n af luftfartslovens § 149, stk. 4, med bøde eller hæfte. </P>  \r\n\r\n<P>7.2 Udførelse af erhvervsmæssig luftfart i strid med den meddelte  \r\n\r\n koncession straffes i medfør af luftfartslovens § 149, stk. 12, med bøde  \r\n\r\n eller hæfte. På samme måde straffes den, som i erhvervsmæssigt øjemed  \r\n\r\n formidler befordring med et luftfartøj, vidende om at befordringen udføres i  \r\n\r\n strid med sådanne vilkår. Der kan pålægges en virksomheds ejer eller bruger  \r\n\r\n bødeansvar, selv om lovovertrædelsen ikke kan tilregnes som forsætlig eller  \r\n\r\n uagtsom. For bødeansvaret fastsættes ingen forvandlingsstraf. </P>  \r\n\r\n<P>7.3 For overtrædelser, der begås af aktieselskaber eller lignende, kan der  \r\n\r\n pålægges selskabet som sådant bødeansvar, jf. luftfartslovens § 149, stk. 13.  \r\n\r\n</P>  \r\n\r\n<P CLASS=PUNKT> <B>8.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>9.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Ministeriet for Offentlige Arbejder. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>Denne BL træder i kraft den 1. august 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 12. juni  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>V. K. H. Eggers </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19871736105"
        },
        {
            "displayName": "Entydig dokumentidentifikation",
            "displayValue": "CM009548"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17361"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "14-4/10-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}