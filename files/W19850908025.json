{
    "id": 156574,
    "title": "Ankestyrelsens principafgørelse O-86-85 om boligindretning - hjælpemiddel - etablering af parkeringsplads - opsætning af stikkontaktstander - reserveret parkeringsplads i parkeringskælder - automatisk portåbner",
    "documentTypeId": "240",
    "isSagsforlobPeriodValid": true,
    "shortName": "KEN nr 9080 af 04/12/1985",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-86-85 om boligindretning - hjælpemiddel - etablering af parkeringsplads - opsætning af stikkontaktstander - reserveret parkeringsplads i parkeringskælder - automatisk portåbner</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om hjælp til parkeringsplads i henhold til § 59.</p>\r\n   <p class=\"TekstGenerel\">I den ene sag fandtes der ikke at være hjemmel i § 59 til at yde hjælp til etablering af parkeringsplads og stikkontaktstander, som var placeret udenfor ansøgerens egentlige boligareal.</p>\r\n   <p class=\"TekstGenerel\">I den anden sag, hvor ansøger boede i lejlighed med tilhørende par keringskælder i ejendommen, fandt Ankestyrelsen, at parkeringskælderen kunne anses for en del af boligen. En ansøgning om hjælp til automatisk portåbner til parkeringskælder samt reserveret parkeringsplads i ovennævnte kælder fandtes herefter at kunne imødekommes efter bistandslovens § 59, da det ansøgte måtte anses for at være nødvendigt for at gøre boligen egnet som opholdssted for ansøgeren.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>01-04-2011</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 59</p>\r\n<p>Lov om social service - lovbekendtgørelse nr. 979 af 1. oktober 2008 - § 116, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>Vi henviser til vejledning nr. 7 af 15. februar 2011 om hjælpemidler, biler, boligindregning mv. (Vejledning nr. 6 til serviceloven)</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 11380-84</p>\r\n<p>Et gift par, som begge havde fået bevilget støtte til bil, søgte om hjælp efter bistandslovens § 59 til etablering af parkeringspladser og opsætning af stikkontaktstander til brug ved afrimning af deres invalidebiler. Både manden og hustruen var stærkt bevægelseshandicappede på grund af følger efter polio. De boede i et lejet rækkehus, som var specielt indrettet til bevægelseshæmmede. Da de anviste parkeringspladser, som lå uden for bebyggelsen, gav anledning til en del praktiske vanskeligheder, særligt om vinteren, søgte parret om støtte til ændring af parkeringsforholdene ved boligen. Herved ville man kunne opnå, at bilerne kunne placeres lige ved huset og dermed for begges vedkommende give de korteste gang- og kørelinier, ligesom det ville være muligt at placere parkeringspladsen i niveau med fortov og kørebane samt trække en elektrisk ledning til stikkontakt til begge biler.</p>\r\n<p>Social- og sundhedsforvaltningen gav afslag på hjælp til etablering af parkeringspladser og opsætning af stikkontaktstander. Forvaltningen begrundede sin afgørelse med, at etablering af parkeringsplads uden for boligen ikke var omfattet af bistandslovens § 59, og at de ansøgte ændringer heller ikke skønnedes at kunne afhjælpe eller i betydelig grad formindske de boligmæssige ulemper ved opholdet i hjemmet. Polioforeningen anførte, at det var af afgørende betydning for parret, at afstanden mellem bolig og parkeringsplads blev så kort som mulig. Hustruen havde på grund af sin invaliditet ikke mulighed for at skrabe is af bilruderne. Også for manden, der havde fået bevilget bil til transport til og fra arbejde, var det af afgørende sikkerhedsmæssig betydning, at han ikke skulle skrabe bilruder, før han kørte på arbejde.</p>\r\n<p>Socialstyrelsen udtalte, at da sigtet med at yde hjælp efter bistandslovens § 59 er at afhjælpe eller i betydelig grad at formindske de boligmæssige ulemper ved ophold i eget hjem, jf. pkt. 47 i Socialministeriets cirkulære af 4. november 1975, fandt Socialstyrelsen, at \"boligen\" i denne forbindelse måtte opfattes i videste forstand. Efter Socialstyrelsens opfattelse kunne det ansøgte derfor ydes som nødvendig hjælp efter bistandslovens § 59, stk. 1.</p>\r\n<p>Lovgrundlaget er bistandslovens § 59, stk. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen er enig med social- og sundhedsforvaltningen i, at bistandslovens § 59, stk. 1, ikke indeholder hjemmel til at yde hjælptil etablering af parkeringspladser og stikkontaktstander, som placeres uden for det egentlige boligareal. Ankestyrelsen tiltræder således socialforvaltningens afgørelse.</p>\r\n<p>Ankestyrelsen anmoder samtidig forvaltningen om at foranledige, at manden vejledes om muligheden for at opnå bevilling til anskaffelse af en bilvarmer.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 13530-84</p>\r\n<p>En ansøger, der på grund af lammelser var permanent kørestolsbruger, søgte om hjælp efter bistandslovens §§ 58 - 59 til automatiskportåbner til parkeringskælder samt reserveret parkeringsplads i par keringskælderen.</p>\r\n<p>Ansøger boede i en moderne lejebolig i en ejendom, hvortil der hørte parkeringskælder. Parkeringskælderen var en del af ejendommen og i umiddelbar tilknytning til lejligheden ved elevator. For handicappede beboere var der mulighed for at få udleveret en automatisk portåbner mod et depositum på 800 kr. som et éngangsbeløb. En reserveret parkeringsplads kunne fås mod betaling af et depositum på 2.000 kr.</p>\r\n<p>Social- og sundhedsforvaltningen gav afslag på hjælp i henhold til bistandslovens §§ 58 og 59 til automatisk portåbner til parkeringskælder samt reserveret parkeringsplads i parkeringskælderen. Forvaltningen begrundede sin afgørelse med, at løs automatisk portåbner samt etablering af parkeringsplads uden for boligen ikke var omfattet af de ovennævnte bestemmelser i bistandsloven, ligesom de ansøgte ændringer ikke skønnedes at kunne afhjælpe eller i betydelig grad formindske de boligmæssige ulemper ved opholdet i eget hjem.</p>\r\n<p>Ansøgeren anførte, at han selv havde afholdt udgifterne til portåbner og reservation af parkeringsplads, og at en portåbner var til umådelig stor lettelse ved ned- og opkørsel til den til lejligheden hørende kælderparkeringsplads, idet ansøger ikke altid kunne påregne at komme så tæt på portlåsen, at han kunne nå denne fra sin fastlåste plads i bilen. Ansøger anførte endvidere, at fast afmærket parkeringsfelt i betydelig grad ville formindske hans daglige parkeringsproblemer, idet han ved parkering i et fast afmærket P-felt mellem væg og søjle var sikret, at han kunne komme ud af og ind i bilen, idet ud- og indstigning skulle foregå med fuldt åben dør til og fra kørestol.</p>\r\n<p>Social- og sundhedsforvaltningen bemærkede, at der udover parkeringskælder var gode parkeringsmuligheder i gadeniveau foran den ejendom, hvor ansøger boede, således at han kunne køre i sin kørestol direkte ind i selve bygningen, hvis han søgte om afmærkning af invalidevogns P-plads.</p>\r\n<p>Fra Socialstyrelsen forelå en udtalelse om anvendelse af bistandslovens § 59 i tilfælde, hvor der er tale om foranstaltninger uden for det egentlige beboelsesareal. Socialstyrelsens udtalelser er gengivet under sag nr. 1, hvortil henvises.</p>\r\n<p>Lovgrundlaget er bistandslovens §§ 58 og 59.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltræder, at det ansøgte ikke kan anses for omfattet af bistandslovens § 58.</p>\r\n<p>Ankestyrelsen finder derimod, at efter oplysningerne om parkeringskælderens beliggenhed og adgangen hertil kan parkeringskælderen anses for en del af ansøgers bolig.</p>\r\n<p>Ankestyrelsen finder endvidere, at det ansøgte må anses for at være nødvendigt for at gøre boligen bedre egnet som opholdssted for ansøger.</p>\r\n<p>Ankestyrelsen pålægger derfor social- og sundhedsforvaltningen at yde hjælp i henhold til bistandslovens § 59 til såvel automatisk portåbner til parkeringskælderen som til reserveret parkeringsplads i parkeringskælderen.</p>\r\n<p>Ankestyrelsen ændrer således forvaltningens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19850908025"
        },
        {
            "displayName": "Entydig dokumentidentifikation",
            "displayValue": "BS009365"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9080"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/12/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 11380-841353084"
        },
        {
            "displayName": "Stikord",
            "displayValue": "O-86-85"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}