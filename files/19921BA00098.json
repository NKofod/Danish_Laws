{
    "id": 106837,
    "title": "1992 BSF 98   FORSLAG TIL FOLKETINGSBESLUTNING OM VISUMTVANG FOR INDREJSENDE FRA DET   TIDLIGERE JUGOSLAVIEN ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 98 </P>  \r\n\r\n<P></P>  \r\n\r\n<P>Forslag til folketingsbeslutning om visumtvang for indrejsende fra det  \r\n\r\n tidligere Jugoslavien </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Tom Behnke (FP) Aage  \r\n\r\n Brusgaard (FP) </P>  \r\n\r\n<P></P>  \r\n\r\n<P>den 28. maj 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger justitsministeren at ændre administrationen af </P>  \r\n\r\n<P>visumreglerne, således at der indføres visumtvang for indrejsende </P>  \r\n\r\n<P>fra det tidligere Jugoslavien. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget har til formål at indføre visumtvang for asylansøgere  \r\n\r\n fra det tidligere Jugoslavien. </P>  \r\n\r\n<P>Fremskridtspartiet har tidligere stået alene med sit krav herom, men inden  \r\n\r\n for de seneste uger har såvel Det Konservative Folkepartis retspolitiske  \r\n\r\n ordfører og formand for Folketingets Retsudvalg, Henning Grove, som Venstres  \r\n\r\n ordfører i udlændingespørgsmål, Birthe Rønn Hornbech, rejst krav om  \r\n\r\n visumtvang for asylansøgere fra det tidligere Jugoslavien. </P>  \r\n\r\n<P>Ifølge Berlingske Tidende søndag den 23. maj 1993 foreslår formanden for  \r\n\r\n Folketingets Retsudvalg, Henning Grove, at Danmark indfører visumtvang for  \r\n\r\n tilrejsende fra det borgerkrigshærgede Bosnien-Hercegovina. Det fremgår, at  \r\n\r\n Henning Grove er kommet i besiddelse af materiale fra et rejsebureau, der  \r\n\r\n tilbyder at transportere borgere fra Bosnien til Danmark for 1.250 kr. med  \r\n\r\n henblik på - som det hedder i brochuremateriale fra bureauet -  \r\n\r\n &#187;indkvartering i asylcenter af 7-14 dages varighed, derefter  \r\n\r\n indkvartering på enten et hotel eller i lejlighed&#171;. </P>  \r\n\r\n<P>&#187;Der er kun een løsning på det her, og det er at indføre visumpligt  \r\n\r\n for flygtninge fra Bosnien-Hercegovina. Så kan vi hjælpe dem, der er  \r\n\r\n livstruede, og ikke bekvemmelighedsflygtninge,&#187; siger Henning Grove  \r\n\r\n ifølge avisen. </P>  \r\n\r\n<P>Ifølge en pressemeddelelse fra Ritzaus Bureau mandag den 24. maj 1993  \r\n\r\n kræver Venstres udlændingepolitiske ordfører, Birthe Rønn Hornbech,  \r\n\r\n visumtvang for alle asylansøgere fra Jugoslavien. </P>  \r\n\r\n<P>Det skal bemærkes, at der alene i 1992 kom omkring 9.000 asylansøgere fra  \r\n\r\n det tidligere Jugoslavien til Danmark. Langt de fleste af disse havde under  \r\n\r\n deres rejse hertil passeret gennem flere sikre lande. </P>  \r\n\r\n<P>Netop den kendsgerning, at langt de fleste ansøgere rejser gennem flere  \r\n\r\n sikre lande, gør, at de, når visumtvang er indført, kan afvises ved den  \r\n\r\n danske grænse. </P>  \r\n\r\n<P>Det er en beklagelig kendsgerning, at KV-regeringen, der trådte tilbage  \r\n\r\n for kun tre måneder siden, mange gange afviste Fremskridtspartiets krav om at  \r\n\r\n indføre visumtvang for asylansøgere fra det tidligere Jugoslavien, selv om en  \r\n\r\n sådan ikke kræver lovændring, men kan gennemføres administrativt. På denne  \r\n\r\n baggrund er det opmuntrende, at de to partier nu har ændret opfattelse. </P>  \r\n\r\n<P>Med den fortsatte stærke vækst i tilstrømningen af asylansøgere til  \r\n\r\n Danmark er det forslagsstillernes håb, at et bredt politisk flertal - og ikke  \r\n\r\n kun Fremskridtspartiet, Venstre og Det Konservative Folkeparti - vil bakke op  \r\n\r\n om dette forslag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/05/1993"
        },
        {
            "displayName": "Accession",
            "displayValue": "19921BA00098"
        },
        {
            "displayName": "Entydig dokumentidentifikation",
            "displayValue": "CL006607"
        },
        {
            "displayName": "Dato for førstegangsindlæggelse",
            "displayValue": "28/05/1993"
        },
        {
            "displayName": "Dato for indlæggelse",
            "displayValue": "28/05/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}