{
    "id": 109021,
    "title": "1994 BTL 252   BETÆNKNING OVER FORSLAG TIL LOV OM ÆNDRING AF LOV OM ARBEJDSGIVERNES   ELEVREFUSION (TILSKUD OG LØNREFUSION)    NR L 252 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 252",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 252 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsgivernes  \r\n\r\n Elevrefusion (Tilskud og lønrefusion) <BR>  \r\n\r\n Nr L 252 1994-95, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19950523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Enhedslistens medlem af udvalget)  \r\n\r\n erkender, at tilskuddet til arbejdsgiverne kan have en stimulerende effekt.  \r\n\r\n Enhedslisten finder det imidlertid i orden at nedsætte tilskuddet. I  \r\n\r\n forbindelse med udformningen af en kommende permanent praktikpladslov bør der  \r\n\r\n overvejes andre metoder til sikring af, at arbejdsgiverne opfylder deres  \r\n\r\n naturlige forpligtelse til at stille praktikpladser til rådighed. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtpartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) finder, at forudsætningerne for at  \r\n\r\n videreføre skolepraktikordningen er bortfaldet, og derfor bør skolepraktikken  \r\n\r\n også falde bort. Denne ordning, der blev vedtaget som en midlertidig ordning  \r\n\r\n til udløb ved udgangen af 1995, skulle afhjælpe følgerne af den økonomiske  \r\n\r\n stagnation i kølvandet på kartoffelkuren og den økonomiske tilpasning til et  \r\n\r\n ændret skattesystem og en lav inflation. Med det økonomiske opsving, der gik  \r\n\r\n i gang i begyndelsen af 1994, er mulighederne for at skaffe en rigtig  \r\n\r\n praktikplads i erhvervslivet imidlertid blevet afgørende forbedret. </P>  \r\n\r\n<P>Samtidig med at erhvervslivets behov for lærlinge vokser, falder udbudet  \r\n\r\n som følge af de mindre ungdomsårgange. Situationen er således radikalt  \r\n\r\n forandret til det bedre. Lovforslaget lægger derfor op til en helt unødvendig  \r\n\r\n udsættelse af skolepraktikkens ophør. </P>  \r\n\r\n<P>De grupper af unge, der nu og fremover vil få svært ved at skaffe sig en  \r\n\r\n almindelig praktikplads i erhvervslivet, er grupper med helt specielle  \r\n\r\n problemer, som en generel skolepraktik-ordning ikke er den bedste hjælp for.  \r\n\r\n Venstre og Det Konservative Folkeparti foreslår derfor, at der gennemføres et  \r\n\r\n hurtigt udredningsarbejde om årsagerne til disse grupper af unges problemer,  \r\n\r\n og at der i forlængelse heraf sættes målrettet ind med tiltag over for de  \r\n\r\n enkelte grupper. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) bemærker, at ved indførelsen af denne ordning, som man nu ønsker at  \r\n\r\n forlænge, tog Fremskridtspartiet skarpt afstand fra gennemførelsen. </P>  \r\n\r\n<P>I konsekvens heraf indstiller Fremskridtspartiet lovforslaget til  \r\n\r\n forkastelse, idet der ved denne form for pression over for arbejdsgiverne til  \r\n\r\n at tage lærlinge i praktik ikke kommer reelle gode praktikpladser ud af  \r\n\r\n ordningen. </P>  \r\n\r\n<P>Fremskridtspartiet ønsker hellere, at markedskræfterne selv afgør, hvor  \r\n\r\n mange praktikanter der er brug for. </P>  \r\n\r\n<P>Fremskridtspartiet er fuldt ud indstillet på at give de bedst mulige  \r\n\r\n vilkår for arbejdsgiverne til at ansætte praktikanter i deres virksomheder.  \r\n\r\n Dette gøres ved at holde igen på de offentlige udgifter, hvilket kan være med  \r\n\r\n til at nedsætte skattetrykket også for arbejdsgiverne. Derudover ønsker  \r\n\r\n Fremskridtspartiet ikketvungen betaling fra arbejdsgivernes side til  \r\n\r\n ordninger, der skulle være med til, at flere ansætter praktikanter. </P>  \r\n\r\n<P>Ved at gøre det bedre for erhvervslivet og gennemføre lettelser for  \r\n\r\n erhvervslivet med hensyn til udgifterne, herunder skattetrykket, vil der  \r\n\r\n komme flere i beskæftigelse, både uddannede og praktikanter. Blandt andet  \r\n\r\n derfor indstiller Fremskridtspartiet lovforslaget til forkastelse. </P>  \r\n\r\n<P>Anne-Marie Meldgaard (S) nfmd. <I>Else Marie Mortensen (S) Hans Peter  \r\n\r\n Baadsgaard (S) Poul Erik Dyrlund (S) Lis Greibe (S) Aage Frandsen (SF) Dorit  \r\n\r\n Myltoft (RV) Bruno Jerup (EL) Peter Duetoft (CD) Anders Mølgaard (V) Hanne  \r\n\r\n Severinsen (V)</I> fmd. <I>Else Winther Andersen (V) Ulla Tørnæs (V) Frank  \r\n\r\n Dahlgaard (KF) Lene Espersen (KF) John Vinther (KF) Jan Køpke Christensen  \r\n\r\n (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00252"
        },
        {
            "displayName": "Entydig dokumentidentifikation",
            "displayValue": "CL000822"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "252"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}