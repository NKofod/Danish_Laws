{
    "id": 38486,
    "title": "Vilkår for leje af radio- og tv-produkter. Aftalevilkår. Aftalers indgåelse og afvikling. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9047 af 21/05/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forbrugerombudsmanden har på baggrund af behandling af en række klager  \r\n\r\n over vilkår i lejekontrakter vedrørende udlejning af radio- og tv-apparater  \r\n\r\n udtalt, at følgende vilkår er i strid med markedsføringslovens § 1:  \r\n\r\n Værnetingsklausuler, forbehold for hovedkontorets accept, således at den  \r\n\r\n erhvervsdrivende i modsætning til forbrugeren får mulighed for at træde  \r\n\r\n tilbage fra aftalen, manglende lejereduktion i forbindelse med reparation af  \r\n\r\n det lejede, krav om at lejeren ikke må bo mere end 20 km. fra udlejer, samt  \r\n\r\n ret til uvarslet tilbagetagelse af det lejede i forbindelse med forsinket  \r\n\r\n betaling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vilkår for leje af radio- og tv-produkter.  \r\n\r\n Aftalevilkår. Aftalers indgåelse og afvikling. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Vilkår for leje af radio- og tv-produkter.</B>  </P>  \r\n\r\n<P>FO har behandlet en række lejekontrakter, der anvendes af firmaerne inden  \r\n\r\n for radio- og tv-branchen ved udlejning af apparater til forbrugere. </P>  \r\n\r\n<P>Det er stort set de samme vilkår, som går igen i de forskellige  \r\n\r\n lejekontrakter og som eksempler på vilkår, som FO har grebet ind overfor i  \r\n\r\n medfør af markedsføringslovens § 1, kan nævnes følgende: </P>  \r\n\r\n<P>1. Lejekontrakterne har som regel indeholdt en værnetingsklausul,  \r\n\r\n hvorefter enhver retstvist om aftaleforholdet skal afgøres ved retten, hvor  \r\n\r\n udlejer har hjemsted. FO har fundet det urimeligt, at lejeren herved på  \r\n\r\n forhånd giver afkald på sin retsstilling efter retsplejelovens almindelige  \r\n\r\n regler, hvorefter en retssag rejst af udlejeren mod lejeren skal indbringes  \r\n\r\n for den ret, i hvis kreds lejeren bor. </P>  \r\n\r\n<P>2. Ofte har der i lejekontrakterne været indføjet en bestemmelse om, at  \r\n\r\n udlejerens hovedkontor skal godkende kontrakten, før den er bindende for  \r\n\r\n udlejer, hvorimod lejeren straks ved sin under- skrift er bundet af  \r\n\r\n kontraktens bestemmelser. Et sådant vilkår skaber efter FO's opfattelse en  \r\n\r\n ikke velbe- grundet ulighed i parternes retsstilling. </P>  \r\n\r\n<P>3. I nogle lejekontrakter har det været anført, at &#187;der ikke ydes  \r\n\r\n reduktion i lejen for den tid, effekterne ikke kan anvendes på grund af  \r\n\r\n opståede fejl.&#171; Da lejeren ifølge dette vilkår kan risikere at skulle  \r\n\r\n undvære apparatet i længere tid og samtidig være forpligtet til at betale  \r\n\r\n fuld leje, har FO under forhandlingerne med firmaerne tilkendegivet, at en  \r\n\r\n sådan bestemmelse anses for urimelig, hvis forbrugeren ikke får foretaget  \r\n\r\n reparation inden for 1 eller 2 dage. Lejekontrakterne er derfor blevet  \r\n\r\n ændret, således at det i ste- det for anføres, at der stilles et andet  \r\n\r\n apparat til lejerens rådighed, dersom apparatet ikke kan repareres inden for  \r\n\r\n en kortere frist. </P>  \r\n\r\n<P>4. I nogle lejekontrakter har udlejer anført følgende:&#187;Det er en  \r\n\r\n forudsætning for udlejer, at lejerens adresse ikke ligger i en større afstand  \r\n\r\n end 20 km fra nærmeste forretning tilknyttet firmaet.&#171; FO har fundet  \r\n\r\n denne forudsætning urimelig, idet udlejeren efter FO's opfattelse ved  \r\n\r\n aftalens indgåelse må sikre sig, at lejeren bor inden for det angivne område.  \r\n\r\n Da meningen med en sådan bestemmelse i reglen er, at lejefor- holdet skal  \r\n\r\n ophøre, dersom lejeren flytter uden for firmaets serviceområde i løbet af  \r\n\r\n lejetiden, har FO henstillet, at leje- kontrakterne præciseres i  \r\n\r\n overensstemmelse hermed. </P>  \r\n\r\n<P>5. Lejekontrakterne har ofte indeholdt et vilkår om, at udlejer er  \r\n\r\n berettiget til uden varsel at ophæve kontrakten og tilbagetage de lejede  \r\n\r\n effekter, såfremt skyldig lejebetaling udebliver udover forfaldsdagen. Efter  \r\n\r\n FO's opfattelse bør udeblivelsen af skyldig lejebetaling udover forfaldsdagen  \r\n\r\n efterfølges af et påkrav fra firmaets side, inden der skrides til ophævelse  \r\n\r\n af lejekontrakten. </P>  \r\n\r\n<P>6. Som regel har udlejer fraskrevet sig ethvert ansvar for f.eks. brud på  \r\n\r\n bånd som følge af fejl i en lejet tv-båndoptager. I disse tilfælde har FO  \r\n\r\n gjort opmærksom på, at udlejerens ansvar herfor må afgøres efter dansk rets  \r\n\r\n almindelige regler, hvilket bør fremgå af bestemmelserne i lejekontrakten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1981-1982, side  \r\n\r\n 24. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19810904758"
        },
        {
            "displayName": "Entydig dokumentidentifikation",
            "displayValue": "CA006421"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9047"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "21/05/1981"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1979-33-19 med flere."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}