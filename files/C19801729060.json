{
    "id": 51900,
    "title": "Vejledende bæreevnevurdering af Danmarks vejbroer ",
    "documentTypeId": "180",
    "isSagsforlobPeriodValid": false,
    "shortName": "VEJ nr 17290 af 27/05/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende bæreevnevurdering af Danmarks  \r\n\r\n vejbroer </H1>  \r\n\r\n<P></P>  \r\n\r\n<BR>  \r\n\r\n<P>Ved Justitsministeriets bekendtgørelse nr. 330 af 21. juni 1977 er der med  \r\n\r\n virkning fra 1. juli 1977 fastsat ændrede bestemmelser vedrørende køretøjers  \r\n\r\n største bredde, længde, højde, vægt og akseltryk - det maksimalt tilladelige  \r\n\r\n akseltryk er således forhøjet fra 8 t til 10 t. </P>  \r\n\r\n<P>Akseltrykforhøjelsens virkninger for broerne på det danske vejnet har  \r\n\r\n været drøftet på et møde i Vejbestyrelsernes Fællesudvalg mellem  \r\n\r\n Amtsrådsforeningen, Kommunernes Landsforening og Vejdirektoratet, og det blev  \r\n\r\n her besluttet at iværksætte en undersøgelse af broernes bæreevne. </P>  \r\n\r\n<P>Denne undersøgelse er beskrevet i vedlagte rapport:&#187;Vejledende  \r\n\r\n bæreevnevurdering af Danmarks vejbroer&#171;, marts 1980, og undersøgelsens  \r\n\r\n resultater er angivet i form af en serie EDB-udskrifter. EDB-udskrift af  \r\n\r\n undersøgte broer inden for amtskommunens/kommunens område er vedlagt. </P>  \r\n\r\n<P>Undersøgelsen har omfattet en foreløbig vurdering på grundlag af data for  \r\n\r\n samtlige 8.800 broer registrerede i forsvarets registre og, hvor det har  \r\n\r\n været muligt, efterfulgt af civil EDB-klassificering af de broer, der er  \r\n\r\n fundet for svage. </P>  \r\n\r\n<P>Det skal bemærkes, at det ikke af udskrifterne umiddelbart fremgår,  \r\n\r\n hvilken amtskommune eller primærkommune, der er vejbestyrelse for en aktuel  \r\n\r\n bro, ligesom fortegnelserne på grund af det tilgrundliggende materiales  \r\n\r\n karakter kan være behæftet med fejl. </P>  \r\n\r\n<P>For så vidt angår landevejs- og kommunevejsnettet indgår skønsmæssigt  \r\n\r\n 2.300 broer ikke i forsvarets registre, og ialt 900 registrerede broer er  \r\n\r\n ikke blevet klassificerede i nærværende undersøgelse. Såfremt der foreligger  \r\n\r\n de fornødne oplysninger i form af tegninger og materialespecifikationer, vil  \r\n\r\n disse bygværker kunne behandles på lige fod med de allerede registrerede. Det  \r\n\r\n skal i denne forbindelse nævnes, at der er mulighed for at den enkelte  \r\n\r\n vejbestyrelse kan anvende Vejdirektoratets broklassificeringsprogrammer.  \r\n\r\n Amtskommunens/kommunens benyttelse af klassificeringsprogrammerne bør dog, af  \r\n\r\n hensyn til korrekt inddatering såvel som til vurdering af  \r\n\r\n klassificeringsresultaterne, kun ske med bistand af fornøden broteknisk  \r\n\r\n ekspertise. </P>  \r\n\r\n<P>Brugerdokumentation for og inddataskemaer til disse programmer kan  \r\n\r\n rekvireres i: Vejdirektoratet Broafdelingen Att.: Civ.ing. Torben Monrad  \r\n\r\n Postbox 2169 1016 København K </P>  \r\n\r\n<P>Inddataskemaer sendes i udfyldt stand til kørsel i: Vejdatalaboratoriet  \r\n\r\n Stationsalleen 42 2730 Herlev </P>  \r\n\r\n<P>For de broer, der ved den civile EDB-klassificering er fundet for svage,  \r\n\r\n vil der være følgende muligheder: </P>  \r\n\r\n<P>Vejbestyrelsen fastlægger - uden videre undersøgelse - en lastbegrænsning  \r\n\r\n gennem afmærkning, eller der foretages en vurdering af en teknisk sagkyndig.  \r\n\r\n Denne vurdering kan være baseret på blot en besigtigelse, men kan også  \r\n\r\n omfatte en gennemregning i overensstemmelse med de i redegørelsen omtalte  \r\n\r\n belastningskrav. Såfremt der herefter stadig må konstateres en for ringe  \r\n\r\n bæreevne, bør vejbestyrelsen træffe beslutning om lastbegrænsning, eventuel  \r\n\r\n mulig forstærkning eller udskiftning af bygværket, alt efter en  \r\n\r\n sikkerhedsmæssig vurdering samt under hensyntagen til eksisterende  \r\n\r\n alternative ruter. </P>  \r\n\r\n<P>Vejdirektoratets broafdeling vil iøvrigt være behjælpelig med besvarelse  \r\n\r\n af spørgsmål i tilknytning til det udsendte materiale. </P>  \r\n\r\n<P>Kopi af denne skrivelse er samtidig fremsendt til amtskommunens/kommunens  \r\n\r\n tekniske forvaltning. </P>  \r\n\r\n<P>P.D.V. </P>  \r\n\r\n<P>AAGE ANDERSEN </P>  \r\n\r\n<P>Overingeniør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19801729060"
        },
        {
            "displayName": "Entydig dokumentidentifikation",
            "displayValue": "CM010730"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "25/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17290"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "27/05/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Vejdirektoratet"
        },
        {
            "displayName": "Ressortministeriets journalnummer",
            "displayValue": "Vejdirektoratet j nr A35-E0103-01"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}