{
    "id": 37841,
    "title": "Leveringsnægtelse - forhandlerantagelsesbetingelser - forretningsstandard (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60231 af 29/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bilka Lavprisvarehuse A/S klagede over, at A/S Ernst Voss Fabrik havde  \r\n\r\n nægtet levering af gas- og elkomfurer til Bilka. Som begrundelse for  \r\n\r\n leveringsnægtelsen angav Ernst Voss Fabrik at de selv ønsker at bestemme  \r\n\r\n samhandelspartnerne, og at man i forvejen havde et fuldt udbygget net af  \r\n\r\n forhandlere. Endvidere anførtes, at Bilka-varehusenes indretning og salgsform  \r\n\r\n ikke var lagt an på tilstrækkelig individuel vejledning og betjening af  \r\n\r\n kunderne, samt at Bilka ikke havde den fornødne erhvervsmæssige interesse i  \r\n\r\n direkte levering, idet det fremhævedes, at Bilka i foråret 1989 havde nedlagt  \r\n\r\n hvidevareafdelingerne som følge af manglende omsætning. </I> </P>  \r\n\r\n<P> <I>Monopoltilsynet meddelte Ernst Voss Fabrik pålæg om at optage  \r\n\r\n leverancer af deres produkter til Bilka. Tilsynet fandt, at Bilka havde den  \r\n\r\n fornødne væsentlige erhvervsmæssige interesse i at få leveret, idet det var  \r\n\r\n af betydning for Bilka at kunne markedsføre velkendte og velrenommerede  \r\n\r\n mærkevarer, ligesom kunderne måtte forvente at kunne købe disse produkter hos  \r\n\r\n Bilka, når de kunne købes hos konkurrenten OBS! Det var tilsynets opfattelse,  \r\n\r\n at Bilka og Obs! hverken med hensyn til indretning eller forretningskoncept  \r\n\r\n adskilte sig så væsentligt fra hinanden, at dette kunne betinge forskellen i  \r\n\r\n samhandelen med selskabet. Endelig fandt tilsynet det ikke af betydning, at  \r\n\r\n Bilka midlertidigt havde stoppet salget af hårde hvidevarer, når årsagen  \r\n\r\n hertil netop var leveringsnægtelser fra bl.a. </I> </P>  \r\n\r\n<P> <I>Ernst Voss Fabrik. </I> </P>  \r\n\r\n<P> <I>Ernst Voss Fabrik indbragte tilsynets pålæg for Monopol-ankenævnet.  \r\n\r\n</I> </P>  \r\n\r\n<P> <I>Ankenævnet fandt heller ikke, at leveringsnægtelsen var sagligt  \r\n\r\n begrundet, og stadfæstede pålægget under forudsætning af, at Bilka's  \r\n\r\n afdelinger for hårde hvidevarer, når de på ny etableredes, ikke havde en  \r\n\r\n ringere standard med hensyn til indretning, betjening og service mv. end den,  \r\n\r\n der var konstateret ved monopoltilsynets undersøgelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Leveringsnægtelse -  \r\n\r\n forhandlerantagelsesbetingelser - forretningsstandard (* 1) </H1>  \r\n\r\n<P></P>  \r\n\r\n<BR>  \r\n\r\n<P>År 1989, den 29. september, blev i sagen j.nr. 88-29.146, A/S Ernst Voss  \r\n\r\n Fabrik ctr. Monopoltilsynet, afsagt sålydende </P>  \r\n\r\n<P>KENDELSE: </P>  \r\n\r\n<P>1. I skrivelse af 1. juli 1988 har A/S Ernst Voss Fabrik (Voss) klaget  \r\n\r\n over en af Monopoltilsynet ved skrivelse af 20. juni 1988 truffen afgørelse,  \r\n\r\n hvorefter tilsynet i medfør af monopollovens § 12, stk. 3, har meddelt Voss  \r\n\r\n pålæg om at optage leverancer af gas- og elkomfurer til Bilka Lavprisvarehus  \r\n\r\n A/S (Bilka). </P>  \r\n\r\n<P>Klagerne har påstået leveringspålægget ophævet. </P>  \r\n\r\n<P>Monopoltilsynet har påstået afgørelsen stadfæstet. </P>  \r\n\r\n<P>2. Afgørelsen er indeholdt i sålydende skrivelse af 20. juni 1988 fra  \r\n\r\n tilsynet til klagerne: </P>  \r\n\r\n<P>&#187;Monopolrådet behandlede i mødet den 18. maj 1988 sagen vedrørende  \r\n\r\n leverancer af gas- og elkomfurer fra A/S Ernst Voss Fabrik til Bilka  \r\n\r\n Lavprisvarehus A/S. </P>  \r\n\r\n<P>Monopoltilsynet fandt, at der i medfør af monopollovens § 11, stk. 1,  \r\n\r\n skulle optages forhandlinger med A/S Ernst Voss Fabrik med henblik på  \r\n\r\n leverancer til Bilka Lavprisvarehus A/S. Såfremt forhandling ikke førte til  \r\n\r\n noget resultat ville tilsynet kunne anvende bestemmelsen i monopollovens §  \r\n\r\n 12, stk. 3, om leveringspålæg. ... </P>  \r\n\r\n<P>Direktoratet har herefter forhandlet med A/S Ernst Voss Fabrik den 13.  \r\n\r\n juni 1988. </P>  \r\n\r\n<P>Ved den indkaldte § 11-forhandling i tilsynet tilkendegav A/S Ernst Voss  \r\n\r\n Fabrik, at man ikke ønskede at levere til Bilka Lavprisvarehus A/S. Der  \r\n\r\n henvistes i den forbindelse bl.a. til Bilka-varehusenes salgsform samt, at  \r\n\r\n samhandel med Bilka ville betyde tab af markedsandele. </P>  \r\n\r\n<P>Heroverfor henviste direktoratet til, at der ikke var erhvervsmæssig  \r\n\r\n ligestilling mellem Bilka-varehusene og tilsvarende afsætningskanaler. </P>  \r\n\r\n<P>Monopoltilsynet skal herefter i medfør af monopollovens § 12, stk. 3,  \r\n\r\n meddele A/S Ernst Voss Fabrik følgende pålæg: </P>  \r\n\r\n<P>I medfør af monopollovens § 12, stk. 3, pålægges det A/S Ernst Voss Fabrik  \r\n\r\n senest 1. august 1988 at optage leverancer af gas- og elkomfurer til Bilka  \r\n\r\n Lavprisvarehus A/S. </P>  \r\n\r\n<P>Tilsynet lægger herved til grund, at forhandling i henhold til  \r\n\r\n monopollovens § 11, stk. 1, med henblik på leverancer til Bilka-varehusene  \r\n\r\n ikke har ført til noget resultat. </P>  \r\n\r\n<P>Pålægget vil blive indført i A/S Ernst Voss Fabriks offentligt  \r\n\r\n tilgængelige sagsmappe i monopolregistret (reg.nr. 2471) samt tilstillet  \r\n\r\n Statstidende til bekendtgørelse. ...&#171; </P>  \r\n\r\n<P>3. Sagens baggrund. </P>  \r\n\r\n<P>Bilka, der driver 5 lavprisvarehuse beliggende i henholdsvis Alborg,  \r\n\r\n Odense, Arhus, Ishøj og Hundige samt varehuset A-Z i Esbjerg, etablerede sig  \r\n\r\n gennem en årrække som et lavprisvarehus med lav service og lave priser. I  \r\n\r\n samtlige varehuse var der indtil april 1989 indrettet afdelinger for hårde  \r\n\r\n hvidevarer. </P>  \r\n\r\n<P>Af hensyn til konkurrencen med andre varehuse herunder ikke mindst FDB's  \r\n\r\n OBS-varehuse, og af hensyn til imødekommelse af kundernes forventning om en  \r\n\r\n velassorteret afdeling for hårde hvidevarer, fandt Bilka det af afgørende  \r\n\r\n betydning, at kunne markedsføre Voss' gas- og elkomfurer, som er de ledende  \r\n\r\n produkter på markedet. Bilka var endvidere af den opfattelse at selskabets  \r\n\r\n hvidevareafdelinger med hensyn til indretning, betjening, produktsortiment og  \r\n\r\n service var fuldt på højde med, hvad der findes i andre detailforretninger,  \r\n\r\n herunder OBS-varehusene. </P>  \r\n\r\n<P>På den baggrund klagede Bilka i begyndelsen af 1988 til Monopoltilsynet  \r\n\r\n over, at Voss havde nægtet at levere selskabets sortiment af gas- og  \r\n\r\n elkomfurer til Bilka. </P>  \r\n\r\n<P>Sagen blev forelagt Monopolrådet på dets møde den 18. maj 1988. Rådet  \r\n\r\n fandt, at der var grundlag for i medfør af monopollovens § 11, stk. 1, at  \r\n\r\n optage forhandlinger med henblik på levering af gas- og elkomfurer til Bilka  \r\n\r\n og til om fornødent at meddele pålæg herom i medfør af lovens § 12, stk. 3.  \r\n\r\n</P>  \r\n\r\n<P>Rådet lagde ved afgørelsen vægt på, at der ikke var erhvervsmæssig  \r\n\r\n ligestilling mellem Bilka og tilsvarende afsætningskanaler, særligt  \r\n\r\n OBS-varehusene. </P>  \r\n\r\n<P>Da forhandlingerne i henhold til monopolloven ikke førte til noget  \r\n\r\n resultat meddelte tilsynet herefter i medfør af lovens § 12, stk. 3, Voss  \r\n\r\n pålæg om at optage leverancer af el- og gaskomfurer til Bilka. </P>  \r\n\r\n<P>Bilka medddelte den 11. april 1989, at selskabet midlertidigt havde  \r\n\r\n indstillet salget af hårde hvidevarer, idet afdelingerne ikke var  \r\n\r\n konkurrencedygtige og økonomisk rentable uden bl.a. Voss' produkter. Såfremt  \r\n\r\n leveringspålægget stadfæstes vil salget blive genoptaget med samme  \r\n\r\n indretning, betjening m.v. som før. </P>  \r\n\r\n<P>4. Klagernes anbringender </P>  \r\n\r\n<P>Klagerne har anført, at deres produkter ikke egner sig til Bilka's  \r\n\r\n salgsform. Bilka's salgsform er for en væsentlig del lagt an på, at  \r\n\r\n forbrugerne selv henter varerne og transporter dem hjem. Det vil sige, at et  \r\n\r\n komfur meget nemt kan blive transporteret hjem på en tagbagagebærer, hvilket  \r\n\r\n ikke er en transportform, som komfuret er beregnet til. Voss' salgspolitik og  \r\n\r\n garantiforpligtelser er baseret på, at forhandlerne som en naturlig ting  \r\n\r\n leverer varerne sikkert hos forbrugerne. </P>  \r\n\r\n<P>Klagerne har yderligere anført, at Bilka's salgspolitik efter deres  \r\n\r\n opfattelse er at sælge og fremhæve egne importerede varer og udelukkende  \r\n\r\n anvende mærkevarerne til støtte for og sammenligning med egne mærker. </P>  \r\n\r\n<P>Da konkurrenceforholdene inden for komfurmarkedet i de seneste år er  \r\n\r\n blevet væsentligt skærpet på det danske marked, finder klagerne, at det er af  \r\n\r\n væsentlig betydning at opretholde en troværdighed og tillid til deres  \r\n\r\n produkter, hvilket ikke kan ske, såfremt de forhandles af Bilka. Klagerne  \r\n\r\n finder, at såfremt deres produkter sælges fra Bilka, vil det koste store  \r\n\r\n markedsandele og dermed arbejdspladser. </P>  \r\n\r\n<P>Klagerne har henvist til, at OBS-varehusene i modsætning til Bilka  \r\n\r\n udelukkende sælger mærkevarer og har et bredt sortiment af disse. </P>  \r\n\r\n<P>Klagerne har videre henvist til, at de som et pilotprojekt etablerede et  \r\n\r\n samarbejde med Bilka's A-Z Marked. I tidsrummet fra 13. marts 1987 til 31.  \r\n\r\n december 1987 solgte A-Z Markedet Voss-produkter for kr. 70.293. Denne  \r\n\r\n omsætning er så beskeden, at de ca. 700 el-installatører, der sælger  \r\n\r\n klagernes produkter, stort set alle har en større omsætning. Pilotprojektet  \r\n\r\n med A-Z Markedet har efter klagernes opfattelse været en fiasko. </P>  \r\n\r\n<P>Klagerne har endvidere påpeget, at de i Danmark har en fuld dækkende  \r\n\r\n distribution af komfurer igennem bl.a. specialforretninger, og handelen med  \r\n\r\n Bilka vil efter deres opfattelse ikke kunne forøge markedet for  \r\n\r\n Voss-produkter, men derimod gøre det vanskeligere at bibeholde distributionen  \r\n\r\n gennem faghandlen. </P>  \r\n\r\n<P>5. Monopoltilsynets anbringender </P>  \r\n\r\n<P>Monopoltilsynet har anført, at Voss har været anmeldt og registreret i  \r\n\r\n henhold til monopollovens § 6, stk. 2, siden 1967 for produktion og salg af  \r\n\r\n el- og gaskomfurer. Det er tilsynets opfattelse, at selskabet har en sådan  \r\n\r\n placering på markedet, at det udøver eller vil kunne udøve den i  \r\n\r\n monopollovens § 2, stk. 1, omtalte væsentlige indflydelse på  \r\n\r\n konkurrenceforholdene inden for branchen. </P>  \r\n\r\n<P>Tilsynet finder, at Bilka har den fornødne væsentlige erhvervsmæssige  \r\n\r\n interesse i at få leveret fra Voss, idet det er af betydning for Bilka at  \r\n\r\n kunne markedsføre velkendte og velrenommerede mærkevarer som Voss inden for  \r\n\r\n hvidevareområdet. Kunderne må ligeledes kunne forvente at købe disse hos  \r\n\r\n Bilka, når de kan købes hos konkurrenten OBS. Ved vurderingen af Bilka's  \r\n\r\n erhvervsmæssige interesse i at opnå levering skal omsætningen af hvidevarer  \r\n\r\n efter tilsynets opfattelse ikke sættes i forhold til Bilka's samlede  \r\n\r\n omsætning, men i forhold til omsætningen i den pågældende afdeling i  \r\n\r\n varehuset. Tilsynet har i den forbindelse henvist til ankenævnets kendelse  \r\n\r\n vedrørende Louis Poulsen &amp; Co. A/S (Kendelser og Domme 1986 s. 258), hvor  \r\n\r\n ankenævnet stadfæstede et af tilsynet givet pålæg om levering uanset, at  \r\n\r\n omsætningen af belysningen kun udgjorde en beskeden del af den samlede  \r\n\r\n omsætning. Tilsynet finder, at det vil medføre en væsentlig  \r\n\r\n omsætningsforøgelse i hvidevareafdelingen såfremt Bilka kan forhandle  \r\n\r\n Vossprodukterne. </P>  \r\n\r\n<P>Tilsynet har ved udstedelsen af leveringspålægget tillagt det vægt, at  \r\n\r\n Bilka's nærmeste konkurrent OBS-varehusene kan sælge Voss-produkterne. For at  \r\n\r\n foretage en sammenligning mellem Bilka og OBS har tilsynet ladet sine  \r\n\r\n inspektører besøge samtlige såvel Bilka- som OBS-varehuse samt A-Z-varehuset.  \r\n\r\n På baggrund af disse inspektørbesøg har tilsynet konstateret, at indretning,  \r\n\r\n kundebetjening, personaleuddannelse m.v. i OBS-varehusene ikke på væsentlige  \r\n\r\n områder adskiller sig fra Bilka-varehusene. Der er derfor ikke sådanne  \r\n\r\n forskelle mellem Bilka-varehusene og OBS-varehusene, at dette kan begrunde,  \r\n\r\n at Voss ikke leverer til Bilka samtidig med, at man leverer til OBS. Tilsynet  \r\n\r\n har endvidere lagt vægt på, at Bilka er indstillet på at efterkomme samtlige  \r\n\r\n krav om uddannelse af personale m.v. som måtte blive stillet i forbindelse  \r\n\r\n med leverancer fra Voss. Efter tilsynets opfattelse er leveringsnægtelsen  \r\n\r\n ikke saglig begrundet, idet der ikke er erhvervsmæssig ligestilling mellem  \r\n\r\n Bilka og tilsvarende afsætningskanaler - OBS-varehusene. </P>  \r\n\r\n<P>6. Nævnets bemærkninger </P>  \r\n\r\n<P>Ved afgørelsen af om det meddelte pålæg bør opretholdes lægger nævnet,  \r\n\r\n bl.a. efter de foreliggende oplysninger om Voss' markedsandele for disse  \r\n\r\n produkter, til grund at Voss er omfattet af monopollovens § 2, stk. 1. </P>  \r\n\r\n<P>Nævnet finder endvidere, at Bilka efter Voss' placering på markedet har en  \r\n\r\n væsentlig erhvervsmæssig interesse i at kunne sælge Voss' gas- og elkomfurer  \r\n\r\n i deres afdelinger for hårde hvidevarer. Ved bedømmelsen heraf kan der efter  \r\n\r\n nævnets opfattelse ikke lægges afgørende vægt på, at Bilka i foråret 1989  \r\n\r\n midlertidigt nedlagde de nævnte afdelinger, idet nævnet lægger til grund, at  \r\n\r\n nedlæggelsen som anført af Bilka var begrundet i, at afdelingerne som følge  \r\n\r\n af leveringsnægtelsen fra bl.a. Voss ikke længere var rentable, og at Bilka,  \r\n\r\n hvis pålægget opretholdes, påny vil etablere afdelingerne med samme  \r\n\r\n indretning, betjening m.v. som før. Nævnet er endvidere af den opfattelse, at  \r\n\r\n Bilka kun kan opnå erhvervsmæssig ligestilling med andre ligeartede og  \r\n\r\n betydelige afsætningskanaler, hvis Bilka på linie med de butikker og  \r\n\r\n indkøbskæder, som Voss iøvrigt leverer til, herunder FDB, kan få leveret  \r\n\r\n direkte fra Voss. </P>  \r\n\r\n<P>Der findes efter de foreliggende oplysninger om indretning, betjening og  \r\n\r\n service m.v. i afdelingerne for hårde hvidevarer i Bilka og i en anden stor  \r\n\r\n varehuskæde OBS-varehusene ikke at være nogen væsentlig forskel mellem  \r\n\r\n afdelingerne i disse varehuse. </P>  \r\n\r\n<P>Nævnet finder heller ikke, at der er en sådan forskel i det  \r\n\r\n &#187;butikskoncept&#171;, som ligger til grund for de to butikskæder, at  \r\n\r\n dette i sig selv kan begrunde en forskellig holdning til spørgsmålet om  \r\n\r\n levering af Voss' gas- og elkomfurer til de to kæder. </P>  \r\n\r\n<P>Monopollovens udgangspunkt er som anført i nævnets kendelser af 30. maj  \r\n\r\n 1974 vedrørende pålæg til Bang &amp; Olufsen A/S, Philips Radio A/S og Rank  \r\n\r\n Arena A/S om levering til Bilka (Monopoltilsynets Meddelelser 1974 side 215  \r\n\r\n ff), at en virksomhed normalt selv kan bestemme, til hvem man ønsker at  \r\n\r\n levere. Nævnet finder imidlertid at leveringsnægtelsen under de foreliggende  \r\n\r\n omstændigheder indebærer en sådan væsentlig og ikke tilstrækkeligt begrundet  \r\n\r\n ulighed i vilkårene for erhvervsudøvelsen og dermed en så væsentlig  \r\n\r\n indskrænkning i erhvervsfriheden, at tilsynet har haft fornødent grundlag for  \r\n\r\n at meddele pålæg om levering. </P>  \r\n\r\n<P>Under forudsætning af, at Bilkas afdelinger for hårde hvidevarer, når de  \r\n\r\n på ny etableres, ikke har en ringere standard med hensyn til indretning,  \r\n\r\n betjening, og service mv. end den, som er konstateret ved Monopoltilsynets  \r\n\r\n undersøgelser, stadfæster nævnet herefter tilsynets afgørelse. </P>  \r\n\r\n<P>Nævnet finder ikke under de foreliggende omstændigheder grundlag for at  \r\n\r\n fastsætte et tidspunkt for efterlevelse af pålægget. </P>  \r\n\r\n<P>Herefter bestemmes: </P>  \r\n\r\n<P>Monopoltilsynets afgørelse af 20. juni 1988 stadfæstes. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører §§ 11, stk. 1, og 12, stk. 3, i monopolloven, der blev ophævet 1/1-1990.",
        "(* 1) Monopoltilsynet: Kendelser og domme 1989, s. 256-262"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19896023125"
        },
        {
            "displayName": "Entydig dokumentidentifikation",
            "displayValue": "CA005776"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60231"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "29/09/1989"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-66"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}