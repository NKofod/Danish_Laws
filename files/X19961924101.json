{
    "id": 40209,
    "title": "NYT OM ARBEJDSSKADER - Erstatning for tab af erhvervsevne under revalidering (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 19241 af 30/09/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Erstatning for tab af erhvervsevne under revalidering </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NYT OM ARBEJDSSKADER - Erstatning for tab af  \r\n\r\n erhvervsevne under revalidering (* 1) </H1>  \r\n\r\n<P></P>  \r\n\r\n<P>EMNE: </P>  \r\n\r\n<P>Erstatning for tab af erhvervsevne under revalidering </P>  \r\n\r\n<P>BAGGRUND: </P>  \r\n\r\n<P>En sygehjælper fik håndeksem på grund af hyppig håndvask. </P>  \r\n\r\n<P>Arbejdsskadestyrelsen anerkendte, at der var tale om en arbejdsskade i  \r\n\r\n form af en erhvervssygdom. Som led i vores sagsbehandling blev det oplyst, at  \r\n\r\n hun havde en medfødt disposition til at udvikle hudlidelser. Ved  \r\n\r\n anerkendelsen tog vi derfor forbehold for denne disposition. </P>  \r\n\r\n<P>På dette grundlag fastsatte vi mengraden til 5 procent. </P>  \r\n\r\n<P>Hendes opholdskommune bevilgede hende bruttorevalideringsydelse med  \r\n\r\n henblik på en 2-årig HF efterfulgt af en læreruddannelse - et  \r\n\r\n uddannelsesforløb på ialt 5 1/2 år. </P>  \r\n\r\n<P>Kommunens afgørelse var begrundet i, at hun havde en ryglidelse, der ikke  \r\n\r\n var arbejdsbetinget, og i hudlidelsen, som vi havde anerkendt. </P>  \r\n\r\n<P>Arbejdsskadestyrelsen traf afgørelse om, at der ikke kunne ydes erstatning  \r\n\r\n for tab af erhvervsevne, idet arbejdsskadens - dvs. hudlidelsens - begrænsede  \r\n\r\n følger ikke kunne begrunde det langvarige uddannelsesforløb. </P>  \r\n\r\n<P>Det indgik i vores vurdering, at hun på grund af arbejdsskadens følger  \r\n\r\n alene er afskåret fra at påtage sig &#187;vådt arbejde&#171;. </P>  \r\n\r\n<P>KOMMENTAR: </P>  \r\n\r\n<P>Erstatning for tab af erhvervsevne ydes, når arbejdsskaden har medført  \r\n\r\n nedsættelse af skadelidtes evne til at skaffe sig indtægt ved arbejde. </P>  \r\n\r\n<P>Ved bedømmelsen af erhvervsevnen tages hensyn til skadelidtes muligheder  \r\n\r\n for at skaffe sig indtægt ved arbejde, som med rimelighed kan forlanges ud  \r\n\r\n fra den pågældendes evner, uddannelse, alder og muligheder for erhvervsmæssig  \r\n\r\n omskoling og optræning. </P>  \r\n\r\n<P>I det konkrete tilfælde ville skadelidte kunne påtage sig arbejde, hvor  \r\n\r\n hun ikke ville blive udsat for hyppig håndvask. Hun ville således kunne  \r\n\r\n opretholde sit hidtidige indtægtsniveau uden et langvarigt uddannelsesforløb.  \r\n\r\n</P>  \r\n\r\n<P>Selvom Arbejdsskadestyrelsen har mulighed for at træffe en midlertidig  \r\n\r\n afgørelse om erstatning for tab af erhvervsevne under et revalideringsforløb,  \r\n\r\n skal der således også i denne situation foretages en vurdering af  \r\n\r\n arbejdsskadens faktiske indvirkning på pågældendes mulighed for - uden  \r\n\r\n revalidering - at påtage sig arbejde til en tilsvarende løn. </P>  \r\n\r\n<P>Yderligere oplysninger kan fås hos kontorchef Ingrid Parsby. </P>  \r\n\r\n</DIV>",
    "isHistorical": false,
    "editorialNotes": [
        "nr. 9, september 1996.",
        "(* 1) Offentliggjort af Arbejdsskadestyrelsen i Nyt om arbejdsskader",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19961924101"
        },
        {
            "displayName": "Entydig dokumentidentifikation",
            "displayValue": "CA008147"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19241"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "30/09/1996"
        },
        {
            "displayName": "Ressortministeriets journalnummer",
            "displayValue": "Socialministeriet, arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}