{
    "id": 16711,
    "title": "Udenlandsk sambeskatning svenske datterselskaber koncernbidrag",
    "documentTypeId": "230",
    "isSagsforlobPeriodValid": true,
    "shortName": "AFG nr 9087 af 20/04/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Et dansk  \r\n\r\n koncernholdingselskab A ejede gennem flere led af danske  \r\n\r\n mellemholdingselskaber  \r\n\r\n en række datterselskaber beliggende i Norden. To svenske datterselskaber B og  \r\n\r\n C, der ikke indgik i dansk sambeskatning og i øvrigt ikke havde fælles  \r\n\r\n direkte  \r\n\r\n moderselskab, havde mulighed for at indgå i lokal sambeskatning i Sverige,  \r\n\r\n idet  \r\n\r\n selskaberne havde fælles ultimativt moderselskab (dansk). Denne sambeskatning  \r\n\r\n kunne opnås ved, at der blev ydet et koncernbidrag fra B til C.  \r\n\r\n</P>  \r\n\r\n<P class=\"Resume\">  \r\n\r\n Ligningsrådet blev i en bindende  \r\n\r\n forhåndsbesked spurgt, om overførsel af koncernbidrag fra selskab B til  \r\n\r\n selskab  \r\n\r\n C ville blive anset som skattepligtigt i Danmark for et af de af dansk  \r\n\r\n beskatning omfattede selskaber.  \r\n\r\n</P>  \r\n\r\n<P class=\"Resume\">  \r\n\r\n Ligningsrådet fandt, at dette  \r\n\r\n ikke var tilfældet.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n<SPAN style='font-family:Arial'>Udenlandsk sambeskatning &#150; svenske  \r\n\r\n datterselskaber &#150; koncernbidrag  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P>  \r\n\r\n Ligningsrådet blev i en bindende forhåndsbesked  \r\n\r\n spurgt om overførsel af koncernbidrag fra det svenske datterselskab B til det  \r\n\r\n svenske datterselskab C ville blive anset som skattepligtigt i Danmark for et  \r\n\r\n af de af dansk beskatning omfattede koncernselskaber.  \r\n\r\n</P>  \r\n\r\n<P>  \r\n\r\n Det var oplyst, at de svenske selskaber B og C  \r\n\r\n indgik i en koncern, hvis ultimative moderselskab A var et dansk selskab.  \r\n\r\n Imellem det ultimative moderselskab (A) og selskaberne B og C var en række  \r\n\r\n danske mellemholdingselskaber. B ejedes således af det danske selskab E, mens  \r\n\r\n C  \r\n\r\n ejedes af det danske selskab D. Selskaberne D og E ejedes af det danske  \r\n\r\n mellemholdingselskab F.  \r\n\r\n</P>  \r\n\r\n<P>  \r\n\r\n I 2003 havde der været et underskud i C på ca. 6  \r\n\r\n mio. DKK. Selskabet indgik ikke i dansk sambeskatning, hvor der var valgt  \r\n\r\n alene  \r\n\r\n at medtage danske selskaber.  \r\n\r\n</P>  \r\n\r\n<P>  \r\n\r\n Der var imidlertid mulighed for lokal  \r\n\r\n sambeskatning i Sverige mellem B og C. Denne sambeskatning kunne opnås ved,  \r\n\r\n at  \r\n\r\n der inden fristen for indlevering af selvangivelsen blev truffet beslutning  \r\n\r\n om  \r\n\r\n at yde et koncernbidrag fra B til C.  \r\n\r\n</P>  \r\n\r\n<P>  \r\n\r\n Da selskaberne havde fælles ultimativt dansk  \r\n\r\n moderselskab, anså de svenske myndigheder også B og C for berettigede til at  \r\n\r\n yde koncernbidrag, og koncernbidraget ville derved have den konsekvens, at  \r\n\r\n den  \r\n\r\n skattepligtige indkomst for B ville blive nedsat med bidraget, mens C's  \r\n\r\n skattepligtige indkomst tilsvarende forøgedes med bidraget.  \r\n\r\n</P>  \r\n\r\n<P>  \r\n\r\n Revisors bevæggrund for at stille spørgsmålet var,  \r\n\r\n at ved beslutning om overførsel af koncernbidraget i forbindelse med  \r\n\r\n afslutning  \r\n\r\n af regnskaberne og selvangivelserne i de svenske selskaber ville C blive  \r\n\r\n beriget med tilskuddet, ca. 6 mio. DKK, mens B ville opleve en nedgang i  \r\n\r\n egenkapitalen i kraft af betaling af tilskuddet.  \r\n\r\n</P>  \r\n\r\n<P>  \r\n\r\n Som følge heraf ville C's direkte moderselskab,  \r\n\r\n det danske selskab D, tilsvarende opleve en forøgelse af egenkapitalen, mens  \r\n\r\n B's direkte moderselskab E, der ligeledes var et dansk selskab, ville opleve  \r\n\r\n et  \r\n\r\n fald i egenkapitalen som følge af overførslen af koncernbidrag i Sverige.  \r\n\r\n</P>  \r\n\r\n<P>  \r\n\r\n Det kunne således hævdes, at denne berigelse af D  \r\n\r\n skulle anses som skattepligtig som et tilskud fra det overliggende  \r\n\r\n holdingselskab F, som var moderselskab for både D og E, idet berigelsen  \r\n\r\n ultimativt  \r\n\r\n afhænger af moderselskabets dispositioner. Gennemførelsen af en sådan  \r\n\r\n beskatning  \r\n\r\n ville forudsætte, at overførslen af koncernbidragene i Danmark skulle anses  \r\n\r\n som  \r\n\r\n et udbytte fra B til E og videre som en udlodning til F, der så skulle anses  \r\n\r\n for at tilføre midlerne til D som et skattepligtigt tilskud.  \r\n\r\n</P>  \r\n\r\n<P>  \r\n\r\n Til støtte for at det rejste spørgsmål burde  \r\n\r\n besvares benægtende, henviste revisor bl.a. til TfS 2001, 510 LSR, hvormed en  \r\n\r\n sådan vidtgående gennemførelse af beskatning ved overførsler mellem to  \r\n\r\n søsterselskaber efter hans vurdering skulle være forladt i nyere praksis,  \r\n\r\n således at beskatning i den konkrete sag alene burde ske, når den berigelse D  \r\n\r\n indirekte har opnået realiseres i form af evt. salg af C, og da alene hvis  \r\n\r\n dette salg efter de almindelige regler anses som et skattepligtigt salg.  \r\n\r\n</P>  \r\n\r\n<P>  \r\n\r\n Det var i øvrigt oplyst, at formålet med betaling  \r\n\r\n af koncernbidrag i Sverige ikke var at berige visse selskaber i koncernen,  \r\n\r\n men  \r\n\r\n alene at opnå sambeskatning i Sverige. Selskaberne havde derfor intet at  \r\n\r\n indvende imod, at eventuelt afledte konsekvenser af det svenske koncernbidrag  \r\n\r\n af de danske skattemyndigheder ville blive krævet neutraliseret via  \r\n\r\n modsatrettede pengeoverførsler i Danmark.  \r\n\r\n</P>  \r\n\r\n<P>  \r\n\r\n Ligningsrådet fandt på baggrund af en konkret  \r\n\r\n vurdering, at overførsel af koncernbidrag udelukkende mellem de nævnte  \r\n\r\n svenske  \r\n\r\n selskaber, som ikke var inddraget under dansk sambeskatning, ikke ville  \r\n\r\n påvirke  \r\n\r\n den skattepligtige indkomst for den danske del af koncernens selskaber. Der  \r\n\r\n blev herved bl.a. lagt vægt på, at de danske selskaber, herunder  \r\n\r\n topmoderselskabet,  \r\n\r\n på tidspunktet for gennemførelsen af koncernbidraget ikke ville opnå en  \r\n\r\n økonomisk fordel, som var umiddelbar realisabel, samt at det var oplyst, at  \r\n\r\n formålet med betaling af koncernbidrag i Sverige ikke var at berige visse  \r\n\r\n selskaber i koncernen, men alene at opnå sambeskatning i Sverige, samt at  \r\n\r\n overførslen desuden ville ske i fuld overensstemmelse med de svenske  \r\n\r\n skatteregler.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [
        "www.toldskat.dk, SKM2005.61.LR"
    ],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/02/2005"
        },
        {
            "displayName": "Accession",
            "displayValue": "X20050908701"
        },
        {
            "displayName": "Entydig dokumentidentifikation",
            "displayValue": "AN004508"
        },
        {
            "displayName": "Dato for indlæggelse",
            "displayValue": "20/01/2010"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9087"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "20/04/2004"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/04-4339-00648"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}