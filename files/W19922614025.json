{
    "id": 32346,
    "title": "Tv-reklame - vildledende reklame - manglende balance i oplysninger om forsikringsvilkår ",
    "documentTypeId": "240",
    "isSagsforlobPeriodValid": false,
    "shortName": "KEN nr 26140 af 25/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for BioDanone Yoghurt, hvori indgik udtryk som  \r\n\r\n &#187;plejer dit biologiske ur&#171;, &#187;hjælper din krop til at fungere i  \r\n\r\n harmoni ...&#171; m.v., blev ikke anset at indeholde vildledende oplysninger  \r\n\r\n om det pågældende produkts indvirkning på kroppen, idet nævnet lagde vægt på,  \r\n\r\n at den almindelige forbruger ville opfatte disse udtryk som omskrivninger for  \r\n\r\n tarmfunktioner, afføringsvaner m.v., snarere end en egentlig medicinsk  \r\n\r\n beskrivelse af produktets indvirkning på kroppen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - vildledende reklame - manglende  \r\n\r\n balance i oplysninger om forsikringsvilkår </H1>  \r\n\r\n<P></P>  \r\n\r\n<BR>  \r\n\r\n<P>Radio- og TV-Reklamenævnet har via Forbrugerstyrelsen modtaget en klage  \r\n\r\n fra Pernille Anduin, København, over indholdet af et reklameindslag for  \r\n\r\n BioDanone yoghurt. Reklameindslaget er udsendt i TV 2. Klageren anfører, at  \r\n\r\n reklameindslaget indeholder vildledende oplysninger om BioDanones indvirkning  \r\n\r\n på &#187;kroppens indre ur&#171;, idet der ifølge klageren ikke foreligger  \r\n\r\n dokumentation for, at nogen af de eksisterende levnedsmidler har nogen som  \r\n\r\n helst virkning på kroppens såkaldte biologiske ur. Med skrivelse af 1. maj  \r\n\r\n 1992 er TV2 Reklame A/S blevet anmodet om en udtalelse vedrørende lovligheden  \r\n\r\n af det påklagede reklameindslag. TV2 Reklame A/S anfører i svarskrivelse af  \r\n\r\n 13. maj 1992, at TV2 Reklame umiddelbart har opfattet reklamens anvendelse af  \r\n\r\n udsagnene &#187;biologiske ur&#171;, &#187;naturlige system&#171;,  \r\n\r\n &#187;trimmer din krop indefra&#171; som værende omskrivninger for  \r\n\r\n fordøjelsen og dens system, en forståelse, der efter TV2 Reklames opfattelse  \r\n\r\n understøttes af reklamens billedside. TV2 Reklame har desuden lagt vægt på,  \r\n\r\n at der i tekstsiden af reklamen anvendes udtryk som &#187;hjælper din  \r\n\r\n krop&#171; m.v., hvorimod der ikke er tale om absolutte konstateringer af  \r\n\r\n BioDanones virkning over for &#187;kroppens rytme&#171;, ligesom der efter  \r\n\r\n TV2 Reklames opfattelse heller ikke indikeres nogen forebyggende eller  \r\n\r\n lindrende virkning mod sygdomme eller sygdomssymptomer. På denne baggrund har  \r\n\r\n TV2 Reklame A/S godkendt det påklagede reklameindslag. I en supplerende  \r\n\r\n udtalelse af 12. maj 1992 anfører annoncøren, at man ikke mener at reklamen  \r\n\r\n indeholder udsagn, som produktet ikke kan stå inde for. Vedrørende den valgte  \r\n\r\n form anfører producenten, at denne har sin baggrund i behovet for en vis  \r\n\r\n diskretion vedrørende det pågældende emne, frem for en mere brutal  \r\n\r\n oplysningsform. Radio- og TV-Reklamenævnet har behandlet det pågældende  \r\n\r\n reklameindslag og har truffet følgende afgørelse: Nævnet finder ikke, at det  \r\n\r\n påklagede reklameindslag er i strid med § 1 i bekendtgørelse om indholdet af  \r\n\r\n reklameindslag, der bringes i TV 2, jf. §§ 1-2 i markedsføringsloven, som  \r\n\r\n bl.a. indeholder et forbud mod vildledende reklame. I reklameindslagets  \r\n\r\n beskrivelse af BioDanone-produktet anvendes forskellige udtryk, såsom  \r\n\r\n &#187;plejer dit biologiske ur&#171;, &#187;hjælper din krop til at fungere i  \r\n\r\n harmoni med sin naturlige rytme&#171; og &#187;trimmer din krop  \r\n\r\n indefra&#171;. Tekst-siden kombineres med en billedside af en kvinde i  \r\n\r\n solskin, hvis krop i glimt ses som et messingskinnende urværk.  \r\n\r\n Reklameindslagets billedside indeholder ingen medicinske  \r\n\r\n associationsmuligheder. Set i lyset heraf finder nævnet, at reklameindslagets  \r\n\r\n anvendelse af udtryk som &#187;kroppens biologiske ur&#171; m.v. af den  \r\n\r\n almindelige forbruger vil blive opfattet som sædvanlige omskrivninger for  \r\n\r\n kroppens tarmfunktioner snarere end udtryk der relaterer sig til en egentlig  \r\n\r\n medicinsk beskrivelse af produktets indvirkning på kroppen. Nævnet har  \r\n\r\n desuden lagt vægt på, at der i reklameindslag af den pågældende type er en  \r\n\r\n vis tradition for omskrivning af tarmfunktioner og afføringsvaner til mere  \r\n\r\n poetiske udtryk. Nævnets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922614025"
        },
        {
            "displayName": "Entydig dokumentidentifikation",
            "displayValue": "CA000257"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26140"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "25/06/1992"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "92.6123-44"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}