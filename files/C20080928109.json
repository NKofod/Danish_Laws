{
    "id": 120540,
    "title": "Cirkulære om aftale om Statens Center for Kompetence- og Kvalitetsudvikling",
    "documentTypeId": "150",
    "isSagsforlobPeriodValid": true,
    "shortName": "CIR nr 9281 af 27/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Bil1\"></a></p>\r\n      <p class=\"Indholdsfortegnelse\"><a href=\"#Bil2\">Bilag 1</a></p><div class=\"bjelke\">Den fulde tekst</div><p class=\"Titel2\">Cirkulære om aftale om Statens Center for Kompetence- og Kvalitetsudvikling (SCKK)</p>\r\n      <p class=\"ParagrafGruppeOverskrift\">Generelle bemærkninger</p>\r\n      <p class=\"Paragraf\"><span class=\"ParagrafNr\"></span> <span class=\"Bold\">1.</span> Finansministeriet og Offentligt Ansattes Organisationer (Det statslige område), Statstjenestemændenes Centralorganisation II, Akademikernes Centralorganisation, Lærernes Centralorganisation og Overenskomstansattes Centralorganisation har den 27. juni 2008 indgået aftale om Statens Center for Kompetence- og Kvalitetsudvikling.</p>\r\n      <p class=\"Tekst2\">\r\n        <div><span class=\"Bold\">2.</span> Vedtægter for Statens Center for Kompetence- og Kvalitetsudvikling er vedlagt som bilag til aftalen.</div>\r\n      </p>\r\n      <p class=\"Tekst2\">\r\n        <div><span class=\"Bold\">3.</span> Cirkulæret har virkning fra 1. april 2008. Samtidig ophæves Finansministeriets cirkulære af 3. maj 2005 om aftale om Statens Center for Kompetence- og Kvalitetsudvikling (SCKK), Perst. nr. 018-05.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Personalestyrelsen, den 27. juni 2008</I></P><P CLASS=SIGN1 ALIGN=\"CENTER\">P.M.V., E.B., Birgitte Høfde</P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"BilagTekst\">Aftale om Statens Center for Kompetence- og Kvalitetsudvikling (SCKK)</p>\r\n      <p class=\"Paragraftekst\"><span class=\"Bold\">§ 1.</span> <span class=\"Bold\">Formål</span></p>\r\n      <p class=\"Paragraftekst\">Formålet med centret er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> At medvirke til at skabe kvalitet i og effekt af arbejdet med kompetence- og kvalitetsudvikling i staten.</p>\r\n        <p class=\"Liste1\"><span class=\"Liste1Nr\">2)</span> At understøtte anvendelsen af aftalen om kompetenceudvikling gennem rådgivning og vejledning af statens institutioner<span class=\"Superscript\">1</span>, forskellige medarbejdergrupper og de forhandlingsberettigede organisationer på området.</p>\r\n        <p class=\"Liste1\"><span class=\"Liste1Nr\">3)</span> At formidle viden om kompetence- og kvalitetsudvikling i staten.</p>\r\n        <p class=\"Liste1\"><span class=\"Liste1Nr\">4)</span> At sekretariatsbetjene Fonden til udvikling af statens arbejdspladser, Kvalitetsprisens bedømmelsesudvalg, Kompetencefonden, OAOs og Personale-styrelsens Udvalg (OPU), COIIs, LCs og OCs og Personalestyrelsens Udvalg (CLOPU) og AC’s og Personalestyrelsens Udvalg (APU) samt eventuelt andre udvalg efter bestyrelsens beslutning. OPU og CLOPU varetager desuden en række opgaver i forbindelse med AMU-systemet og fungerer som referencegruppe til Efteruddannelsesudvalget for Handel, Administration, Kommunikation og Ledelse (HAKL).</p>\r\n      </p>\r\n      <p class=\"Paragraftekst\"><span class=\"Bold\">§ 2.</span> <span class=\"Bold\">Statens Center for Kompetence- og Kvalitetsudvikling</span></p>\r\n      <p class=\"Paragraftekst\">Centret har en selvstændig driftsbevilling på finansloven, vedtægterne er vedlagt denne aftale som bilag.</p>\r\n      <p class=\"Stk\"><span class=\"Italic\">Stk. 2.</span> Centrets konsulenter rådgiver, vejleder og støtter statens institutioner i arbejdet med kompetence- og kvalitetsudvikling, herunder især anvendelsen af aftalen om kompetenceudvikling. Centrets konsulenter understøtter arbejdet med udvikling af medarbejderne i staten.</p>\r\n      <p class=\"Stk\"><span class=\"Italic\">Stk. 3.</span> Statens Center for Kompetence- og Kvalitetsudvikling ledes af en bestyrelse. Finansministeriet og CFU udpeger hver 5 medlemmer til bestyrelsen. Bestyrelsen er ansvarlig over for alle aktiviteter i centret og har mulighed for at definere særlige indsatsområder og igangsætte projekter i centret. Bestyrelsen har mulighed for at uddelegere kompetence til partssammensatte udvalg.</p>\r\n      <p class=\"Paragraftekst\"><span class=\"Bold\">§ 3.</span> <span class=\"Bold\">Eventuelle ændringer af aftalen</span></p>\r\n      <p class=\"Paragraftekst\">Såfremt der sker ændringer i lovgivningen, eller der måtte være andre tilsvarende overordnede hensyn, som parterne ikke har taget højde for ved indgåelse af denne aftale, er der enighed om, at parterne søger at aftale de nødvendige ændringer i aftalen.</p>\r\n      <p class=\"Paragraftekst\"><span class=\"Bold\">§ 4.</span> <span class=\"Bold\">Ikrafttræden og ophør</span></p>\r\n      <p class=\"Paragraftekst\">Denne aftale træder i kraft den 1. april 2008. Aftalen kan opsiges skriftligt med 3 måneders varsel til den 31. marts, dog tidligst den 31. marts 2011.</p>\r\n      <p class=\"Stk\"><span class=\"Italic\">Stk. 2.</span> Samtidig ophæves aftale af 21. april 2005 om Statens Center for Kompetence- og Kvalitetsudvikling (SCKK).</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 364 364;\" width=\"728\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">København, den 27. juni 2008</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"Bilagstekst\">Offentligt Ansattes Organisationer</div>\r\n                <div class=\"Bilagstekst\">(Det statslige område)</div>\r\n                <div class=\"Bilagstekst\"><span class=\"Bold\">Flemming Vinther</span></div>\r\n                <div class=\"Bilagstekst\">Statstjenestemændenes</div>\r\n                <div class=\"Bilagstekst\">Centralorganisation II</div>\r\n                <div class=\"Bilagstekst\"><span class=\"Bold\">Peter Ibsen</span></div>\r\n                <div class=\"Bilagstekst\">Akademikernes Centralorganisation</div>\r\n                <div class=\"Bilagstekst\"><span class=\"Bold\">Sine Sunesen</span></div>\r\n                <div class=\"Bilagstekst\">Overenskomstansattes Centralorganisation</div>\r\n                <div class=\"Bilagstekst\"><span class=\"Bold\">J. K. Hansen</span></div>\r\n                <div class=\"Bilagstekst\">Lærernes Centralorganisation</div>\r\n                <div class=\"TabelTekst\"><span class=\"Bold\">Anders B. Christensen</span></div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Finansministeriet</div>\r\n                <div class=\"TabelTekst\">P.M.V.</div>\r\n                <div class=\"TabelTekst\">E.B.</div>\r\n                <div class=\"TabelTekst\"><span class=\"Bold\">Flemming Christiansen</span></div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst9\">1) Samtlige institutioner omfattet af aftaler mellem CFU og Finansministeriet.</p><a name=\"Bil2\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Vedtægter for Statens Center for Kompetence- og Kvalitetsudvikling (SCKK)</p>\r\n      <p class=\"Paragraftekst\"><span class=\"Bold\">Statens Center for Kompetence- og Kvalitetsudvikling</span></p>\r\n      <p class=\"Paragraftekst\"><span class=\"Bold\">§ 1</span></p>\r\n      <p class=\"Stk\"><span class=\"Italic\">Stk. 1.</span> Statens Center for Kompetence- og Kvalitetsudvikling (SCKK) er stiftet af Finansministeriet og Centralorganisationernes Fællesudvalg (CFU) ved aftale- og overenskomstforhandlingerne 1999. Centret har hjemsted i Stor­københavn.</p>\r\n      <p class=\"Stk\"><span class=\"Italic\">Stk. 2.</span> SCKK er opført på finansloven med egen driftsbevilling.</p>\r\n      <p class=\"Paragraftekst\"><span class=\"Bold\">Formål</span></p>\r\n      <p class=\"Paragraftekst\"><span class=\"Bold\">§ 2</span></p>\r\n      <p class=\"Stk\"><span class=\"Italic\">Stk. 1.</span> SCKK's formål er:</p>\r\n      <p class=\"Stk\">– At medvirke til at skabe kvalitet i og effekt af arbejdet med kompetence- og kvalitetsudvikling i staten.</p>\r\n      <p class=\"Stk\">– At understøtte anvendelsen af aftalen om kompetenceudvikling gennem rådgivning og vejleding af statens institutioner, forskellige medarbejdergrupper og de forhandlingsberettigede organisationer på området.</p>\r\n      <p class=\"Stk\">– At formidle viden om kompetence- og kvalitetsudvikling i staten.</p>\r\n      <p class=\"Stk\">– At sekretariatsbetjene Fonden til udvikling af statens arbejdspladser, Kvalitetsprisens bedømmelsesudvalg, Kompetencefonden, OAOs og Personalestyrelsens Udvalg (OPU), COIIs, LCs og OCs og Personalestyrelsens Udvalg (CLOPU) og AC’s og Personalestyrelsens Udvalg (APU) samt eventuelt andre udvalg efter bestyrelsens beslutning. OPU og CLOPU varetager desuden en række opgaver i forbindelse med AMU-systemet og fungerer som referencegruppe til Efteruddannelsesudvalget for Handel, Administration, Kommunikation og Ledelse (HAKL).</p>\r\n      <p class=\"Stk\"><span class=\"Italic\">Stk. 2.</span> SCKK kan for offentlige eller private rekvirenter mod betaling udbyde ydelser, hvor centret har naturlige forudsætninger.</p>\r\n      <p class=\"Paragraftekst\"><span class=\"Bold\">Bestyrelsens sammensætning</span></p>\r\n      <p class=\"Paragraftekst\"><span class=\"Bold\">§ 3</span></p>\r\n      <p class=\"Stk\"><span class=\"Italic\">Stk. 1.</span> SCKK ledes af en bestyrelse på 10 stemmeberettigede medlemmer. Personalestyrelsen og Centralorganisationernes Fællesudvalg (CFU) udpeger hver 5 medlemmer.</p>\r\n      <p class=\"Stk\"><span class=\"Italic\">Stk. 2.</span> Medarbejderne i SCKK har 2 repræsentanter uden stemmeret i bestyrelsen. Repræsentanterne for personalet skal være fastansatte og heltidsbeskæftigede i SCKK. Disse medlemmer er beskyttet mod afskedigelse efter samme regler som gælder for tillidsrepræsentanter på området.</p>\r\n      <p class=\"Stk\"><span class=\"Italic\">Stk. 3.</span> SCKK's direktør er bestyrelsens sekretær og deltager i bestyrelsens møder uden stemmeret.</p>\r\n      <p class=\"Stk\"><span class=\"Italic\">Stk. 4.</span> Personalestyrelsen og CFU har ret til at medtage hver én observatør til bestyrelsesmøderne. Observatørerne deltager i bestyrelsens møder uden stemmeret.</p>\r\n      <p class=\"Stk\"><span class=\"Italic\">Stk. 5.</span> Bestyrelsesmedlemmerne udpeges for en periode af 2 år løbende fra 1. januar i lige år.</p>\r\n      <p class=\"Paragraftekst\"><span class=\"Bold\">Bestyrelsens opgaver</span></p>\r\n      <p class=\"Paragraftekst\"><span class=\"Bold\">§ 4</span></p>\r\n      <p class=\"Stk\"><span class=\"Italic\">Stk. 1.</span> Bestyrelsen har den overordnede ledelse af SCKK og fastlægger efter indstilling fra direktøren det årlige program for SCKK's virksomhed samt godkender budget og regnskab.</p>\r\n      <p class=\"Stk\"><span class=\"Italic\">Stk. 2.</span> Bestyrelsen ansætter og afskediger centrets direktør. Direktøren ansætter og afskediger centrets medarbejdere efter retningslinier fra bestyrelsen.</p>\r\n      <p class=\"Stk\"><span class=\"Italic\">Stk. 3.</span> Bestyrelsen fastsætter nærmere retningslinier for direktørens virksomhed og kan bemyndige direktøren til i nærmere fastlagt omfang og under bestyrelsens ansvar at udøve de beføjelser, der er tillagt bestyrelsen.</p>\r\n      <p class=\"Stk\"><span class=\"Italic\">Stk. 4.</span> Bestyrelsen er ansvarlig over for alle aktiviteter i centret og har mulighed for at definere særlige indsatsområder og igangsætte projekter i centret.</p>\r\n      <p class=\"Stk\"><span class=\"Italic\">Stk. 5.</span> Bestyrelsen har mulighed for at uddelegere kompetence til partssammensatte udvalg.</p>\r\n      <p class=\"Paragraftekst\"><span class=\"Bold\">Regler for bestyrelsens arbejde mv.</span></p>\r\n      <p class=\"Paragraftekst\"><span class=\"Bold\">§ 5</span></p>\r\n      <p class=\"Stk\"><span class=\"Italic\">Stk. 1.</span> Bestyrelsen vælger blandt de stemmeberettigede medlemmer sin formand og næstformand og fastlægger i en forretningsorden de nærmere bestemmelser om udførelsen af sit hverv.</p>\r\n      <p class=\"Stk\"><span class=\"Italic\">Stk. 2.</span> Formanden og næstformanden skal komme fra hver sin udpegningsgruppe.</p>\r\n      <p class=\"Stk\"><span class=\"Italic\">Stk. 3.</span> Formanden indkalder til og leder bestyrelsens møder. Der afholdes normalt 4 møder årligt. Møde skal holdes, når mindst 2 bestyrelsesmedlemmer fremsætter krav herom.</p>\r\n      <p class=\"Stk\"><span class=\"Italic\">Stk. 4.</span> Bestyrelsen er beslutningsdygtig, når mindst halvdelen af medlemmerne er til stede. Beslutninger træffes ved simpel stemmeflerhed. I tilfælde af stemmelighed drøftes sagen på et nyt møde. For at beslutninger skal være gyldige kræves endvidere, at begge udpegningsgrupper er repræsenteret.</p>\r\n      <p class=\"Stk\"><span class=\"Italic\">Stk. 5.</span> For centrets bestyrelse, ledelse og andre ansatte gælder bestemmelsen i forvaltningslovens kapitel 8 om tavshedspligt.</p>\r\n      <p class=\"Stk\"><span class=\"Italic\">Stk. 6.</span> Bestyrelsens beslutninger noteres i en protokol. Referat af bestyrelsesmøder sendes til de i § 3 stk. 1 og 2 nævnte medlemmer samt centrets direktør.</p>\r\n      <p class=\"Stk\"><span class=\"Italic\">Stk. 7.</span> For bestyrelsens medlemmer gælder dansk rets almindelige erstatningsregler.</p>\r\n      <p class=\"Stk\"><span class=\"Italic\">Stk. 8.</span> Bestyrelsesmedlemmernes rejseudgifter og øvrige udgifter i forbindelse med hvervet afholdes af centret efter samme regler som for statens tjenestemænd.</p>\r\n      <p class=\"Stk\"><span class=\"Italic\">Stk. 9.</span> Medlemskab af bestyrelsen er ulønnet.</p>\r\n      <p class=\"Paragraftekst\"><span class=\"Bold\">Centrets daglige ledelse</span></p>\r\n      <p class=\"Paragraftekst\"><span class=\"Bold\">§ 6</span></p>\r\n      <p class=\"Stk\"><span class=\"Italic\">Stk. 1.</span> Bestyrelsen ansætter en direktør, der varetager centrets drift inden for de retningslinier, som fastlægges af bestyrelsen.</p>\r\n      <p class=\"Stk\"><span class=\"Italic\">Stk. 2.</span> Direktøren er over for bestyrelsen ansvarlig for,</p>\r\n      <p class=\"Stk\">– at centret arbejder efter de i vedtægterne fastsatte formål.</p>\r\n      <p class=\"Stk\">– at SCKK's virksomhed udføres forsvarligt.</p>\r\n      <p class=\"Stk\">– at det af bestyrelsen godkendte budget overholdes.</p>\r\n      <p class=\"Stk\">– at SCKK's virksomhed i øvrigt er i overensstemmelse med bestyrelsens beslutninger og retningslinier.</p>\r\n      <p class=\"Stk\"><span class=\"Italic\">Stk. 3.</span> Direktøren skal arbejde for,</p>\r\n      <p class=\"Stk\">– at SCKK's virksomhed udøves aktivt og brugerorienteret og nyder respekt hos centrets interessenter, stiftere og statens arbejdspladser.</p>\r\n      <p class=\"Stk\">– at standarden og kvaliteten af SCKK's ydelser har et højt anerkendt niveau.</p>\r\n      <p class=\"Stk\">– at SCKK's ydelser, organisation og medarbejdere til stadighed udvikles.</p>\r\n      <p class=\"Stk\">– at der mellem medarbejdere og ledelse og mellem medarbejdergrupperne skabes et godt internt samarbejde, der er befordrende for SCKK's aktiviteter og virkemåde.</p>\r\n      <p class=\"Stk\">– at der etableres samarbejde med relevante uddannelsesudvalg.</p>\r\n      <p class=\"Stk\"><span class=\"Italic\">Stk. 4.</span> Direktøren afgiver årligt til bestyrelsen en skriftlig beretning om SCKK's virksomhed i det forløbne år.</p>\r\n      <p class=\"Stk\"><span class=\"Italic\">Stk. 5.</span> Bestyrelsen offentliggør på baggrund af den i stk. 4 nævnte beretning en årsberetning.</p>\r\n      <p class=\"Paragraftekst\"><span class=\"Bold\">Regnskab og revision</span></p>\r\n      <p class=\"Paragraftekst\"><span class=\"Bold\">§ 7</span></p>\r\n      <p class=\"Stk\"><span class=\"Italic\">Stk. 1.</span> Regnskabsåret er finansåret.</p>\r\n      <p class=\"Stk\"><span class=\"Italic\">Stk. 2.</span> SCKK's regnskaber revideres af Rigsrevisionen.</p>\r\n      <p class=\"Paragraftekst\"><span class=\"Bold\">Vedtægtsændringer og opløsning</span></p>\r\n      <p class=\"Paragraftekst\"><span class=\"Bold\">§ 8</span></p>\r\n      <p class=\"Stk\"><span class=\"Italic\">Stk. 1.</span> Disse vedtægter træder i stedet for vedtægter af 21. april 2005.</p>\r\n      <p class=\"Stk\"><span class=\"Italic\">Stk. 2.</span> Ændring af centrets vedtægter kræver enighed mellem stifterne nævnt i § 1 stk. 1.</p>\r\n      <p class=\"Stk\"><span class=\"Italic\">Stk. 3.</span> Centret fortsætter sin drift medmindre aftalen opsiges af stifterne nævnt i § 1 stk. 1.</p>\r\n      <p class=\"Stk\"><span class=\"Italic\">Stk. 4.</span> Hvis det besluttes at nedlægge SCKK, er bestyrelsen forpligtet til at følge denne beslutning.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2008"
        },
        {
            "displayName": "Accession",
            "displayValue": "C20080928109"
        },
        {
            "displayName": "Entydig dokumentidentifikation",
            "displayValue": "AE001320"
        },
        {
            "displayName": "Dato for førstegangsindlæggelse",
            "displayValue": "28/06/2008"
        },
        {
            "displayName": "Dato for indlæggelse",
            "displayValue": "28/06/2008"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9281"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 07-610-8"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}