{
    "id": 38672,
    "title": "Bopælskravet. Dimittendoptagelse på grund af au pair ophold umiddelbart før påbegyndelse af udenlandsk uddannelse. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3111 af 03/02/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Pågældende anmodede om dimittendoptagelse i en arbejdsløshedskasse  \r\n\r\n efter at have gennemgået en 2-årig uddannelse på Oxford College. </I> </P>  \r\n\r\n<P> <I>Ansøgeren havde efter studentereksamen arbejdet 1 år som au pair pige  \r\n\r\n i England og opholdte sig herefter i Danmark ca. 2 måneder, inden  \r\n\r\n påbegyndelse af uddannelsen. Ansøgeren var under hele perioden tilmeldt  \r\n\r\n folkeregisteret i Danmark. </I> </P>  \r\n\r\n<P> <I>Ankenævnet fandt, at ansøgeren opfyldte kravet om at have bopæl i  \r\n\r\n Danmark forud for uddannelsens påbegyndelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bopælskravet. Dimittendoptagelse på grund af au  \r\n\r\n pair ophold umiddelbart før påbegyndelse af udenlandsk uddannelse. </H1>  \r\n\r\n<P></P>  \r\n\r\n<P>En ansøger rejste efter afsluttet studentereksamen til England og  \r\n\r\n arbejdede som au pair pige indtil den 5. juli 1989. </P>  \r\n\r\n<P>I maj 1989, mens hun var au pair pige, indgav hun optagelsesbegæring til  \r\n\r\n Oxford College. Den 29. juni 1989 var hun til optagelsesprøve og fik samme  \r\n\r\n dag meddelelse om, at hun var optaget og skulle starte studiet den 9.  \r\n\r\n september 1989. </P>  \r\n\r\n<P>Ansøgeren var tilmeldt folkeregisteret i Danmark i hele perioden og  \r\n\r\n opholdt sig i Danmark fra den 6. juli til den 8. september 1989. </P>  \r\n\r\n<P>Det fremgår videre, at Oxford College Of Further Education er offentligt  \r\n\r\n drevet, og der blev ydet dansk SU under uddannelsen. </P>  \r\n\r\n<P>Ansøgeren indgav den 11. juli 1989 begæring om at blive optaget i  \r\n\r\n arbejdsløshedskassen som dimittendmedlem. Af uddannelsesbevis udstedt den 29.  \r\n\r\n juni 1991 fremgik, at hun havde gennemført uddannelse som hotel- og  \r\n\r\n restaurationsleder i perioden 11. september 1989 til 28. juni 1991. </P>  \r\n\r\n<P>Arbejdsløshedskassen anmodede den 26. august 1991 Direktoratet for  \r\n\r\n Arbejdsløshedsforsikringen om at tage stilling til pågældendes anmodning om  \r\n\r\n at blive optaget som dimittendmedlem af kassen. </P>  \r\n\r\n<P>Direktoratet meddelte, at direktoratet ikke kunne give tilladelse til, at  \r\n\r\n ansøgeren blev optaget i kassen med dimittendrettigheder. </P>  \r\n\r\n<P>Direktoratet henviste til, at det er en betingelse for optagelse, at  \r\n\r\n ansøgeren umiddelbart før uddannelsens påbegyndelse har haft bopæl i Danmark.  \r\n\r\n</P>  \r\n\r\n<P>Direktoratet fandt efter det i sagen oplyste om ansøgerens 1-årige ophold  \r\n\r\n som au pair pige i England umiddelbart før uddannelsens påbegyndelse, at  \r\n\r\n ansøgeren ikke opfyldte bopælskravet. </P>  \r\n\r\n<P>Direktoratet anførte videre, at selv om ansøgeren af praktiske grunde har  \r\n\r\n været tilmeldt folkeregisteret i Danmark, kan den danske adresse ikke anses  \r\n\r\n for at være den egentlige bopæl, idet hun rent faktisk har opholdt sig og  \r\n\r\n haft bopæl i England. </P>  \r\n\r\n<P>Ansøgeren henviste til, at den danske stat har givet uddannelsen offentlig  \r\n\r\n anerkendelse gennem SU-styrelsen, idet der blev ydet SU-støtte under  \r\n\r\n uddannelsen i England. </P>  \r\n\r\n<P>Ansøgeren betragtede endvidere au pair tiden som en del af uddannelsen,  \r\n\r\n idet man for at bestå uddannelsen, skulle kunne tale samt skrive engelsk. Da  \r\n\r\n ansøgeren var fransk-sproglig, læste hun i au pair tiden engelsk på Oxford  \r\n\r\n College om aftenen. </P>  \r\n\r\n<P>Direktoratet fandt ikke grundlag for at ændre sin afgørelse. </P>  \r\n\r\n<P>Direktoratet fastholdt, at pågældende ikke umiddelbart før uddannelsens  \r\n\r\n påbegyndelse havde haft fast bopæl i Danmark, idet opholdet i Danmark fra den  \r\n\r\n 6. juli til den 8. september 1989 måtte betragtes som midlertidigt ophold  \r\n\r\n eller som ferie. </P>  \r\n\r\n<P>Direktoratet havde telefonisk af pågældende den 30. september 1991 fået  \r\n\r\n oplyst, at hun i maj 1989, mens hun opholdt sig i England, indgav  \r\n\r\n optagelsesbegæring til Oxford College, og at hun den 29. juni 1989 var til  \r\n\r\n optagelsesprøve. Allerede samme dag fik hun besked om, at hun var optaget, og  \r\n\r\n at hun skulle starte på studiet den 9. september 1989. </P>  \r\n\r\n<P>Direktoratet fandt således ikke, at hun ved sit ca. 2 måneders korte  \r\n\r\n ophold i Danmark opfyldte bopælskravet, når hensås til, at hun allerede ved  \r\n\r\n afrejsen var klar over, at hun var optaget og efter sommerferien skulle  \r\n\r\n starte på uddannelsen i England. </P>  \r\n\r\n<P>Ansøgeren fremsendte dokumentation for, at hun under sit ca. 2 måneders  \r\n\r\n ophold i Danmark havde haft rengøringsarbejde ved en kommune. </P>  \r\n\r\n<P>Det var videre oplyst, at den væsentligste grund til, at ansøgeren tog den  \r\n\r\n pågældende uddannelse i England var, at der ikke fandtes en tilsvarende  \r\n\r\n all-round uddannelse her i landet, og at det - trods talrige henvendelser -  \r\n\r\n ikke havde været muligt at få en praktikplads her i landet. </P>  \r\n\r\n<P>Ankenævnet fandt, at ansøgeren også under au pair opholdet måtte anses for  \r\n\r\n at have haft bopæl her i landet. Ankenævnet lagde vægt på, at hun under sit  \r\n\r\n ophold som au pair pige havde bevaret sin folkeregisteradresse her i landet,  \r\n\r\n og at hun vendte tilbage til denne adresse efter au pair opholdets  \r\n\r\n afslutning. </P>  \r\n\r\n<P>Ankenævnet lagde endvidere vægt på, at ansøgeren herefter havde bopæl i  \r\n\r\n Danmark i ca. 2 måneder indtil uddannelsens påbegyndelse, og i den periode  \r\n\r\n tillige havde arbejde. </P>  \r\n\r\n<P>Ankenævnet fandt derfor, at ansøgeren opfyldte kravet om, at hun forud for  \r\n\r\n uddannelsens påbegyndelse skal have bopæl her i landet. </P>  \r\n\r\n<P>Sagen hjemvistes herefter til Direktoratet for Arbejdsløshedsforsikringen  \r\n\r\n til afgørelse af, hvorvidt de øvrige betingelser for optagelse i  \r\n\r\n arbejdsløshedskasse som dimittend var opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i Meddelelser fra DFA nr. 28/92. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19920311125"
        },
        {
            "displayName": "Entydig dokumentidentifikation",
            "displayValue": "CA006607"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3111"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/02/1992"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "10-615-91."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}