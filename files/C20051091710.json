{
    "id": 31935,
    "title": "Cirkulæreskrivelse om nye regler om separation og skilsmisse - fravalg af vilkårsforhandling mv.",
    "documentTypeId": "210",
    "isSagsforlobPeriodValid": true,
    "shortName": "CIS nr 10917 af 01/03/2005",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om nye regler om separation og skilsmisse - fravalg af vilkårsforhandling mv.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Ved cirkulæreskrivelser af 21. december 2004 orienterede Familiestyrelsen  \r\n\r\n statsamterne om den regelforenkling på skilsmisseområdet, der trådte i kraft  \r\n\r\n den 1. januar 2005. Samtidig anmodede styrelsen statsamterne om bemærkninger  \r\n\r\n til det nye regelsæt.  \r\n\r\n</P>  \r\n\r\n<P class=\"TekstV\">  \r\n\r\n På baggrund af en række henvendelser fra statsamterne skal  \r\n\r\n styrelsen præcisere de nye regler på følgende punkter:  \r\n\r\n</P>  \r\n\r\n<P class=\"Tekstoverskrift\">  \r\n\r\n 1. Beslutning om afholdelse af vilkårsforhandling trods  \r\n\r\n ægtefællernes fravalg  \r\n\r\n</P>  \r\n\r\n<P class=\"TekstV\">  \r\n\r\n Ved regelforenklingen blev ægteskabslovens § 44, stk. 1,  \r\n\r\n ændret, således at ægtefællerne kan fravælge vilkårsforhandling i sager om  \r\n\r\n separation og skilsmisse. Formålet med dette er bl.a. at undgå unødvendige  \r\n\r\n forsinkelser  \r\n\r\n af behandlingen af disse sager.  \r\n\r\n</P>  \r\n\r\n<P class=\"TekstV\">  \r\n\r\n Ægtefællerne skal foretage et aktivt fravalg af  \r\n\r\n vilkårsforhandlingen, hvis de mener, at de ikke har behov for at få  \r\n\r\n vejledning  \r\n\r\n fra statsamtet i anledning af separationen eller skilsmissen.  \r\n\r\n</P>  \r\n\r\n<P class=\"TekstV\">  \r\n\r\n Hvis særlige omstændigheder taler for det, kan statsamtet  \r\n\r\n bestemme, at der skal foretages vilkårsforhandling, selvom ægtefællerne ikke  \r\n\r\n mener at have behov herfor. På den måde sikres ægtefællerne den fornødne  \r\n\r\n vejledning,  \r\n\r\n hvis de f.eks. har aftalt et vilkår, der indikerer, at de ikke kan overskue  \r\n\r\n konsekvenserne  \r\n\r\n af separationen eller skilsmissen.  \r\n\r\n</P>  \r\n\r\n<P class=\"TekstV\">  \r\n\r\n Udgangspunktet er således, at ægtefællerne kan fravælge  \r\n\r\n deltagelse i vilkårsforhandling, og at statsamtet skal respektere dette.  \r\n\r\n Statsamtet  \r\n\r\n skal derfor ikke i hver enkelt sag sikre sig, at parterne kan overskue  \r\n\r\n konsekvenserne af separationen eller skilsmissen.  \r\n\r\n</P>  \r\n\r\n<P class=\"TekstV\">  \r\n\r\n I cirkulæreskrivelse af 21. december 2004 om behandling af  \r\n\r\n sager om separation og skilsmisse er beskrevet en række situationer, hvor  \r\n\r\n statsamtet efter en konkret vurdering bør overveje at indkalde til  \r\n\r\n vilkårsforhandling,  \r\n\r\n selvom ægtefællerne har fravalgt denne.  \r\n\r\n</P>  \r\n\r\n<P class=\"TekstV\">  \r\n\r\n Dette betyder ikke, at statsamtet altid skal sikre sig, at  \r\n\r\n sagen ikke er omfattet af en af disse situationer, men hvis sagen kan være  \r\n\r\n omfattet af en af de nævnte situationer - eller hvis der i øvrigt er grund  \r\n\r\n til  \r\n\r\n det - kan statsamtet bestemme, at der skal afholdes vilkårsforhandling.  \r\n\r\n</P>  \r\n\r\n<P class=\"TekstV\">  \r\n\r\n Beslutningen om afholdelse af vilkårsforhandling træffes ud fra  \r\n\r\n de oplysninger, der fremgår af ansøgningen med bilag samt de oplysninger om  \r\n\r\n parterne, som statsamtet i øvrigt måtte være i besiddelse af. Statsamtet skal  \r\n\r\n således som udgangspunkt ikke indhente yderligere oplysninger til brug for  \r\n\r\n denne beslutning.  \r\n\r\n</P>  \r\n\r\n<P class=\"TekstV\">  \r\n\r\n Hvis der er usikkerhed om f.eks. ægtefællernes forståelse af et  \r\n\r\n bestemt vilkår, skal statsamtet søge dette afklaret. Dette kan ske telefonisk  \r\n\r\n eller skriftligt, inden der træffes beslutning om afholdelse af  \r\n\r\n vilkårsforhandling.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes i den forbindelse, at et mangelfuldt eller  \r\n\r\n fejlagtigt udfyldt ansøgningsskema ikke bør begrunde indkaldelse til  \r\n\r\n vilkårsforhandling, medmindre manglerne - efter en konkret vurdering - giver  \r\n\r\n statsamtet anledning hertil. I stedet bør statsamtet anmode ægtefællerne om  \r\n\r\n at  \r\n\r\n berigtige manglerne eller indsende et nyt ansøgningsskema. Berigtigelsen kan  \r\n\r\n foretages telefonisk.  \r\n\r\n</P>  \r\n\r\n<P class=\"TekstV\">  \r\n\r\n Styrelsen finder heller ikke, at der generelt er grundlag for  \r\n\r\n at bestemme, at der skal afholdes vilkårsforhandling, blot fordi ægtefællerne  \r\n\r\n har fælles børn under 15 år. I disse situationer er der normalt heller ikke  \r\n\r\n grundlag for at tilbyde ægtefællerne at deltage i vilkårsforhandling og  \r\n\r\n udsætte  \r\n\r\n behandlingen af anmodningen om separation eller skilsmisse på ægtefællernes  \r\n\r\n stillingtagen hertil.  \r\n\r\n</P>  \r\n\r\n<P class=\"TekstV\">  \r\n\r\n Hvis statsamtet mener, at ægtefællerne har behov for  \r\n\r\n orientering eller rådgivning om forældremyndighed, samvær, underholdsbidrag  \r\n\r\n m.v., der ikke har betydning for ansøgningen om separation eller skilsmisse,  \r\n\r\n bør statsamtet i stedet tilbyde dem denne rådgivning e.lign., uden at lade  \r\n\r\n dette foregå i tilknytning til en vilkårsforhandling. Dette kan f.eks. ske  \r\n\r\n samtidig med udsendelsen af bevillingen.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2. Sagsbehandling om forældremyndighed ved fravalg af  \r\n\r\n vilkårsforhandling  \r\n\r\n</P>  \r\n\r\n<P class=\"TekstV\">  \r\n\r\n En del henvendelser har drejet sig om fortsat fælles  \r\n\r\n forældremyndighed efter separation og skilsmisse, når parterne fravælger  \r\n\r\n vilkårsforhandlingen.  \r\n\r\n</P>  \r\n\r\n<P class=\"TekstV\">  \r\n\r\n Hertil kan styrelsen oplyse, at der altid skal udleveres  \r\n\r\n dokumentation for fælles forældremyndighed, når den fælles forældremyndighed  \r\n\r\n fortsætter efter separation og skilsmisse. Dette gælder også ved fravalg af  \r\n\r\n vilkårsforhandling.  \r\n\r\n</P>  \r\n\r\n<P class=\"TekstV\">  \r\n\r\n Hvis der er tvivl om forældreskabet til et barn, må statsamtet  \r\n\r\n dog ikke udlevere dokumentation for fælles forældremyndighed.  \r\n\r\n</P>  \r\n\r\n<P class=\"TekstV\">  \r\n\r\n Der henvises i øvrigt til cirkulæreskrivelse af 14. december  \r\n\r\n 2001 om fælles forældremyndighed ved separation og skilsmisse, der fortsat er  \r\n\r\n gældende. Indholdet af denne skrivelse er dog på nogle punkter ændret som  \r\n\r\n følge  \r\n\r\n af ændringerne pr. 1. oktober 2004 af reglerne om forældremyndighed, jf.  \r\n\r\n cirkulæreskrivelse af 27. september 2004 om anmeldelse af aftaler om  \r\n\r\n forældremyndighed.  \r\n\r\n Endvidere bemærkes, at dokumentationen for fælles forældremyndighed nu hedder  \r\n\r\n &#148;Erklæring om fortsat fælles forældremyndighed efter separation eller  \r\n\r\n skilsmisse&#148;.  \r\n\r\n</P>  \r\n\r\n<P class=\"TekstV\">  \r\n\r\n I den forbindelse kan styrelsen anbefale, at statsamterne  \r\n\r\n benytter &#148;afkrydsningsmodellen&#148;, selvom der ikke afholdes  \r\n\r\n vilkårsforhandling. I  \r\n\r\n så fald udskrives de relevante dokumenter automatisk, bl.a.  \r\n\r\n fremsendelsesskrivelser, bevillinger m.v.  \r\n\r\n</P>  \r\n\r\n<P class=\"TekstV\">  \r\n\r\n Endvidere bemærkes, at ved aftale om ophævelse af fælles  \r\n\r\n forældremyndighed skal der ikke længere udfærdiges en resolution, hvorved  \r\n\r\n aftalen godkendes, jf. skrivelse af 12. november 2004 om aftaler om  \r\n\r\n forældremyndighed der indgås under møder i statsamterne.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3. Skilsmisse uden udtrykkeligt samtykke  \r\n\r\n</P>  \r\n\r\n<P class=\"TekstV\">  \r\n\r\n Styrelsen har i pkt. 3.2. i cirkulæreskrivelse af 21. december  \r\n\r\n 2004 om behandling af sager om separation og skilsmisse bl.a. fastsat en  \r\n\r\n svarfrist  \r\n\r\n på 20 dage, når statsamtet udsender varslingsbrev nr. 2 med afleveringsattest  \r\n\r\n eller modtagelsesbevis. Denne frist er fastsat for at give modparten mulighed  \r\n\r\n for at reagere, hvis han eller hun er uenig i, at der meddeles skilsmisse på  \r\n\r\n separationsvilkårene.  \r\n\r\n</P>  \r\n\r\n<P class=\"TekstV\">  \r\n\r\n Nogle statsamter har oplyst, at denne svarfrist kan medføre en  \r\n\r\n længere sagsbehandlingstid i disse separations- og skilsmissesager, således  \r\n\r\n at  \r\n\r\n statsamterne får vanskeligt ved at overholde de aftalte resultatmål for  \r\n\r\n sagsbehandlingstiden i disse sager.  \r\n\r\n</P>  \r\n\r\n<P class=\"TekstV\">  \r\n\r\n Styrelsen må henvise statsamterne til at drøfte dette spørgsmål  \r\n\r\n med Indenrigs- og Sundhedsministeriet, hvis antallet af disse sager har et så  \r\n\r\n stort omfang, at det generelt vil påvirke sagsbehandlingstiden.  \r\n\r\n</P>  \r\n\r\n<P class=\"Tekstoverskrift\">  \r\n\r\n 4. Ansøgning om børne- og ægtefællebidrag  \r\n\r\n</P>  \r\n\r\n<P class=\"TekstV\">  \r\n\r\n Hvis et statsamt modtager en ansøgning om børne- eller  \r\n\r\n ægtefællebidrag under behandlingen af en ansøgning om separation eller  \r\n\r\n skilsmisse uden vilkårsforhandling, bør statsamtet behandle bidragssagen,  \r\n\r\n selvom der ikke skal afholdes møde med ægtefællerne, og selvom bidragssagen  \r\n\r\n ellers skulle have været behandlet af et andet statsamt. Der henvises til  \r\n\r\n cirkulæreskrivelse af 28. oktober 2002 om stedlig kompetence i familieretlige  \r\n\r\n sager.  \r\n\r\n</P>  \r\n\r\n<P class=\"Tekstoverskrift\">  \r\n\r\n *  \r\n\r\n</P>  \r\n\r\n<P class=\"TekstV\">  \r\n\r\n Endelig bemærkes, at styrelsen har modtaget en række andre  \r\n\r\n forslag til ændring af behandlingen af separations- og skilsmissesager,  \r\n\r\n herunder forslag til ændring af ansøgningsblanketterne. Styrelsen er i færd  \r\n\r\n med  \r\n\r\n at drøfte disse forslag med Den Familieretlige Arbejdsgruppe. Reviderede  \r\n\r\n blanketter  \r\n\r\n m.v. vil blive udsendt hurtigst muligt.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Familiestyrelsen, den 1. marts 2005</I></P>  \r\n\r\n<P CLASS=SIGN1 ALIGN=\"CENTER\">Lars Thøgersen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2006"
        },
        {
            "displayName": "Accession",
            "displayValue": "C20051091710"
        },
        {
            "displayName": "Entydig dokumentidentifikation",
            "displayValue": "BG000716"
        },
        {
            "displayName": "Dato for førstegangsindlæggelse",
            "displayValue": "18/12/2006"
        },
        {
            "displayName": "Dato for indlæggelse",
            "displayValue": "29/05/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10917"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/03/2005"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Familiestyrelsen, j.nr. 04-5011-00004"
        },
        {
            "displayName": "Stikord",
            "displayValue": "separation, skilsmisse, vilkårsforhandling"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}