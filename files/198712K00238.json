{
    "id": 113371,
    "title": "1987 LSF 238   FORSLAG TIL LOV OM ÆNDRING AF LOV OM STYRELSE AF SOCIALE OG VISSE   SUNDHEDSMÆSSIGE ANLIGGENDER M.FL. LOVE (ÆNDRING AF KLAGEBEHANDLINGEN M.V.)  ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 238",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 238 </P>  \r\n\r\n<P></P>  \r\n\r\n<P>Forslag til Lov om ændring af lov om styrelse af sociale og visse  \r\n\r\n sundhedsmæssige anliggender m.fl. love (Ændring af klagebehandlingen m.v.)  \r\n\r\n</P>  \r\n\r\n<P></P>  \r\n\r\n<P>Fremsat af Carsten Andersen (SF) Agerschou (SF) Birthe Hansen (SF) Ejner  \r\n\r\n Larsen (SF) Ebba Strange (SF) </P>  \r\n\r\n<P></P>  \r\n\r\n<P>den 22. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om styrelse af sociale og visse sundhedsmæssige anliggender, </P>  \r\n\r\n<P>jf. lovbekendtgørelse nr. 526 af 13. august 1986, foretages </P>  \r\n\r\n<P>følgende ændringer: </P>  \r\n\r\n<P>1. <B>§ 18, stk. 3, 2. pkt.,</B> affattes således: </P>  \r\n\r\n<P>&#187;Ministeren fastsætter i forretningsordenen regler om, at nævnet kan  \r\n\r\n</P>  \r\n\r\n<P>bemyndige formanden til at afgøre sager, der ikke skønnes at </P>  \r\n\r\n<P>frembyde tvivl, og hvor ansøgning forventes imødekommet.&#171; </P>  \r\n\r\n<P>2. I <B>§ 18 b, stk. 1,</B> indsættes efter 1. pkt. som nyt punktum: </P>  \r\n\r\n<P>&#187;Ankenævnet kan optage en afgørelse truffet af det sociale udvalg  \r\n\r\n</P>  \r\n\r\n<P>til undersøgelse af egen drift, eller hvis ankenævnet i øvrigt </P>  \r\n\r\n<P>får kendskab til forhold, som bevirker, at der kan være anledning </P>  \r\n\r\n<P>til hjælpeforanstaltninger efter bistandsloven.&#171; </P>  \r\n\r\n<P>3. I <B>§ 18 b</B> indsættes efter stk. 3 som nyt stykke: </P>  \r\n\r\n<P>&#187; <B>Stk. 4.</B> Ankenævnet tilbyder klageren personlige samtaler,  \r\n\r\n således </P>  \r\n\r\n<P>at klageren får lejlighed til mundtligt at fremlægge sit syn på </P>  \r\n\r\n<P>det sociale udvalgs afgørelse.&#171; </P>  \r\n\r\n<P>Stk. 4-7 bliver herefter stk. 5-8. </P>  \r\n\r\n<P>4. I <B>§ 18 b, stk. 5,</B> som bliver stk. 6, affattes <B>1. pkt.</B>  \r\n\r\n således: </P>  \r\n\r\n<P>&#187;Socialministeren fastsætter nævnets forretningsorden og fastsætter  \r\n\r\n</P>  \r\n\r\n<P>herunder regler om, at nævnet kan bemyndige formanden til at </P>  \r\n\r\n<P>afgøre sager, der ikke skønnes at frembyde tvivl, og hvor </P>  \r\n\r\n<P>klageren skønnes at blive imødekommet.&#171; </P>  \r\n\r\n<P>5. I <B>§ 18 b, stk. 6,</B> der bliver stk. 7, indsættes før 1. pkt. som  \r\n\r\n</P>  \r\n\r\n<P>nye punktummer: </P>  \r\n\r\n<P>&#187;Ankenævnet tilbyder klageren vederlagsfri rådgivning og vejledning  \r\n\r\n</P>  \r\n\r\n<P>og medvirker til, at klageren får vejledning om anden </P>  \r\n\r\n<P>problemløsning, såfremt det sociale udvalgs afgørelse stadfæstes. </P>  \r\n\r\n<P>Ankenævnet orienteres, efter at nævnets afgørelse er meddelt det </P>  \r\n\r\n<P>sociale udvalg, om, hvorledes afgørelsen effektueres.&#171; </P>  \r\n\r\n<P>1. pkt. bliver herefter 3. punktum. </P>  \r\n\r\n<P>§ 2 </P>  \r\n\r\n<P>I lov om Den Sociale Ankestyrelse, jf. lovbekendtgørelse nr. 530 af </P>  \r\n\r\n<P>13. august 1986, foretages følgende ændringer: </P>  \r\n\r\n<P>1. <B>§ 3</B> affattes således: </P>  \r\n\r\n<P>&#187; <B>§ 3.</B> Styrelseschefen og ankecheferne skal have en bred  \r\n\r\n erfaring </P>  \r\n\r\n<P>inden for praktisk socialt arbejde. Deres ansættelsesområde er </P>  \r\n\r\n<P>alene Ankestyrelsen.&#171; </P>  \r\n\r\n<P>2. <B>§ 6</B> affattes således: </P>  \r\n\r\n<P>&#187; <B>§ 6.</B> Ankestyrelsens afgørelse af de enkelte sager træffes i  \r\n\r\n et </P>  \r\n\r\n<P>møde af 1 ankechef, der fungerer som formand, og 2 beskikkede </P>  \r\n\r\n<P>medlemmer. </P>  \r\n\r\n<P>Stk. 2. I følgende sager træffes ankestyrelsens afgørelse dog i et </P>  \r\n\r\n<P>møde af 2 ankechefer, hvoraf den ene fungerer som formand, og 2 </P>  \r\n\r\n<P>beskikkede medlemmer: </P>  \r\n\r\n<P>1) Sager om hjælpeforanstaltninger uden samtykke, jf. lov om social </P>  \r\n\r\n<P>bistand, afsnit VIII, og § 65, stk. 5, jf. § 124. </P>  \r\n\r\n<P>2) Sager efter adoptionsloven om samtykke eller anmodning fra </P>  \r\n\r\n<P>Ankestyrelsen. </P>  \r\n\r\n<P>3) Sager i øvrigt, der ifølge styrelseschefens afgørelse er af </P>  \r\n\r\n<P>principiel betydning. </P>  \r\n\r\n<P>Stk. 3. Styrelseschefen kan tillige selv deltage i afgørelsen af de </P>  \r\n\r\n<P>sager, der er nævnt i stk. 2, og fungerer i så fald som formand. </P>  \r\n\r\n<P>Stk. 4. Ankestyrelsens afgørelse i de enkelte sager træffes ved </P>  \r\n\r\n<P>almindelig stemmeflerhed. Ved stemmelighed er formandens stemme </P>  \r\n\r\n<P>udslaggivende. </P>  \r\n\r\n<P>Stk. 5. Nærmere regler om fordeling af sager mellem ankecheferne og </P>  \r\n\r\n<P>om udtagelse af beskikkede medlemmer til behandling af de enkelte </P>  \r\n\r\n<P>sager fastsættes i forretningsordenen.&#171; </P>  \r\n\r\n<P>§ 3 </P>  \r\n\r\n<P>I bistandsloven, jf. lovbekendtgørelse nr. 171 af 25. marts 1987, </P>  \r\n\r\n<P>som ændret ved lov nr. 213 af 10. april 1987, lov nr. 391 af 10. </P>  \r\n\r\n<P>juni 1987 og lov nr. 870 af 23. december 1987, foretages følgende </P>  \r\n\r\n<P>ændringer: </P>  \r\n\r\n<P>1. <B>§ 15, stk. 1,</B> affattes således: </P>  \r\n\r\n<P>&#187;Det sociale udvalgs afgørelser efter denne lov kan inden 4 uger </P>  \r\n\r\n<P>efter, at klageren har fået meddelelse om afgørelsen, indbringes </P>  \r\n\r\n<P>for amtsankenævnet, i Københavns og Frederiksberg Kommuner for </P>  \r\n\r\n<P>Den Sociale Ankestyrelse. Klage til amtsankenævnet, i Københavns </P>  \r\n\r\n<P>og Frederiksberg Kommuner til Den Sociale Ankestyrelse, indgives </P>  \r\n\r\n<P>til det sociale udvalg, der inden 14 dage efter modtagelsen heraf </P>  \r\n\r\n<P>behandler den i et møde. Hvis den fornyede afgørelse ikke fuldt </P>  \r\n\r\n<P>ud giver den pågældende medhold, indsender det sociale udvalg </P>  \r\n\r\n<P>samtidig sagen til klageinstansen med en begrundelse for </P>  \r\n\r\n<P>afgørelsen.&#171; </P>  \r\n\r\n<P>2. I <B>§ 15, stk. 2,</B> indsættes efter 1. pkt. som nyt punktum: </P>  \r\n\r\n<P>&#187;Klagen indgives til revaliderings- og pensionsnævnet, der inden en  \r\n\r\n</P>  \r\n\r\n<P>uge videresender klagen til Den Sociale Ankestyrelse ledsaget af </P>  \r\n\r\n<P>sagens akter og med en begrundelse for afgørelsen.&#171; </P>  \r\n\r\n<P>3. <B>§ 15, stk. 3,</B> udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>4. I <B>§ 15</B> affattes <B>stk. 4,</B> som bliver stk. 3, således: </P>  \r\n\r\n<P>&#187; <B>Stk. 3.</B> Klage til Ankestyrelsen over amtsankenævnets  \r\n\r\n afgørelser </P>  \r\n\r\n<P>indgives til amtsankenævnet inden 4 uger efter, at klageren har </P>  \r\n\r\n<P>fået meddelelse om afgørelsen. Amtsankenævnet videresender klagen </P>  \r\n\r\n<P>til Ankestyrelsen inden en uge ledsaget af sagens akter og med en </P>  \r\n\r\n<P>begrundelse for afgørelsen. Ankestyrelsen kan se bort fra </P>  \r\n\r\n<P>overskridelser af klagefristen, når der er særlig grund hertil. </P>  \r\n\r\n<P>Afgørelsen herom træffes af styrelseschefen.&#171; </P>  \r\n\r\n<P>5. I <B>§ 27, stk. 1,</B> indsættes efter 1. pkt. som nyt punktum: </P>  \r\n\r\n<P>&#187;Skønnet herover kan indbringes for amtsankenævnet, i Københavns og  \r\n\r\n</P>  \r\n\r\n<P>Frederiksberg Kommuner for Den Sociale Ankestyrelse. </P>  \r\n\r\n<P>Amtsankenævnets afgørelser kan ikke indbringes for anden </P>  \r\n\r\n<P>administrativ myndighed.&#171; </P>  \r\n\r\n<P>6. <B>§ 57</B> affattes således: </P>  \r\n\r\n<P>&#187; <B>§ 57.</B> Det sociale udvalgs afgørelse om den bistand, der kan  \r\n\r\n ydes i </P>  \r\n\r\n<P>det enkelte tilfælde, og om betalingen herfor kan indbringes for </P>  \r\n\r\n<P>amtsankenævnet, i Københavns og Frederiksberg Kommuner for Den </P>  \r\n\r\n<P>Sociale Ankestyrelse. Amtsankenævnets afgørelser kan ikke </P>  \r\n\r\n<P>indbringes for anden administrativ myndighed.&#171; </P>  \r\n\r\n<P>7. <B>§ 62</B> affattes således: </P>  \r\n\r\n<P>&#187; <B>§ 62.</B> Det sociale udvalgs afgørelser efter dette kapitel kan  \r\n\r\n</P>  \r\n\r\n<P>indbringes for amtsankenævnet, i Københavns og Frederiksberg </P>  \r\n\r\n<P>Kommuner for Den Sociale Ankestyrelse. Nævnets afgørelser kan </P>  \r\n\r\n<P>ikke indbringes for anden administrativ myndighed.&#171; </P>  \r\n\r\n<P>8. I <B>§ 64, stk. 1,</B> udgår sidste punktum. </P>  \r\n\r\n<P>9. <B>§ 72</B> affattes således: </P>  \r\n\r\n<P>&#187; <B>§ 72.</B> Bestemmelse om optagelse i en daginstitution træffes  \r\n\r\n af det </P>  \r\n\r\n<P>sociale udvalg.&#171; </P>  \r\n\r\n<P>10. <B>§ 77, stk. 3,</B> udgår. </P>  \r\n\r\n<P>§ 4 </P>  \r\n\r\n<P>I lov om social pension, jf. lovbekendtgørelse nr. 624 af 28. </P>  \r\n\r\n<P>september 1987, som ændret ved lov nr. 868 af 23. december 1987 </P>  \r\n\r\n<P>og lov nr. 869 af 23. december 1987, foretages følgende ændringer: </P>  \r\n\r\n<P>1. I <B>§ 50, stk. 1,</B> indsættes efter 1. pkt. som nye punktummer: </P>  \r\n\r\n<P>&#187;Klage til amtsankenævnet, i Københavns og Frederiksberg Kommuner  \r\n\r\n</P>  \r\n\r\n<P>Den Sociale Ankestyrelse, indgives til det sociale udvalg, der </P>  \r\n\r\n<P>inden 14 dage efter modtagelsen heraf behandler den i et møde. </P>  \r\n\r\n<P>Hvis den fornyede afgørelse ikke fuldt ud giver den pågældende </P>  \r\n\r\n<P>medhold, indsender det sociale udvalg samtidig sagen til </P>  \r\n\r\n<P>klageinstansen med en begrundelse for afgørelsen.&#171; </P>  \r\n\r\n<P>2. I <B>§ 50, stk. 2,</B> indsættes efter 1. pkt. som nyt punktum: </P>  \r\n\r\n<P>&#187;Klagen indgives til revaliderings- og </P>  \r\n\r\n<P>pensionsnævnet/Sikringsstyrelsen, der inden en uge videresender </P>  \r\n\r\n<P>klagen til Den Sociale Ankestyrelse ledsaget af sagens akter og </P>  \r\n\r\n<P>med en begrundelse for afgørelsen.&#171; </P>  \r\n\r\n<P>3. <B>§ 50, stk. 3,</B> affattes således: </P>  \r\n\r\n<P>&#187; <B>Stk. 3.</B> Amtsankenævnets afgørelser om ret til ydelser efter  \r\n\r\n denne </P>  \r\n\r\n<P>lov kan af pensionisten indbringes for Den Sociale Ankestyrelse. </P>  \r\n\r\n<P>Klagen indsendes til amtsankenævnet, der inden en uge </P>  \r\n\r\n<P>videresender klagen til Den Sociale Ankestyrelse ledsaget af </P>  \r\n\r\n<P>sagens akter og med en begrundelse for afgørelsen. </P>  \r\n\r\n<P>Amtsankenævnets afgørelser efter § 17, stk. 1, § 35, stk. 1, og § </P>  \r\n\r\n<P>36 kan dog ikke påklages til anden administrativ myndighed.&#171; </P>  \r\n\r\n<P>4. I <B>§ 50, stk. 4,</B> ophæves <B>2. pkt. </B></P>  \r\n\r\n<P>3. og 4. punktum bliver herefter 2. og 3. punktum. </P>  \r\n\r\n<P>§ 5 </P>  \r\n\r\n<P>I lov nr. 350 af 4. juni 1986 om børnetilskud og forskudsvis </P>  \r\n\r\n<P>udbetaling af børnebidrag, som ændret ved lov nr. 948 af 23. </P>  \r\n\r\n<P>december 1986, foretages følgende ændringer: </P>  \r\n\r\n<P>1. I <B>§ 22, stk. 2,</B> indsættes efter 1. pkt. som nye punktummer: </P>  \r\n\r\n<P>&#187;Klage til amtsankenævnet, i Københavns og Frederiksberg Kommuner  \r\n\r\n</P>  \r\n\r\n<P>Den Sociale Ankestyrelse, indgives til det sociale udvalg, der </P>  \r\n\r\n<P>inden 14 dage efter modtagelsen heraf behandler den i et møde. </P>  \r\n\r\n<P>Hvis den fornyede afgørelse ikke fuldt ud giver den pågældende </P>  \r\n\r\n<P>medhold, indsender det sociale udvalg samtidig sagen til </P>  \r\n\r\n<P>klageinstansen med en begrundelse for afgørelsen.&#171; </P>  \r\n\r\n<P>2. I <B>§ 22</B> ophæves <B>stk. 3. </B></P>  \r\n\r\n<P>Stk. 4-7 bliver herefter stk. 3-6. </P>  \r\n\r\n<P>3. I <B>§ 22, stk. 5,</B> der bliver stk. 4, udgår &#187;og 4&#171;. </P>  \r\n\r\n<P>4. <B>§ 22, stk. 6,</B> der bliver stk. 5, affattes således: </P>  \r\n\r\n<P>&#187; <B>Stk. 5.</B> Klage til ankestyrelsen indgives af den person,  \r\n\r\n afgørelsen </P>  \r\n\r\n<P>vedrører, inden 4 uger efter, at klageren har fået meddelelse om </P>  \r\n\r\n<P>afgørelsen. Klagen indsendes til ankenævnet, der inden en uge </P>  \r\n\r\n<P>videresender sagen til Den Sociale Ankestyrelse ledsaget af </P>  \r\n\r\n<P>sagens akter og med en begrundelse for afgørelsen. Ankestyrelsen </P>  \r\n\r\n<P>kan se bort fra overskridelse af klagefristen, når der er særlig </P>  \r\n\r\n<P>grund hertil. Afgørelse herom træffes af styrelseschefen.&#171; </P>  \r\n\r\n<P>§ 6 </P>  \r\n\r\n<P>I lov om dagpenge ved sygdom og ved fødsel, jf. lovbekendtgørelse </P>  \r\n\r\n<P>nr. 949 af 23. december 1986, som ændret ved lov nr. 872 af 23. </P>  \r\n\r\n<P>december 1987, foretages følgende ændringer: </P>  \r\n\r\n<P>1. I <B>§ 54, stk. 1,</B> indsættes efter 1. pkt. som nye punktummer: </P>  \r\n\r\n<P>&#187;Klage til amtsankenævnet, i Københavns og Frederiksberg Kommuner  \r\n\r\n</P>  \r\n\r\n<P>Den Sociale Ankestyrelse, indgives til det sociale udvalg, der </P>  \r\n\r\n<P>inden 14 dage efter modtagelsen heraf behandler den i et møde. </P>  \r\n\r\n<P>Hvis den fornyede afgørelse ikke fuldt ud giver den pågældende </P>  \r\n\r\n<P>medhold, indsender det sociale udvalg samtidig sagen til </P>  \r\n\r\n<P>klageinstansen med en begrundelse for afgørelsen.&#171; </P>  \r\n\r\n<P>2. <B>§ 54, stk. 2,</B> affattes således: </P>  \r\n\r\n<P>&#187; <B>Stk. 2.</B> Amtsankenævnets afgørelser efter stk. 1 og </P>  \r\n\r\n<P>sikringsstyrelsens afgørelser vedrørende retten til dagpenge kan </P>  \r\n\r\n<P>af den person, afgørelsen vedrører, indbringes for Den Sociale </P>  \r\n\r\n<P>Ankestyrelse. Klage over amtsankenævnets/sikringsstyrelsens </P>  \r\n\r\n<P>afgørelse indsendes til amtsankenævnet/sikringsstyrelsen, der </P>  \r\n\r\n<P>inden en uge videresender sagen til Ankestyrelsen ledsaget af </P>  \r\n\r\n<P>sagens akter og med en begrundelse for afgørelsen.&#171; </P>  \r\n\r\n<P>3. I <B>§ 54</B> ophæves <B>stk. 4. </B></P>  \r\n\r\n<P>Stk. 5 bliver herefter stk. 4. </P>  \r\n\r\n<P>4. I <B>§ 54, stk. 5,</B> som bliver stk. 4, ophæves <B>2. pkt. </B></P>  \r\n\r\n<P>3. og 4. punktum bliver herefter 2. og 3. punktum. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Socialistisk Folkeparti ønsker, at ankeinstitutionerne på de </P>  \r\n\r\n<P>forskellige niveauer underkastes en modernisering og får et </P>  \r\n\r\n<P>indhold i overensstemmelse med en omstrukturering, som finder </P>  \r\n\r\n<P>sted i den sociale sektor. </P>  \r\n\r\n<P>Ankeinstansen har udviklet sig til alene at fungere ud fra den </P>  \r\n\r\n<P>juridiske vurdering og tager sjældent stilling til sagernes </P>  \r\n\r\n<P>sociale aspekter. </P>  \r\n\r\n<P>Socialforskningsinstituttet har i den store </P>  \r\n\r\n<P>socialreformundersøgelse, publikation nr. 120, påvist, at et af </P>  \r\n\r\n<P>de væsentligste kritikpunkter, bistandsklienter gør gældende, er, </P>  \r\n\r\n<P>at de ikke får tid til at aflevere de oplysninger, de synes er </P>  \r\n\r\n<P>relevante for deres sag. Ud fra denne undersøgelse og indlæg i </P>  \r\n\r\n<P>den socialpolitiske debat må en række af de afgørelser, der </P>  \r\n\r\n<P>træffes i de sociale forvaltninger, være truffet på et andet </P>  \r\n\r\n<P>grundlag end det, den enkelte hjælp-søger oplever som sit </P>  \r\n\r\n<P>problem. Og der er vel heller ikke grund til at betvivle, at det </P>  \r\n\r\n<P>hovedsagelig er denne gruppe brugere af bistandskontorerne, der </P>  \r\n\r\n<P>anker deres sager - netop fordi de ikke har fået den hjælp, de </P>  \r\n\r\n<P>havde behov for. </P>  \r\n\r\n<P>Der har endvidere været rejst kritik af, at ingen offentlig instans </P>  \r\n\r\n<P>involverede sig i, om kommunerne tilbød en relevant hjælp til </P>  \r\n\r\n<P>løsning af de sociale problemer, som folk henvendte sig med. </P>  \r\n\r\n<P>SF's forslag vil kræve en gennemgribende omstilling af såvel </P>  \r\n\r\n<P>arbejdsgang som opfattelse af ankeinstansens funktion. Men skal </P>  \r\n\r\n<P>en ankeinstans i sociale sager have en reel betydning, må dens </P>  \r\n\r\n<P>arbejdsgrundlag være det samme, som første instans - </P>  \r\n\r\n<P>socialudvalgene - arbejder ud fra. </P>  \r\n\r\n<P>SF ønsker at afskaffe begrænsningerne i ankeadgangen, som tidligere </P>  \r\n\r\n<P>er gennemført. Alle afgørelser skal kunne indbringes for </P>  \r\n\r\n<P>amtsankenævnet. Derved ophæves den begrænsning af ankeadgangen, </P>  \r\n\r\n<P>som tidligere er gennemført vedrørende dagpleje/daginstitution og </P>  \r\n\r\n<P>daghjem/dagcenter. </P>  \r\n\r\n<P>Ophold i de omtalte institutioner kan efter SF's opfattelse være af </P>  \r\n\r\n<P>afgørende betydning for den enkelte. Derfor skal den enkelte også </P>  \r\n\r\n<P>have mulighed for at anke over en for ham/hende uacceptabel </P>  \r\n\r\n<P>afgørelse. </P>  \r\n\r\n<P>Ankesystemet bør efter SF's opfattelse først og fremmest tilgodese </P>  \r\n\r\n<P>det enkelte menneskes retssikkerhed i overensstemmelse med den </P>  \r\n\r\n<P>sociale lovgivnings formål, hvilket vil sige fremme løsningen af </P>  \r\n\r\n<P>klagerens sociale problemer. </P>  \r\n\r\n<P>SF foreslår en hurtigere og smidigere sagsgang, hvor man vender </P>  \r\n\r\n<P>arbejdsgangen, hvilket betyder, at sagerne kommer hurtigere frem </P>  \r\n\r\n<P>til den ankeinstans, som skal træffe afgørelse. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 og 4 </P>  \r\n\r\n<P>Ved de foreslåede ændringer udgår bestemmelsen om, at </P>  \r\n\r\n<P>socialministeren bemyndiges til i forretningsordenen at fremsætte </P>  \r\n\r\n<P>regler om nævnsformændenes adgang til at træffe afgørelse i </P>  \r\n\r\n<P>sager, der ikke giver anledning til tvivl. </P>  \r\n\r\n<P>I stedet foreslås det, at ministeren i forretningsordenen skal </P>  \r\n\r\n<P>fastsætte regler om, at nævnet kan bemyndige formanden til at </P>  \r\n\r\n<P>træffe ovennævnte afgørelser, hvis ansøgeren eller klageren </P>  \r\n\r\n<P>imødekommes. </P>  \r\n\r\n<P>Til § 1, nr. 2, 3 og 5 </P>  \r\n\r\n<P>De foreslåede ændringer skal ses i lyset af den omstillingsproces, </P>  \r\n\r\n<P>som den sociale sektor er inde i, hvor der mere fokuseres på, om </P>  \r\n\r\n<P>ydelsen resulterer i en forbedret social situation, end om der er </P>  \r\n\r\n<P>givet ydelser i henhold til en streng korrekt fortolkning af </P>  \r\n\r\n<P>lovsættet. </P>  \r\n\r\n<P>Det afgørende i det sociale arbejde er, at den enkeltes eller </P>  \r\n\r\n<P>lokalsamfundets sociale situation bliver forbedret i forhold til </P>  \r\n\r\n<P>det problemsæt, vedkommende søger hjælp til. </P>  \r\n\r\n<P>Derfor er det nødvendigt, at ankenævnene ændrer arbejdsmetode. </P>  \r\n\r\n<P>Forslaget forudsætter, at ankenævnene rent fysisk giver folk </P>  \r\n\r\n<P>mulighed for at møde og tale med medarbejderne i </P>  \r\n\r\n<P>ankenævnssekretariaterne. Det kan ske ved såvel aftenåbningstider </P>  \r\n\r\n<P>som ved mobile lokalkontorer. Ankenævnene skal tage stilling til </P>  \r\n\r\n<P>sager, hvori der er udøvet et skøn. Derfor er det væsentligt, at </P>  \r\n\r\n<P>amtsankenævnet anvender samme arbejdsmetode som den, der er </P>  \r\n\r\n<P>foreskrevet og/eller anvendt af den sociale forvaltning. Ofte vil </P>  \r\n\r\n<P>en gennemgang af sagsbehandlingen og en drøftelse med klageren </P>  \r\n\r\n<P>kunne åbne for andre muligheder. </P>  \r\n\r\n<P>Amtsankenævnets opgave med at tilbyde vederlagsfri rådgivning og </P>  \r\n\r\n<P>vejledning hænger tæt sammen med forslaget om ankenævnets </P>  \r\n\r\n<P>opsøgende virksomhed, hvor der netop kan forekomme uafklarede </P>  \r\n\r\n<P>situationer, som kræver vejledning her og nu. På samme måde som </P>  \r\n\r\n<P>de sociale udvalg må også amtsankenævnet have en forpligtelse til </P>  \r\n\r\n<P>at anvise andre løsningsmodeller på de sociale problemer, som de </P>  \r\n\r\n<P>i første omgang afslår at løse. Det er nok den største </P>  \r\n\r\n<P>frustration for brugerne, når de får afslag på bistand, at </P>  \r\n\r\n<P>afslaget oftest ikke ledsages af en anvisning på andre </P>  \r\n\r\n<P>løsningsmuligheder. </P>  \r\n\r\n<P>Den ekstraomkostning, denne modernisering af den offentlige sektor </P>  \r\n\r\n<P>vil være, vil blive opvejet gennem den forebyggende virksomhed, </P>  \r\n\r\n<P>der ligger i, at mennesker får en positiv behandling og konkrete </P>  \r\n\r\n<P>forslag til, hvordan problemerne løses. Endvidere bør </P>  \r\n\r\n<P>amtsankenævnene kunne tage sager op af egen drift, f.eks. </P>  \r\n\r\n<P>konkrete sager, som ankenævnet bliver bekendt med gennem </P>  \r\n\r\n<P>dagspressen. </P>  \r\n\r\n<P>Til § 2, nr. 1 </P>  \r\n\r\n<P>Den foreslåede ændring er udtryk for ønsket om at få et stærkere </P>  \r\n\r\n<P>indslag af erfaringer fra praktisk socialt arbejde ind i </P>  \r\n\r\n<P>Ankestyrelsens afgørelser. Der ligger ikke i forslaget ønske om </P>  \r\n\r\n<P>at forringe Ankestyrelsens saglighed i form af krav om </P>  \r\n\r\n<P>forudgående uddannelse. Folketinget har i en række tilfælde været </P>  \r\n\r\n<P>præsenteret for afgørelser fra Ankestyrelsen, som giver indtryk </P>  \r\n\r\n<P>af, at afstanden fra det praktiske sociale arbejde til </P>  \r\n\r\n<P>Ankestyrelsen er meget stor, og at der i Ankestyrelsen i mindre </P>  \r\n\r\n<P>omfang tages hensyn til den socialpolitik, som eksisterer for den </P>  \r\n\r\n<P>enkelte bruger i det sociale område. Det er forslagsstillernes </P>  \r\n\r\n<P>opfattelse, at personer med erfaring fra kommuners eller amters </P>  \r\n\r\n<P>socialforvaltninger kan bidrage til en større sammenhæng mellem </P>  \r\n\r\n<P>brugernes dagligdag og det overordnede leds afgørelse. </P>  \r\n\r\n<P>Til § 2, nr. 2 </P>  \r\n\r\n<P>Ved den foreslåede ændring udgår bestemmelsen om, at formanden kan </P>  \r\n\r\n<P>udsætte sagen med henblik på udvidet votering. </P>  \r\n\r\n<P>Endvidere foretages der konsekvensændringer som følge af, at Den </P>  \r\n\r\n<P>Sociale Ankestyrelses kompetence efter lovforslagets § 3, nr. 3 </P>  \r\n\r\n<P>og nr. 4, § 4, nr. 3, § 5, nr. 4, og § 6, nr. 2, ikke skal </P>  \r\n\r\n<P>begrænses til kun at omfatte sager af principiel betydning. </P>  \r\n\r\n<P>Til § 3, nr. 1, § 4, nr. 1, § 5, nr. 1 og § 6, nr. 1 </P>  \r\n\r\n<P>Ved de foreslåede ændringer udgår bestemmelsen om, at </P>  \r\n\r\n<P>socialministeren bemyndiges til at fastsætte nærmere regler om </P>  \r\n\r\n<P>behandlingen af klagesager. I stedet indføjes i lovteksten en </P>  \r\n\r\n<P>regel om, at klage skal forelægges det sociale udvalg inden 14 </P>  \r\n\r\n<P>dage efter modtagelsen. Hvis den fornyede afgørelse ikke fuldt ud </P>  \r\n\r\n<P>giver klageren medhold, skal sagen videresendes til </P>  \r\n\r\n<P>amtsankenævnet, samtidig med at klageren orienteres. </P>  \r\n\r\n<P>Til § 3, nr. 2 og § 4, nr. 2 </P>  \r\n\r\n<P>Ved de foreslåede ændringer &#187;vendes postgangen&#171;, således at  \r\n\r\n klager </P>  \r\n\r\n<P>over revaliderings- og pensionsnævnenes afgørelser indsendes til </P>  \r\n\r\n<P>nævnet, som inden en uge videresender klagen til Den Sociale </P>  \r\n\r\n<P>Ankestyrelse ledsaget af sagens akter og med en begrundelse for </P>  \r\n\r\n<P>afgørelsen. </P>  \r\n\r\n<P>Til § 3, nr. 3 og nr. 4, § 4, nr. 3, § 5, nr. 4 og § 6, nr. 2 </P>  \r\n\r\n<P>Også her &#187;vendes postgangen&#171;, således at klager over afgørelser  \r\n\r\n</P>  \r\n\r\n<P>truffet af amtsankenævnet indsendes til nævnet, som inden en uge </P>  \r\n\r\n<P>videresender klagen til Den Sociale Ankestyrelse ledsaget af </P>  \r\n\r\n<P>sagens akter og med en begrundelse for afgørelsen. </P>  \r\n\r\n<P>Til § 3, nr. 5-10 </P>  \r\n\r\n<P>Ved de foreslåede ændringer ophæves begrænsningerne i den nugældende </P>  \r\n\r\n<P>lovgivning, således at alle afgørelser skal kunne indbringes for </P>  \r\n\r\n<P>amtsankenævnet. </P>  \r\n\r\n<P>Til § 4, nr. 3 og nr. 4, § 5, nr. 2, § 6, nr. 3 og 4 </P>  \r\n\r\n<P>De foreslåede ændringer er konsekvenser af ændringerne foreslået i § </P>  \r\n\r\n<P>3, nr. 4, § 4, nr. 3, § 5, nr. 4 og § 6, nr. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00238"
        },
        {
            "displayName": "Entydig dokumentidentifikation",
            "displayValue": "CL004879"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}