{
    "id": 111973,
    "title": "1997 LSF 143   FORSLAG TIL LOV OM ÆNDRING AF LOV OM SOCIAL SERVICE OG LOV OM   RETSSIKKERHED OG ADMINISTRATION PÅ DET SOCIALE OMRÅDE (ANKE OVER TILBUD OM   HJEMMEHJÆLP FOR PERSONER, DER ER FYLDT 67 ÅR) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 143 </P>  \r\n\r\n<P></P>  \r\n\r\n<P>Forslag til Lov om ændring af lov om social service og lov om  \r\n\r\n retssikkerhed og administration på det sociale område (Anke over tilbud om  \r\n\r\n hjemmehjælp for personer, der er fyldt 67 år) </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Annette Just (FP) Johannes Sørensen (FP)  \r\n\r\n</P>  \r\n\r\n<P></P>  \r\n\r\n<P>den 16. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service foretages følgende  \r\n\r\n ændring: </P>  \r\n\r\n<P> <B>1.</B>  <I>§ 75, stk. 3,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov nr. 453 af 10. juni 1997 om retssikkerhed og administration på det  \r\n\r\n sociale område foretages følgende ændring: </P>  \r\n\r\n<P> <B>1.</B>  <I>§ 34, stk. 1,</I> affattes således: </P>  \r\n\r\n<P>&#187;Kommunalbestyrelsen nedsætter et klageråd, der følger udviklingen på  \r\n\r\n området vedrørende personlig hjælp og pleje m.v. og medvirker til, at  \r\n\r\n opgaverne løses i overensstemmelse med kommunalbestyrelsens  \r\n\r\n målsætninger.&#171; </P>  \r\n\r\n<P>2. I <I>§ 34, stk. 2,</I> udgår &#187;klager og&#171;. </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. juli 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ifølge lov om social service kan personer, som er under 67 år, indbringe  \r\n\r\n klager over tilbud efter lovens §§ 71 og 72 (hjemmehjælp) for det sociale  \r\n\r\n nævn efter reglerne i kapitel 10 i lov om retssikkerhed og administration på  \r\n\r\n det sociale område. Personer, som er fyldt 67 år, kan indbringe afgørelser om  \r\n\r\n tilbud efter §§ 71 og 72 i lov om social service (hjemmehjælp) for klagerådet  \r\n\r\n i henhold til § 34, stk. 1, nr. 1, i lov om retssikkerhed og administration  \r\n\r\n på det sociale område. Klagerådet &#187;drøfter, vurderer og videreformidler  \r\n\r\n klager over afgørelser om tilbud efter §§ 71 og 72 ...&#171;. Klagerådet har  \r\n\r\n i modsætning til det sociale nævn ingen kompetence til at omgøre kommunens  \r\n\r\n beslutninger om hjemmehjælp. </P>  \r\n\r\n<P>Forslagsstillerne finder, at loven er et udtryk for aldersdiskrimination  \r\n\r\n ved, at ældre, der er fyldt 67 år, er afskåret fra en reel ankemulighed på  \r\n\r\n hjemmehjælpsområdet. </P>  \r\n\r\n<P>Forslagsstillerne mener, at der i et retssamfund skal være lige mulighed  \r\n\r\n for alle borgere for at klage over afgørelser truffet af det offentlige. Det  \r\n\r\n foreslås derfor, at bestemmelserne om, at ældre kun kan indbringe afgørelser  \r\n\r\n om hjemmehjælp for klagerådet, ophæves. Herefter vil de ældre, som er fyldt  \r\n\r\n 67 år, have de samme muligheder som personer under 67 år for at indbringe  \r\n\r\n afgørelser om hjemmehjælp for det sociale nævn. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>§ 75, stk. 3, i lov om social service foreslås ophævet, således at  \r\n\r\n bestemmelsen om, at tilbud efter §§ 71 og 72 i loven til personer, som er  \r\n\r\n fyldt 67 år, kan indbringes for klagerådet, ophæves. </P>  \r\n\r\n<P> <I>Til § 2</I>  </P>  \r\n\r\n<P>Til nr. 1 </P>  \r\n\r\n<P>§ 34, stk. 1, nr. 1, i lov om retssikkerhed og administration på det  \r\n\r\n sociale område foreslås ophævet. Bestemmelsen giver klagerådet mulighed for  \r\n\r\n at drøfte, vurdere og videreformidle klager over afgørelser om tilbud på  \r\n\r\n hjemmehjælpsområdet. </P>  \r\n\r\n<P>Til nr. 2 </P>  \r\n\r\n<P>Som konsekvens af, at personer, der er fyldt 67, efter lovforslaget får  \r\n\r\n mulighed for at indbringe klager over tilbud om hjemmehjælp for det sociale  \r\n\r\n nævn, skal klagerådet ikke længere afgøre, hvilke klager der skal forelægges  \r\n\r\n for kommunalbestyrelsen. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at loven træder i kraft den 1. juli 1998. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Tom Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om social service og lov om  \r\n\r\n retssikkerhed og administration på det sociale område. (Anke over tilbud om  \r\n\r\n hjemmehjælp for personer, der er fyldt 67 år).</I>  </P>  \r\n\r\n<P>(Lovforslag nr. L 143). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/12/1997"
        },
        {
            "displayName": "Accession",
            "displayValue": "199712K00143"
        },
        {
            "displayName": "Entydig dokumentidentifikation",
            "displayValue": "CL008203"
        },
        {
            "displayName": "Dato for førstegangsindlæggelse",
            "displayValue": "16/12/1997"
        },
        {
            "displayName": "Dato for indlæggelse",
            "displayValue": "16/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}