{
    "id": 153710,
    "title": "Ankestyrelsens principafgørelse 137-12 om sygedagpenge - beskæftigelseskrav - fleksjob - ophør",
    "documentTypeId": "240",
    "isSagsforlobPeriodValid": true,
    "shortName": "KEN nr 10078 af 01/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 137-12 om sygedagpenge - beskæftigelseskrav - fleksjob - ophør</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Fortsat sygedagpengeret selvom fleksjobansættelsen ophører</span>\r\n   </p>\r\n   <p class=\"TekstGenerel\">En allerede erhvervet ret til sygedagpenge efter sygedagpengelovens § 32, stk. 1, nr. 5, ophører ikke som følge af, at den pågældendes fleksjobansættelse ophører.</p>\r\n   <p class=\"TekstGenerel\">Det er kun ved påbegyndelsen af en sygedagpengeperiode,det vil sige påtidspunktet for sygemeldingen/1. fraværsdag, at betingelsen om, at man skal være ansat i fleksjob, skal være opfyldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lovbekendtgørelse nr. 653 af 26. juni 2012 - § 32, stk. 1, nr. 5</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, om en allerede erhvervet ret til sygedagpenge består, hvis den fleksjobansattes ansættelsesforhold ophører.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 32, stk. 1, nr. 5 i sygedagpengeloven fastslår, at en lønmodtager har ret til sygedagpenge fra kommunen, når den pågældende er ansat i fleksjob, jf. kapitel 13 i lov om en aktiv beskæftigelsesindsats.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>Ankestyrelsen har ikke andre Principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i NN sag om sygedagpenge, som er antaget for at afklare, om en allerede erhvervet ret til sygedagpenge består, hvis den fleksjobansattes ansættelsesforhold ophører.</p>\r\n<p>Resultatet er</p>\r\n<p>• NNs ret til sygedagpenge ophører ikke som følge af, at han pr. den 31. december 2010 ikke længere er ansat i fleksjob.</p>\r\n<p>Det betyder, at NN fortsat har ret til sygedagpenge fra den 1. januar 2011, hvis han opfylder de øvrige betingelser i sygedagpengeloven</p>\r\n<p>Vi er således kommet til samme resultat som Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at en erhvervet ret til sygedagpenge efter sygedagpengelovens § 32, stk. 1, nr. 5 ikke ophører som følge af, at den pågældendes fleksjobansættelse ophører.</p>\r\n<p>Det er kun ved påbegyndelsen af en sygedagpengeperiode, således på tidspunktet for sygemeldingen/1. fraværsdag, at betingelsen om, at man skal være ansat i fleksjob, skal være opfyldt.</p>\r\n<p>Vi har lagt vægt på, at bestemmelsen skal ses som en undtagelsesbestemmelse til sygedagpengelovens § 32, stk. 1, nr. 1.</p>\r\n<p>Det fremgår af lovbemærkningerne, at bestemmelsen indebærer, at personer ansat i fleksjob er undtaget fra beskæftigelseskravet, således at de altid er sikret ret til sygedagpenge, såfremt de opfylder de øvrige betingelser i loven herfor.</p>\r\n<p>Der er på den baggrund vores opfattelse, at betingelsen i § 32, stk. 1, nr. 5 om ansættelse i fleksjob, ligesom beskæftigelseskravet i § 32, stk. 1, nr. 1, kun skal være opfyldt ved påbegyndelsen af en sygedagpengeperiode.</p>\r\n<p>Vi finder, at NN opfyldte betingelsen i sygedagpengelovens § 32, stk. 1, nr. 5 på tidspunktet for sygemeldingen den 13. december 2010, da han på dette tidspunkt var ansat i fleksjob.</p>\r\n<p>Vi finder ikke, at NN ret til sygedagpenge ophører som følge af, at han pr. den 31. december 2010 ikke længere er ansat i fleksjob.</p>\r\n<p>NN har dermed fortsat ret til sygedagpenge fra den 1. januar 2011, hvis han opfylder de øvrige betingelser i sygedagpengeloven.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Kommunen har i klagen anført, at der i nogle tilfælde vil være ret til ledighedsydelse eller andre ydelser under sygdom for en person, der ikke længere er ansat i fleksjob.</p>\r\n<p>Kommunen anfører i den forbindelse, at der er hjemmel i aktivlovens § 74, stk. 1, nr. 3 til at udbetale ledighedsydelse til en ledig fleksjobvisiteret under sygdom.</p>\r\n<p>Det forhold, at der i aktivloven er hjemmel til at udbetale ledighedsydelse til en ledig fleksjobvisiteret under sygdom, kan efter vores opfattelse ikke føre til en anden fortolkning af sygedagpengelovens § 32, stk. 1, nr. 5.</p>\r\n<p>Vi bemærker, at der skal foretages en selvstændig fortolkning af sygedagpengelovens § 32, stk. 1, nr. 5.</p>\r\n<p>Vi bemærker også, at en ledig fleksjobvisiteret ikke automatisk vil have ret til ledighedsydelse under sygdom, da der er en række betingelser i aktivloven, som skal være opfyldt.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå, da nævnet traf afgørelse i sagen</p>\r\n<p>• nævnets afgørelse af 18. juli 2011</p>\r\n<p>• klagen til Ankestyrelsens Beskæftigelsesudvalg af 19. august 2011 og 30. august 2011</p>\r\n<p>• nævnets genvurdering af 21. september 2011</p>\r\n<p>• yderligere bemærkninger fra kommunen i e-mail til Ankestyrelsen af 21. oktober 2011</p>\r\n<p>Kommunen traf afgørelse om afslag på sygedagpenge fra den 1. januar 2011.</p>\r\n<p>Nævnet ændrede kommunens afgørelse, idet nævnet fandt, at borgeren har ret til sygedagpenge efter sygedagpengelovens § 32, stk. 1, nr. 5. Nævnet begrunder afgørelsen med, at borgeren var ansat i fleksjob på tidspunktet for sygemeldingen, og derfor var berettiget til sygedagpenge til fra 1. sygedag.</p>\r\n<p>Kommunen har klaget over nævnets afgørelse.</p>\r\n<p>Kommunen anfører i klagen, at det er en betingelse for sygedagpenge, at borgeren er ansat i fleksjob, og at borgeren, da borgeren ophører i sit fleksjob, derfor ikke længere er berettiget til sygedagpenge.</p>\r\n<p>Kommunen anfører, at en borger kun har ret til sygedagpenge, så længe pågældende er ansat i fleksjob, og at den pågældende, såfremt denne under en sygemelding ophører i sit fleksjob, skal overgå til forsørgelse efter reglerne om ledighedsydelse, særlig ydelse eller kontanthjælp under den fortsatte sygeperiode.</p>\r\n<p>Nævnet fastholdt sin afgørelse blandt andet med henvisning til lovforslaget, hvor lovens § 32, stk. 1, nr. 5 blev indført. Nævnet finder, at § 32, stk. 1, nr. 5 alene omhandler spørgsmålet om opfyldelse af beskæftigelseskravet ved påbegyndelse af en sygedagpengeperiode, og at bestemmelsen ikke tager stilling til spørgsmål om ophør af udbetalingen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 24. juni 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121007825"
        },
        {
            "displayName": "Entydig dokumentidentifikation",
            "displayValue": "BS006512"
        },
        {
            "displayName": "Dato for indlæggelse",
            "displayValue": "25/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10078"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/09/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 5600043-12"
        },
        {
            "displayName": "Stikord",
            "displayValue": "137-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}