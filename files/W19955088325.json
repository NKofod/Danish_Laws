{
    "id": 39925,
    "title": "Varemærket ECOGREEN ikke fundet forveksleligt med varemærket PERGOGREEN ",
    "documentTypeId": "240",
    "isSagsforlobPeriodValid": false,
    "shortName": "KEN nr 50883 af 27/02/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet stadfæstede Patentdirektoratets afgørelse efter  \r\n\r\n indsigelse, hvorefter varemærket ECOGREEN ikke var fundet forveksleligt med  \r\n\r\n det tidligere registrerede varemærke PERGOGREEN. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærket ECOGREEN ikke fundet forveksleligt  \r\n\r\n med varemærket PERGOGREEN </H1>  \r\n\r\n<P></P>  \r\n\r\n<BR>  \r\n\r\n<P>År 1995, den 27. februar afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Warnich-Hansen) </P>  \r\n\r\n<P>følgende </P>  \r\n\r\n<PRE>  \r\n\r\n                           KENDELSE  \r\n\r\n i sagen j.nr. V 30/93:    Klage fra  \r\n\r\n                           Ares Trading S.A.,  \r\n\r\n                           Schweiz,  \r\n\r\n                           v/Patentbureau  \r\n\r\n                           Plougmann &amp; Vingtoft A/S  \r\n\r\n                                     over  \r\n\r\n                           Patentdirektoratets afgørelse  \r\n\r\n                           af 6. juli 1993 vedrørende  \r\n\r\n                           varemærkeregistrering  \r\n\r\n                           nr. VR 10886 1992 for  \r\n\r\n                           Kommentus Ecogreen AB,  \r\n\r\n                           Sverige,  \r\n\r\n                           v/Patentbureau  \r\n\r\n                           Hofman-Bang &amp; Boutard A/S.  \r\n\r\n         Den 16. maj 1991 indleverede Kommentus Ecogreen AB, Sverige  \r\n\r\n    v/Patentbureauet Hofman-Bang &amp; Boutard A/S en ansøgning om  \r\n\r\n    registrering af varemærket ECOGREEN (ordmærke) for alle varer i  \r\n\r\n    klasserne 1, 2, 3, 4 og 5.  \r\n\r\n         Den 30. december 1992 blev registreringen offentliggjort i  \r\n\r\n    Dansk Varemærketidende.  \r\n\r\n         Efter begrænsning af ansøgningen omfattede registreringen ved  \r\n\r\n    offentliggørelsen:  \r\n\r\n         Klasse 1: Kemisk-tekniske rense-, vaske- og fedt- og  \r\n\r\n    kalkfjerningsmidler til industrielle formål, olie- og  \r\n\r\n    kemikaliebekæmpelsesmidler, alle varer i klasserne 2-4,  \r\n\r\n         klasse 5: Desinfektionsmidler, præparater til udryddelse af  \r\n\r\n    skadedyr, svampe- og ukrudtsdræbende midler, antibakterielle  \r\n\r\n    rengøringsmidler, rensemidler til medicinske formål.  \r\n\r\n         Ved skrivelse af 1. marts 1993 nedlagde klageren i denne sag,  \r\n\r\n    Ares Trading S.A., Schweiz v/patentbureauet Plougmann &amp; Vingtoft  \r\n\r\n    A/S indsigelse mod registreringens gyldighed.  \r\n\r\n         Som begrundelse for indsigelsen anførtes:  \r\n\r\n         &#187;....Indsigelsen nedlægges under henvisning til  \r\n\r\n    varemærkelovens § 15, stk. 1 idet det bekendtgjorte mærke er  \r\n\r\n    forveksleligt med indsigernes tidligere registrering VA 2971-1990  \r\n\r\n    bestående af ordet PERGOGREEN. Registreringen omfatter alle varer  \r\n\r\n    i klasse 5, som den bekendtgjorte registrering omfatter.  \r\n\r\n         Der er tillige mærkelighed til stede, og mærkerne er derfor  \r\n\r\n    forvekslelige, hvorfor vi skal anmode om, at den bekendtgjorte  \r\n\r\n    registrering erklæres ugyldig i medfør af varemærkelovens § 23  \r\n\r\n    stk. 3.  \r\n\r\n         Vedrørende mærkeligheden skal vi anføre følgende.  \r\n\r\n         Begge mærker består af tre stavelser, hvoraf sidste stavelse  \r\n\r\n    -GREEN er identisk, og udgør en væsentlig selvstændig del af begge  \r\n\r\n    mærker.  \r\n\r\n         Det ansøgte mærke har i de to første stavelser samme  \r\n\r\n    vokalrækkefølge som indsigernes mærke PERGOGREEN, nemlig E og O,  \r\n\r\n    hvilket medvirker til, at mærkerne er både visuelt og auditivt  \r\n\r\n    forvekslelige.  \r\n\r\n         Ved at stille mærkerne op under hinanden ses ligheden  \r\n\r\n    tydeligt.  \r\n\r\n         PER GO GREEN  \r\n\r\n         E   CO GREEN  \r\n\r\n         Den visuelle lighed forstærkes også af, at bogstaverne G og C  \r\n\r\n    er visuelt forvekslelige, og at disse bogstaver er placeret på  \r\n\r\n    samme plads i mærkerne, nemlig i anden stavelse GO/CO. Bogstavet G  \r\n\r\n    i stavelsen -GO- i indsigernes mærke vil blive udtalt med en  \r\n\r\n    &#187;hård&#171; lyd, hvilket forøger den auditive lighed med stavelsen  \r\n\r\n -CO-  \r\n\r\n    i det bekendtgjorte mærke.  \r\n\r\n         Begge mærker vil i øvrigt blive udtalt med tryk på sidste  \r\n\r\n    mærkebestanddel -GREEN, der som tidligere nævnt er den samme i  \r\n\r\n    begge mærker, hvilket giver en stor risiko for at mærkerne  \r\n\r\n    udtalemæssigt vil blive forvekslet.  \r\n\r\n         Efter vor opfattelse er brugen af mærkebestanddelen GREEN  \r\n\r\n    original i forbindelse med varer i klasse 5, og indsigerne bør  \r\n\r\n    ikke tåle, at et mærke som det ansøgte ligger så tæt op ad  \r\n\r\n    indsigermærket, både med hensyn til præfix som suffix.  \r\n\r\n         Vi skal endvidere henlede opmærksomheden på kendelser afsagt  \r\n\r\n    af Patentankenævnet, henholdsvis den 18. juni 1992 og 10.  \r\n\r\n    september 1991, hvori mærkerne  \r\n\r\n         COREDASE      =      CARDACE  \r\n\r\n         NEXAPEN       =      HEXAKEN  \r\n\r\n blev fundet forvekslelige, alle for varer i klasse 5. De ovennævnte  \r\n\r\n    tilfælde har væsentlige lighedspunkter med nærværende sag, idet  \r\n\r\n    mærkerne COREDASE/CARDASE har suffixet -DASE fælles, og mærkerne  \r\n\r\n    NEXAPEN/HEXAKEN har fælles opbygning.  \r\n\r\n         Vi skal endvidere henlede opmærksomheden på Patentankenævnets  \r\n\r\n    kendelse af 31. januar 1992 vedrørende mærkerne DIVONEX = VIVONEX,  \r\n\r\n    hvor Direktoratet, til støtte for at mærkerne DIVONEX og VIVONEX  \r\n\r\n    findes at være forvekslelige, blandt andet udtaler, at man under  \r\n\r\n    en indsigelsessag har fundet ordene OSMITROL og FORMITROL  \r\n\r\n    forvekslelige, &#187;selvom der i dette tilfælde ikke er så mange ens  \r\n\r\n    bogstaver i rækkefølge som i VIVONEX og DIVONEX&#171;.  \r\n\r\n         Ud fra en helhedsbedømmelse af mærkelighed og vareartslighed  \r\n\r\n    mener vi således, at mærkerne PERGOGREEN og ECOGREEN er  \r\n\r\n    forvekslelige....'  \r\n\r\n         I skrivelse af 17. maj 1993 bestred mærkeindehaveren, at de  \r\n\r\n    to mærker PERGOGREEN og ECOGREEN er forvekslelige og udtalte  \r\n\r\n    endvidere:  \r\n\r\n         &#187;....Vi bestrider ikke, at der foreligger varekollision, men  \r\n\r\n    vi bestrider, at mærkerne er forvekslelige og ud fra en samlet  \r\n\r\n    bedømmelse af mærke- og vareartslighed påstår vi med følgende  \r\n\r\n    begrundelse indsigelsen afvist.  \r\n\r\n         Vi skal ikke bestride, at begge mærker består af 3 stavelser,  \r\n\r\n    hvoraf sidste stavelse -GREEN er identisk, men vi skal bestride,  \r\n\r\n    at elementet -GREEN udgør en væsentlig selvstændig del af begge  \r\n\r\n    mærker.  \r\n\r\n         Indsiger hævder, at brugen af mærkebestanddelsen GREEN skulle  \r\n\r\n    være original i forbindelse med varer i klasse 5. Vi må bestride  \r\n\r\n    dette med henvisning til, at GREEN må anses for en forholdsvis  \r\n\r\n    almindelig mærkebestanddel indenfor klasse 5, idet der i Skriptors  \r\n\r\n    lister optræder ca. 25 registreringer indeholdende  \r\n\r\n    mærkebestanddelen GREEN i klasse 5, jvf. de vedlagte  \r\n\r\n    microfishlister fra Skriptor.  \r\n\r\n         GREEN må desuden anses for et svagt varemærkeelement, hvilket  \r\n\r\n    støttes af, at følgende mærker tidligere er blevet afslået:  \r\n\r\n         GREEN &amp; SAFE  i klasse 3  \r\n\r\n         GREEN CLEANER i klasse 3 og 5  \r\n\r\n         GREEN         i klasse 8  \r\n\r\n der kan derfor ikke lægges for stor vægt på den fælles endelse  \r\n\r\n    -GREEN, der derfor heller ikke kan betragtes som et dominerende  \r\n\r\n    element i mærkerne.  \r\n\r\n         Indsiger påstår, at begge mærker vil blive udtalt med tryk på  \r\n\r\n    sidste mærkebestanddel: -GREEN. Dette må imidlertid bestrides, da  \r\n\r\n    det ifølge vor opfattelse vil være naturligt at trykket lægges på  \r\n\r\n    første stavelse i begge mærker.  \r\n\r\n         De af indsiger nævnte eksempler:  \r\n\r\n         COREDASE  =  CARDACE  \r\n\r\n         NEXAPEN   =  HEXAKEN  \r\n\r\n         DIVONEX   =  VIVONEX  \r\n\r\n         OSMITROL  =  FORMITROL  \r\n\r\n er bl.a. alle eksempler, hvor trykket er forholdsvis stærkere på  \r\n\r\n    de sidste  stavelser end på de første stavelser.  \r\n\r\n         Sammenlignes mærkerne PERGOGREEN og ECOGREEN er der klare  \r\n\r\n    forskellige begyndelser: PER- overfor ECO-. Det har også  \r\n\r\n    betydning, at mærkerne indledes med henholdsvis en konsonant og en  \r\n\r\n    vokal, ligesom udtalen af første vokal i PERGOGREEN: (æ) adskiller  \r\n\r\n    sig tydeligt fra udtalen af E: (e) i ECO-. Indsigermærket består  \r\n\r\n    af ti bogstaver, mens det anmeldte mærke kun består af syv  \r\n\r\n    bogstaver.  \r\n\r\n         Der er altså klare visuelle og audivite forskelle på  \r\n\r\n    mærkerne.  \r\n\r\n         For så vidt angår den begrebsmæssige betydning må elementet  \r\n\r\n    PERGO opfattes som en fantasibetegnelse uden klare associationer,  \r\n\r\n    mens elementet ECO klart associerer til &#187;ecological/economical&#171;  \r\n\r\n    (økologisk, miljømæssig/økonomisk).  \r\n\r\n         Til støtte for ovenstående henvises endvidere til  \r\n\r\n    Direktoratets tidligere afgørelser fra Registreringspraksis:  \r\n\r\n         ABOVAC    53  SANDOVAV (p. 182)  \r\n\r\n         ALFA-LET  53  TAFFALET (p. 183)  \r\n\r\n         APOPEN    53  CAPTOPEN (p. 184)  \r\n\r\n         DELVODIP  53  EWODIP   (p. 189)  \r\n\r\n         TYLOFER   53  IDOFER   (p. 203)  \r\n\r\n         CARDITOP  53  LANITOP  (p.  51 Ny Reg.)  \r\n\r\n         FOSFAMOX  53  OSPAMOX  (p.  55 -  -   )  \r\n\r\n         NOVAMET   53  DOPAMET  (p.  60 -  -   )  \r\n\r\n         Endelig skal vi henvise til, at der indenfor klasse 5  \r\n\r\n    (lægemiddelområdet) stilles større krav end normalt for at  \r\n\r\n    statuere forvekslelighed end for andre produkter, ligesom vi også  \r\n\r\n    skal tillade os at henvise til, at Direktoratet under behandlingen  \r\n\r\n    af ECOGREEN ansøgningen ikke har henvist til PERGOGREEN  \r\n\r\n    registreringen.  \r\n\r\n         Med henvisning til ovenstående skal vi derfor anmode  \r\n\r\n    Direktoratet om at afvise den nedlagte indsigelse....'  \r\n\r\n         Patentdirektoratet traf afgørelse i sagen den 6. juli 1993 og  \r\n\r\n    afviste indsigelsen med følgende begrundelse:  \r\n\r\n         &#187;....For at to mærker kan anses for forvekslelige, skal der i  \r\n\r\n    medfør af bestemmelsen i varemærkelovens § 15, stk. 1, nr. 2,  \r\n\r\n    foreligge både mærkelighed og varesammenfald eller vareartslighed.  \r\n\r\n         Da der foreligger varesammenfald, er det afgørende for, om  \r\n\r\n    mærkerne er forvekslelige, om der er mærkelighed. Direktoratet  \r\n\r\n    mener ikke, at dette er tilfældet.  \r\n\r\n         Uanset at ECOGREEN og PERGOGREEN er opbygget på samme måde og  \r\n\r\n    har samme endelse, nemlig -GREEN, så bevirker de forskellige  \r\n\r\n    begyndelsesstavelser, både med hensyn til deres længde og udtalen  \r\n\r\n    af dem, at de to mærker adskiller sig såvel lydligt som  \r\n\r\n    synsmæssigt så meget fra hinanden, at der ikke, når mærkerne  \r\n\r\n    betragtes i deres helhed, er risiko for forveksling. Hertil  \r\n\r\n    kommer, at det købende publikum oftest hæfter sig ved mærkernes  \r\n\r\n    begyndelse og ECO og PERGO er meget forskellige.  \r\n\r\n         Indsigelsen tages herefter ikke til følge....&#171;  \r\n\r\n         Denne afgørelse har klageren ved skrivelse af 6. september  \r\n\r\n    1993 indbragt for Patentankenævnet  med påstand om, at  \r\n\r\n    registreringen af varemærket ECOGREEN kendes ugyldig, da  \r\n\r\n    varemærket ECOGREEN er forveksleligt med indsigers tidligere  \r\n\r\n    registrerede varemærke PERGOGREEN.  \r\n\r\n         I klagebegrundelsen anføres følgende:  \r\n\r\n         &#187;....Indsiger er indhaver af det ovennævnte registrerede  \r\n\r\n    varemærke PERGOGREEN, som blev anmeldt til registrering den 9.  \r\n\r\n    april 1990. Ansøgningen blev indleveret forud for ansøgningen  \r\n\r\n    vedrørende ECOGREEN, og indsigerne har derfor ældre kolliderende  \r\n\r\n    rettigheder.  \r\n\r\n         Den anfægtede registrering omfatter i klasse 5:  \r\n\r\n Desinfektionsmidler, præparater til udryddelse af skadedyr, svampe-  \r\n\r\n    og udkrudtsdræbende midler, antibakterielle rengøringsmidler,  \r\n\r\n    rensemidler til medicinske formål.  \r\n\r\n         Indsigernes registrering af PERGOGREEN omfatter alle varer i  \r\n\r\n    klasse 5.  \r\n\r\n         Der er således utvivlsomt varekollision til stede, da  \r\n\r\n    indsigerne har rettigheder til PERGOGREEN for alle varer i klasse  \r\n\r\n    5, og således også for de varer, som ECOGREEN er registreret for.  \r\n\r\n         For så vidt angår mærkeligheden skal det anføres, at ordene  \r\n\r\n    ECOGREEN og PERGOGREEN må anses at være forvekslelige både visuelt  \r\n\r\n    og auditivt.  \r\n\r\n         Begge mærker er ordmærker, der består af tre stavelser. Den  \r\n\r\n    sidste stavelse -GREEN er dominerende og består i sig selv af fem  \r\n\r\n    bogstaver. Mærkeelementet -GREEN udgør med sine fem bogstaver en  \r\n\r\n    stor del af ordet ECOGREEN, som i det hele består af otte  \r\n\r\n    bogstaver. Ved en bedømmelse af ECOGREEN overfor PERGOGREEN ses  \r\n\r\n    det, at hele syv ud af otte bogstaver i det anfægtede mærke  \r\n\r\n    ECOGREEN er indeholdt i indsigernes varemærke.  \r\n\r\n         Hertil kommer, at mærkerne har de samme vokaler til fælles,  \r\n\r\n    nemlig E og O, og vokalerne optræder i samme rækkefølge. Ved at  \r\n\r\n    stille mærkerne op under hinanden ses lighederne tydeligt:  \r\n\r\n         E   CO  GREEN  \r\n\r\n         PER GO  GREEN  \r\n\r\n         Opbygningen af mærkerne er den samme og endvidere har  \r\n\r\n    konsonanten C i ECOGREEN en meget stor visuel lighed med bogstavet  \r\n\r\n    G i indsigermærket, dette gælder i trykt skrift og endda endnu  \r\n\r\n    mere i håndskrift. Konsonanterne C og G har, som det fremgår af  \r\n\r\n    opstillingen, fået samme plads i mærkerne, nemlig som det første  \r\n\r\n    bogstav i anden stavelse, der i øvrigt er meget lig hinanden  \r\n\r\n    nemlig CO/GO. Som det ses, er mærkedelen -GREEN særdeles  \r\n\r\n    dominerende, og dette mærkeelement er identisk i de to varemærker.  \r\n\r\n         Auditivt ligger mærkerne også tæt på hinanden. Der er den  \r\n\r\n    fælles vokalrækkefølge E - O G R E E N overfor - E - O G R E E N,  \r\n\r\n    og det har også her stor betydning, at syv ud af otte bogstaver i  \r\n\r\n    det anfægtede mærke er indeholdt i indsigermærket. Anden stavelse  \r\n\r\n    i mærkerne CO/GO har stor lighed i udtalen, idet C vil blive  \r\n\r\n    udtalt som et &#187;k&#171;, og C og G i den foreliggende sammenhæng  \r\n\r\n begge  \r\n\r\n    udtales med en &#187;hård&#171; lyd. Sidste stavelse -GREEN er helt  \r\n\r\n identisk  \r\n\r\n    i udtalen, og det er i øvrigt på denne sidste del af mærkerne, at  \r\n\r\n    trykket udtalemæssigt vil ligge. Dette forhold bevirker i høj  \r\n\r\n    grad, at der vil kunne ske forveksling, ikke mindst når varemærket  \r\n\r\n    nævnes i telefonen, da det vil være sidste del af mærket der  \r\n\r\n    bliver opfattet mest tydeligt.  \r\n\r\n         Brugen af mærkebestanddelen -GREEN som suffix er særpræget i  \r\n\r\n    forbindelse med varer i klasse 5, og den udgør en væsentlig og  \r\n\r\n    særpræget del af indsigermærket. Det findes urimeligt, at  \r\n\r\n    indsigerne skal tåle et varemærke, som ligger så tæt op ad  \r\n\r\n    indsigermærket både for så vidt angår præfix som suffix.  \r\n\r\n         Mærkedelen -GREEN fremtræder i den givne sammenhæng ikke som  \r\n\r\n    en farveangivelse, men derimod som en særpræget og sjælden  \r\n\r\n    endelse, hvorfor der skal lægges vægt på denne mærkedel, som en  \r\n\r\n    &#187;stærk&#171; endelse ved bedømmelsen af mærkerne ECOGREEN og  \r\n\r\n    PERGOGREEN. Uanset at mærkedelen GREEN ses som første led i  \r\n\r\n    forskellige varemærker er det særprægede i nærværende tilfælde  \r\n\r\n    netop, at GREEN er anvendt som sidste led i varemærket. På den  \r\n\r\n    liste, som fulgte med imødegåelsen af indsigelsen i skrivelse af  \r\n\r\n    17. maj 1993, ses der da også kun ganske få mærker i klasse 5, der  \r\n\r\n    har GREEN som suffix. De mærker har i øvrigt ingen lighedspunkter  \r\n\r\n    med indsigernes mærke.  \r\n\r\n         Vi skal henvise til, at Patendirektoratet i en tidligere  \r\n\r\n    indsigelsessag har fundet et ansøgt mærke OSMITROL forveksleligt  \r\n\r\n    med det registrerede varemærke FORMITRIOL. Dette tilfælde har  \r\n\r\n    klare lighedspunkter med nærværende sag, idet der er fælles  \r\n\r\n    vokalrækkefølge O og I, og mærkerne har den identiske endelse  \r\n\r\n    -MITROL. Begyndelsesbogstaverne er forskellige.  \r\n\r\n         Vi tillader os endvidere at henvise til kendelser afsagt af  \r\n\r\n    Patentankenævnet den 18. juni 1992 og 10. september 1991 hvor  \r\n\r\n    følgende mærker blev fundet forvekslelige:  \r\n\r\n         COREDASE   =   CARDACE  \r\n\r\n         NEXAPEN    =   HEXAKEN  \r\n\r\n Mærkerne vedrørte alle varer i klasse 5. De nævnte tilfælde har  \r\n\r\n    lighedspunkter med nærværende tilfælde ECOGREEN/PERGOGREEN, idet  \r\n\r\n    mærkerne har forskelle i præfixerne, men en del fælles konsonanter  \r\n\r\n    i samme rækkefølge i det ene tilfælde og fælles vokalrækkefølge i  \r\n\r\n    det andet tilfælde.  \r\n\r\n         Der bør endvidere lægges vægt på, at der er tale om  \r\n\r\n    varemærker i &#187;lægemiddelklassen&#171;. Netop for sådanne varer er  \r\n\r\n det  \r\n\r\n    katastrofalt, såfremt der sker forveksling af produkterne. Når  \r\n\r\n    varemærker for lægemidler ligger tæt op ad hinanden i visse  \r\n\r\n    tilfælde, skyldes det ofte, at mærkerne er bygget op omkring det  \r\n\r\n    pågældende produkts anerkendte farmaceutiske betegnelse, og  \r\n\r\n    varemærket er da suggestivt, idet det giver associationer til  \r\n\r\n    lægemidlets art.  \r\n\r\n         Dette er ikke tilfældet i nærværende sag, hvor mærkerne ikke  \r\n\r\n    giver associationer til særlige farmaceutiske betegnelser.  \r\n\r\n         Med henvisning til ovenstående finder vi, at mærkerne  \r\n\r\n    ECOGREEN og PERGOGREEN  er forvekslelige.'  \r\n\r\n         Mærkeindehaveren har ved skrivelse af 18. november 1993  \r\n\r\n    nedlagt påstand om stadfæstelse af Patentdirektoratets afgørelse  \r\n\r\n    af 6. juli 1993 og har anført:  \r\n\r\n         &#187;....Vi finder, at den af Patentdirektoratet i ovennævnte  \r\n\r\n    skrivelse trufne afgørelse er ganske i overensstemmelse med  \r\n\r\n    Patentdirektoratets praksis, hvorefter trestavelsesvaremærker ikke  \r\n\r\n    anses for indbyrdes forvekslelige, når de to første stavelser ikke  \r\n\r\n    indbyrdes frembyder forveksleligheder, og når sidste stavelse må  \r\n\r\n    anses for et svagt varemærkeelement.  \r\n\r\n         Til det i ankeskrivelsen af 6. september 1993 anførte skal vi  \r\n\r\n    komme med følgende anbringender.  \r\n\r\n         I forhold til indsigelsessagen er der i selve ankeskrivelsen  \r\n\r\n    ikke fremkommet væsentlige nye anbringender, der skulle godtgøre,  \r\n\r\n    at varemærkerne ECOGREEN/PERGOGREEN i henhold til  \r\n\r\n    Patentdirektoratets praksis eller i henhold til Domstolenes  \r\n\r\n    praksis skulle kunne anses for forvekslelige.  \r\n\r\n         Vi skal derfor i det væsentlige henholde os til den  \r\n\r\n    argumentation, vi indsendte den 17. maj 1993 til Patendirektoratet  \r\n\r\n    til imødegåelse af den nedlagte indsigelse.  \r\n\r\n         Der bør således ved afgørelsen af, om ECOGREEN er  \r\n\r\n    forvekslelig med PERGOGREEN lægges nøje vægt på følgende:  \r\n\r\n -  Forskellig indledning: ECO-/PERGO-  Trykket ligger naturligt på  \r\n\r\n    første stavelse i begge mærker, og det er således mærkernes  \r\n\r\n    dominerende element, der adskiller sig fra hinanden.  \r\n\r\n         Der bør lægges mindre vægt på mærkernes fælles endelse, idet  \r\n\r\n    denne del dels er tryksvag og derfor indtager en underordnet  \r\n\r\n    stilling i mærkerne og dels må betragtes som et svagt  \r\n\r\n    varemærkeelement. Der kan derfor ikke lægges større vægt på den  \r\n\r\n    fælles endelse, og det eneste mærkerne herudover har tilfælles er  \r\n\r\n    vokalfølgen E-O, og dette er langt fra tilstrækkeligt til at kunne  \r\n\r\n    statuere forvekslelighed i den konkrete sag.  \r\n\r\n         De af modparten nævnte eksempler ses ikke at være relevante  \r\n\r\n    for nærværende sag. I afgørelsen COREDASE = CARDACE indledes begge  \r\n\r\n    mærke med en konsonant, der tilmed er identisk, og slutstavelsen  \r\n\r\n    indtager en langt mere dominerende plads i mærkerne, end tilfældet  \r\n\r\n    er med ECOGREEN/PERGOGREEN. Afgørelsen vedr. NEXAPEN = HEXAKEN er  \r\n\r\n    heller ikke parallel med nærværende sag. Dels indledes begge  \r\n\r\n    mærker med en konsonant, og dels er antallet af bogstaver og  \r\n\r\n    opdelingen af stavelser identisk i begge mærker, ligesom der er  \r\n\r\n    langt større auditiv og visuel lighed i forhold til  \r\n\r\n    ECOGREEN/PERGOGREEN.  \r\n\r\n         Endelige henviser klageren til, at der bør lægges vægt på, at  \r\n\r\n    der er tale om varemærker i &#187;lægemiddelklassen&#171;, samtidig med  \r\n\r\n at  \r\n\r\n    klageren understreger, at mærkerne i nærværende sag ikke giver  \r\n\r\n    associationer til særlige farmaceutiske betegnelser.  \r\n\r\n         Denne argumentation har ikke relevans her, alene af den grund  \r\n\r\n    at ECOGREEN i klasse 5 ikke vedrører farmaceutiske produkter men  \r\n\r\n    alene:  \r\n\r\n         &#187;desinfektionsmidler, præparater til udryddelse af skadedyr,  \r\n\r\n    svampe- og udkrudtsdræbende midler, antibakterielle  \r\n\r\n    rengøringsmidler, rensemidler til medicinske formål.&#171;  \r\n\r\n         Afslutningsvis skal vi erindre om, at mærket PERGO-  GREEN i  \r\n\r\n    sin tid under behandlingen af ECOGREEN ansøgningen ikke blev  \r\n\r\n    fremdraget af Patentdirektoratet, ligesom Patentdirektoratet i sin  \r\n\r\n    indsigelsesafgørelse heller ikke fandt mærkerne forvekslelige, og  \r\n\r\n    der er intet i begrundelsen for Patentdirektoratets afgørelse i  \r\n\r\n    indsigelsessagen, der tyder på, at afgørelsen er blevet truffet ud  \r\n\r\n    fra de lempeligere regler, der er gældende vedr.  \r\n\r\n    lægemiddelområdet....'  \r\n\r\n         Ankenævnet har behandlet sagen på sit møde den 8. august  \r\n\r\n    1994.  \r\n\r\n         For klageren (indsigeren) mødte konsulent cand.jur. Helle  \r\n\r\n    Lund Christiansen.  \r\n\r\n         Ansøgeren gav ikke møde.  \r\n\r\n         Indsigeren henholdt sig til sin klagebegrundelse af 6.  \r\n\r\n    september 1993 og fremhævede herfra navnlig, at begge mærker har  \r\n\r\n    tre stavelser med ens slutstavelse, der for klasse 5 må antages  \r\n\r\n    for særpræget. Den visuelle lighed er noget større end den  \r\n\r\n    auditive, selv om mærkerne også i så henseende ligger tæt på  \r\n\r\n    hinanden.  \r\n\r\n         Ankenævnet skal udtale:  \r\n\r\n         I henhold til de af Direktoratet anførte grunde og idet det  \r\n\r\n    for Ankenævnet anførte ikke findes af kunne føre til andet  \r\n\r\n    resultat  \r\n\r\n         bestemmes:  \r\n\r\n         Den påklagede afgørelse stadfæstes.  \r\n\r\n</PRE>  \r\n\r\n<P>Grønning-Nielsen. Hans Chr. Thomsen. Warnich-Hansen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955088325"
        },
        {
            "displayName": "Entydig dokumentidentifikation",
            "displayValue": "CA007860"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50883"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "27/02/1995"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 30/93"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}