{
    "id": 107282,
    "title": "1992 BTB 79   BETÆNKNING OVER FORSLAG TIL FOLKETINGSBESLUTNING OM AT ØGE SIKKERHEDEN HOS   DET DANSKE PERSONEL VED FN'S FREDSBEVARENDE STYRKE I DET FORHENVÆRENDE   JUGOSLAVIEN (UNPROFOR) SAMT UDVIDE DET DANSKE BIDRAG TIL UNPROFOR'S   HOVEDKVARTERSKOMPAGNI I BOSNIEN-HERCEGOVINA    NR B 79 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 79 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om at øge sikkerheden hos  \r\n\r\n det danske personel ved FN's fredsbevarende styrke i det forhenværende  \r\n\r\n Jugoslavien (UNPROFOR) samt udvide det danske bidrag til UNPROFOR's  \r\n\r\n hovedkvarterskompagni i Bosnien-Hercegovina <BR>  \r\n\r\n Nr B 79 1992-93, 1. samling </P>  \r\n\r\n<P></P>  \r\n\r\n<P>Afgivet af Forsvarsudvalget </P>  \r\n\r\n<P></P>  \r\n\r\n<P>Afgivet: 19930330 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>vedtagelse  \r\n\r\n uændret</I> . </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) ønsker at udtrykke, at mindretallet ingen indvendinger har mod, at  \r\n\r\n sikkerheden for FN-styrkerne i det tidligere Jugoslavien øges gennem  \r\n\r\n tilførsel af øget sanitær kapacitet og transportkapacitet både for så vidt  \r\n\r\n angår den danske styrke i Bosnien-Hercegovina og styrken i Kroatien.  \r\n\r\n Mindretallet har gennem hele forløbet støttet udsendelsen af og mandatet for  \r\n\r\n den danske FN-styrke i Kroatien, men var imod udsendelse af og det udvidede  \r\n\r\n mandat for styrken til Bosnien-Hercegovina. </P>  \r\n\r\n<P>Da styrkerne nu imidlertid begge er sendt afsted og opererer på Danmarks  \r\n\r\n og FN's vegne, må de også sikres rimelige arbejdsbetingelser og sikkerhed.  \r\n\r\n Det er vigtigt at gøre sig klart, at Folketinget med afsendelsen af styrkerne  \r\n\r\n ikke blot har ydet et bidrag til FN's opgaveløsning i det tidligere  \r\n\r\n Jugoslavien, men tillige hermed har påtaget sig det ansvar at risikere, at en  \r\n\r\n række danske statsborgere i uniform kan blive gidsler i en kommende  \r\n\r\n eskalation af krigene i området. Derfor påhviler der også Folketinget en  \r\n\r\n særlig forpligtelse til at varetage styrkernes sikkerhed og muligheder for  \r\n\r\n fortsat at løse og senere at afslutte deres opgaver uden tab af menneskeliv.  \r\n\r\n</P>  \r\n\r\n<P>Mindretallet var ved første behandling af forslaget forundrede over, at  \r\n\r\n man netop ønskede at tildele styrken i Kroatien med dens begrænsede mandat  \r\n\r\n til magtanvendelse en øget ildkapacitet i form af to pansrede mortersektioner  \r\n\r\n og en panserværnsraketafdeling. Mindretallet har imidlertid noteret sig  \r\n\r\n forsvarsministerens henvisning til den skærpede situation i Kroatien med  \r\n\r\n fjernelsen af tunge våben fra de depoter, hvori de tidligere, bl.a. ved hjælp  \r\n\r\n af den danske styrke, var anbragt. </P>  \r\n\r\n<P>Mindretallets tilslutning til afsendelsen af den øgede forsvarskapacitet  \r\n\r\n til Kroatien sker under den forudsætning, at mandatet for styrken ikke  \r\n\r\n ændres, og at våbnene kun kan tænkes anvendt i &#187;den værst tænkelige  \r\n\r\n situation&#171;, defineret af forsvarsministeren under førstebehandlingen som  \r\n\r\n en eventuel evakuering af styrken, der mødes med fjendtlig beskydning. </P>  \r\n\r\n<P>Det er afgørende for mindretallets tilslutning, at det fastslås, at den  \r\n\r\n øgede kapacitet ikke må anvendes som led i en udvidelse af styrkens mandat,  \r\n\r\n men udelukkende til selvforsvar i den værst tænkelige situation som defineret  \r\n\r\n ovenfor. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>vedtagelse</I> med det af mindretallet stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til teksten </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>1)</B>  <I>2. pkt.</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Fremskridtspartiet kan ikke acceptere, at danske soldater bliver  \r\n\r\n sendt til en direkte krigszone, hvilket er tilfældet, når et flertal i det  \r\n\r\n danske Folketing sender soldater til Bosnien-Hercegovina. </P>  \r\n\r\n<P>De danske FN-styrker har altid været en del af den fredsbevarende styrke,  \r\n\r\n som kan sættes ind i urohærgede områder, hvor der er indgået en fredsaftale,  \r\n\r\n men hvor man kunne hjælpe med at holde uromagerne fra hinanden. I  \r\n\r\n Bosnien-Hercegovina er situationen en anden, idet der ikke foreligger nogen  \r\n\r\n fredsaftale, men i stedet må det, der foregår, betegnes som direkte  \r\n\r\n borgerkrig. Fremskridtspartiet mener, at det er utilstedeligt at sende danske  \r\n\r\n soldater ud på en færd, hvor man ikke tydelig kan se, hvem der er fjende, og  \r\n\r\n hvem der er ven. Borgerkrig er ikke noget, der egner sig til fremmede  \r\n\r\n troppers indgriben, derfor bør alle danske styrker hjemtages øjeblikkeligt.  \r\n\r\n</P>  \r\n\r\n<P>De FN-styrker, der står i Kroatien, har, hvor vanskeligt det end måtte  \r\n\r\n være, trods alt en fredsplan at forsvare. Derfor er det også  \r\n\r\n Fremskridtspartiets ønske at sikre de danske soldater så godt som muligt, og  \r\n\r\n vi støtter derfor den bedst tænkelige sikkerhed for dem. </P>  \r\n\r\n<P>Helen Jørgensen (S) Ritt Bjerregaard (S) Anna-Marie Hansen (S) Qvist  \r\n\r\n Jørgensen (S) Helen Beim (S) Ove Fich (S) nfmd. <I>Hanne Thanning Jacobsen  \r\n\r\n (SF) Pelle Voigt (SF) Svend Aage Jensen (CD) Helge Adam Møller (KF) Rønholt  \r\n\r\n (KF) Pia Larsen (V) Enggaard (V)</I> fmd. <I>Svend Aage Jensby (V) Annette  \r\n\r\n Just (FP) Jørgen Estrup (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1993"
        },
        {
            "displayName": "Accession",
            "displayValue": "19921DA00079"
        },
        {
            "displayName": "Entydig dokumentidentifikation",
            "displayValue": "CL006647"
        },
        {
            "displayName": "Dato for førstegangsindlæggelse",
            "displayValue": "22/04/1993"
        },
        {
            "displayName": "Dato for indlæggelse",
            "displayValue": "22/04/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}