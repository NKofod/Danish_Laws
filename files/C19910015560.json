{
    "id": 54324,
    "title": "Vejledning om tilsyn på Socialministeriets område ",
    "documentTypeId": "180",
    "isSagsforlobPeriodValid": false,
    "shortName": "VEJ nr 155 af 09/09/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilsyn på Socialministeriets  \r\n\r\n område </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>Ved lov nr. 794 af 30. november 1990 om ændring af den sociale  \r\n\r\n styrelseslov m.v. (Ændring af forskellige lovbestemmelser som følge af  \r\n\r\n ændring af den sociale centrale administration), der trådte i kraft den 1.  \r\n\r\n januar 1991, blev §§ 20, 22 og 24 i den sociale styrelseslov ophævet. </P>  \r\n\r\n<P>Herved blev Socialstyrelsen nedlagt, og omfanget af Socialministeriets  \r\n\r\n ressorttilsyn præciseret. </P>  \r\n\r\n<P>Denne vejledning behandler tilsynet på det sociale område. </P>  \r\n\r\n<P>Vedrørende anke henvises til afsnittene herom i Socialministeriets  \r\n\r\n vejledninger om de enkelte love. Med hensyn til generelle forvaltningsretlige  \r\n\r\n rettigheder og pligter henvises til Justitsministeriets vejledninger om  \r\n\r\n forvaltningsloven og offentlighedsloven. </P>  \r\n\r\n<P CLASS=PUNKT> <B>1.</B> Socialministeriets tilsyn </P>  \r\n\r\n<P>Efter almindelige stats- og forvaltningsretlige principper har den  \r\n\r\n centrale myndighed på de forskellige lovområder - vedkommende ministerium  \r\n\r\n eller styrelse - en ulovbestemt pligt til at føre et vist tilsyn med det  \r\n\r\n pågældende lovområde. </P>  \r\n\r\n<P>For Socialministeriets vedkommende gælder således et generelt  \r\n\r\n ressorttilsyn, selv om bestemmelsen i den sociale styrelseslovs § 22 om det  \r\n\r\n særlige sociale tilsyn er blevet ophævet. </P>  \r\n\r\n<P>Heri ligger bl.a., at Socialministeriet vil kunne rette henvendelse til de  \r\n\r\n almindelige kommunale tilsynsmyndigheder, jf. nedenfor, hvis ministeriet  \r\n\r\n bliver opmærksomt på en formodet ulovlighed i kommunestyret. </P>  \r\n\r\n<P CLASS=PUNKT> <B>2.</B> Det almindelige kommunale tilsyn </P>  \r\n\r\n<P>I henhold til den kommunale styrelseslovgivning varetages tilsynet med  \r\n\r\n kommunerne af de for hvert amt nedsatte tilsynsråd, mens Indenrigsministeriet  \r\n\r\n udøver tilsynet med amtskommunerne samt Københavns og Frederiksberg Kommuner.  \r\n\r\n</P>  \r\n\r\n<P>Det er tilsynets opgave at kontrollere, at beslutninger, der træffes i  \r\n\r\n kommuner og amtskommuner, ikke er i strid med lovgivningen. De sanktioner,  \r\n\r\n som tilsynet kan anvende i tilfælde, hvor der foreligger en klar ulovlighed,  \r\n\r\n består i annullation af ulovlige beslutninger, tvangsbøder, anlæg af  \r\n\r\n erstatningssag samt erstatningsretlig bod. </P>  \r\n\r\n<P>De kommunale tilsynsmyndigheder kan således tage stilling til, om de  \r\n\r\n retningslinier, som en kommunalbestyrelse fastlægger for behandlingen og  \r\n\r\n afgørelsen af sager om ydelser efter den sociale lovgivning, er i strid med  \r\n\r\n lovgivningen. Til brug for sin vurdering heraf, kan tilsynsmyndigheden  \r\n\r\n indhente en udtalelse fra Socialministeriet. </P>  \r\n\r\n<P>Tilsynets kompetence viger imidlertid i det omfang, der er en  \r\n\r\n klageinstans, som kan efterprøve den kommunale afgørelse. De kommunale  \r\n\r\n tilsynsmyndigheder kan derfor ikke tage stilling til lovligheden af  \r\n\r\n afgørelser, der træffes vedrørende sociale ydelser til enkeltpersoner, idet  \r\n\r\n afgørelserne inden for dette område kan indbringes for de sociale  \r\n\r\n ankeinstanser. Også klager over, at reglerne i forvaltningsloven er  \r\n\r\n tilsidesat i forbindelse med sådanne afgørelser, hører normalt under de  \r\n\r\n sociale ankeinstanser. </P>  \r\n\r\n<P CLASS=PUNKT> <B>3.</B> Kommunernes serviceniveau og bistandsudøvelsen </P>  \r\n\r\n<P>Som følge af den omfattende decentralisering er ansvaret for det kommunale  \r\n\r\n sociale niveau og bistandsudøvelsen placeret hos de politisk ansvarlige  \r\n\r\n myndigheder, nemlig kommunalbestyrelser og amtsråd. </P>  \r\n\r\n<P>En klage fra en borger over serviceniveauet eller bistandsudøvelsen i en  \r\n\r\n kommune, en amtskommune eller en institution skal normalt indgives til  \r\n\r\n kommunalbestyrelsen/amtsrådet, som ansvarlig myndighed for  \r\n\r\n kommunens/amtskommunens aktiviteter. </P>  \r\n\r\n<P>Under begrebet bistandsudøvelse falder f.eks. spørgsmål om den bistand, en  \r\n\r\n person i en plejefamilie for voksne efter bistandslovens § 68 modtager. For  \r\n\r\n en institutionsbeboer kan det være, hvilke tilbud der skal være til rådighed  \r\n\r\n under opholdet, og hvorledes institutionen skal være indrettet. </P>  \r\n\r\n<P>Derimod vil valg af foranstaltning (institution, bofællesskab,  \r\n\r\n familiepleje) være underlagt de almindelige ankeregler. </P>  \r\n\r\n<P>Under begrebet bistandsudøvelsen falder også en række af de beslutninger,  \r\n\r\n som det kan være nødvendigt at træffe, når et barn eller en ung er anbragt  \r\n\r\n uden for hjemmet. Det vil typisk dreje sig om en række praktiske spørgsmål om  \r\n\r\n barnets eller den unges dagligdag, som kan nødvendiggøre en beslutning fra  \r\n\r\n kommunens side, såfremt der opstår konflikter med forældrene om disse  \r\n\r\n spørgsmål. Som eksempler kan nævnes: Valg af een familiepleje frem for en  \r\n\r\n anden. Størrelsen af lommepenge, arbejdsvederlag og andre ydelser, og  \r\n\r\n udgifter i forbindelse med ferie og weekends. </P>  \r\n\r\n<P>Endelig kan nævnes spørgsmål om befordring af børn optaget i en særlig  \r\n\r\n daginstitution. </P>  \r\n\r\n<P CLASS=PUNKT> <B>4.</B> Klager over den måde, en sag er blevet behandlet på  \r\n\r\n</P>  \r\n\r\n<P>En formalitetsklage er en klage over den måde, en sag er eller bliver  \r\n\r\n behandlet på. Typisk vil klagen være forbundet med en klage over den  \r\n\r\n afgørelse, der er truffet. Formalitetsklagen kan derfor ofte opfattes som et  \r\n\r\n led i argumentationen for klagen over selve afgørelsen. </P>  \r\n\r\n<P>Er der tvivl om, hvorvidt klagen skal opfattes som en klage over  \r\n\r\n afgørelsens indhold eller over formen, bør den derfor normalt opfattes som en  \r\n\r\n klage over indholdet. </P>  \r\n\r\n<P>Klagen behandles i disse tilfælde af de sociale klageinstanser. </P>  \r\n\r\n<P>Hvis en klage derimod alene vedrører personalets optræden,  \r\n\r\n sagsbehandlingstiden, ekspeditionsfejl, personalenormering, lokaleforhold  \r\n\r\n eller lignende skal den indgives til borgmesteren eller kommunalbestyrelsen -  \r\n\r\n i amtskommuner amtsborgmesteren eller amtsrådet. </P>  \r\n\r\n<P CLASS=PUNKT> <B>5.</B> Ophævelse af tidligere vejledning </P>  \r\n\r\n<P>Socialministeriets vejledning nr. 14 af 11. januar 1988 om klageregler og  \r\n\r\n tilsyn på det sociale område ophæves. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 9. september 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Else Winther Andersen </P>  \r\n\r\n<P CLASS=MINISTER ALIGN=RIGHT>/ Birthe Frederiksen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/09/1991"
        },
        {
            "displayName": "Accession",
            "displayValue": "C19910015560"
        },
        {
            "displayName": "Entydig dokumentidentifikation",
            "displayValue": "CM013202"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "09/09/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialmin. 1.2. kt. j.nr. 2980-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}