{
    "id": 1270,
    "title": "Kendelse fra Pressenævnet i sag nr. 132/2001",
    "documentTypeId": "240",
    "isSagsforlobPeriodValid": true,
    "shortName": "KEN nr 9031 af 06/02/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klager   et dagblad   klagede over, at bladet ved at have bragt  \r\n\r\n hovedindholdet af et genm&aelig;les tekst som l&aelig;serbrev   uden at det  \r\n\r\n fremstod som et genm&aelig;le og uden henvisning til medieansvarslovens  \r\n\r\n genm&aelig;leparagraf   havde givet sine l&aelig;sere det fejlagtige indtryk,  \r\n\r\n at der blot var tale om en meningstilkendegivelse fra bladets  \r\n\r\n chefredakt&oslash;r og ikke en im&oslash;deg&aring;else af faktisk forkerte,  \r\n\r\n men yderst skadelige beskyldninger.</P>  \r\n\r\n<P>N&aelig;vnet fandt, at lederartiklen i det hele var udtryk for bladets  \r\n\r\n vurdering af baggrunden for   og hensigtsm&aelig;ssigheden af   klagers  \r\n\r\n afskedigelse af chefredakt&oslash;ren. Klager var derfor ikke berettiget til  \r\n\r\n at f&aring; et genm&aelig;le ang&aring;ende artiklens udsagn. </P>  \r\n\r\n<P>N&aelig;vnet fandt i &oslash;vrigt ikke, at god presseskik var  \r\n\r\n tilsidesat.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 132/2001</P>  \r\n\r\n</FONT>  \r\n\r\n<P ALIGN=\"JUSTIFY\">Jyllands-Posten har klaget til Pressen&aelig;vnet over et  \r\n\r\n ufyldestg&oslash;rende genm&aelig;le bragt i Politiken den 15. december 2001.  \r\n\r\n Jyllands-Posten har endvidere klaget over, at god presseskik er blevet  \r\n\r\n tilsidesat.</P>  \r\n\r\n<P ALIGN=\"JUSTIFY\">I en lederartikel med overskriften  \r\n\r\n &quot;<B>Bestyrelsessvigt</B>&quot; bragt den 13. december 2001 hed det:</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">&quot;Den forkerte blev fyret</P>  \r\n\r\n<P ALIGN=\"JUSTIFY\">CHEFREDAKT&Oslash;RER ER ligesom andre ledere i  \r\n\r\n erhvervslivet. De holder ikke evigt. Og n&aring;r konjunkturerne svigter, og  \r\n\r\n kurver kn&aelig;kker, sker det oftere end ellers. Hvis det var utilfredshed  \r\n\r\n med de opn&aring;ede m&aring;l eller avisens aktuelle &oslash;konomiske  \r\n\r\n krise, der var baggrunden for fyringen i g&aring;r af Jyllands-Postens  \r\n\r\n journalistiske chefredakt&oslash;r,  Ulrik  Haagerup, ville det kun have  \r\n\r\n begr&aelig;nset offentlig interesse.</P>  \r\n\r\n<P ALIGN=\"JUSTIFY\">Det st&aring;r imidlertid klart, at  Ulrik  Haagerup    \r\n\r\n blev g&aring;et, fordi han ikke l&aelig;ngere kunne acceptere  J&oslash;rgen  \r\n\r\n  Ejb&oslash;ls   m&aring;de at forvalte sin rolle som b&aring;de  \r\n\r\n administrerende direkt&oslash;r og ansvarshavende redakt&oslash;r for landets  \r\n\r\n st&oslash;rste avis p&aring;. Det er ikke nogen nyhed, at  J&oslash;rgen  \r\n\r\n  Ejb&oslash;l   har en markant lederstil, pr&aelig;get af voldsomme  \r\n\r\n udmeldinger, store strategiske armbev&aelig;gelser og en ikke ubetydelig  \r\n\r\n uforudsigelighed. Da  Ejb&oslash;l, der is&aelig;r har v&aelig;ret  \r\n\r\n direkt&oslash;r p&aring; Jyllands-Posten, ogs&aring; har et til dels  \r\n\r\n berettiget ry for at v&aelig;re resultatskabende, bliver meget ham tilgivet.  \r\n\r\n Det har  Ulrik  Haagerup   givetvis ogs&aring; haft mange anledninger til i  \r\n\r\n de syv &aring;r, hvor han som  Ejb&oslash;ls h&oslash;jre h&aring;nd har haft  \r\n\r\n ansvaret for avisens daglige journalistiske linje. N&aring;r samarbejdet  \r\n\r\n mellem den koleriske  Ejb&oslash;l og den yderst professionelle  Haagerup nu  \r\n\r\n brister, er det, fordi  Ejb&oslash;l har overskredet nogle principielle  \r\n\r\n gr&aelig;nser.</P>  \r\n\r\n<P ALIGN=\"JUSTIFY\">JYLLANDS-POSTENS FUPHISTORIE to dage f&oslash;r valget om  \r\n\r\n flygtninges angivelige pendlerliv mellem Danmark og Pal&aelig;stina er  \r\n\r\n fremh&aelig;vet som konfliktens kerne. Det virkelige problem er imidlertid,  \r\n\r\n at  J&oslash;rgen  Ejb&oslash;l   har &oslash;nsket at fremme Venstres  \r\n\r\n valgsejr   og dermed et regeringsskifte   i valgkampens slutspurt. Og det vel  \r\n\r\n at m&aelig;rke ved at misbruge avisens journalistik, ikke ved at argumentere  \r\n\r\n for sin holdning p&aring; lederplads. Det havde v&aelig;ret helt naturligt i  \r\n\r\n de gamle partiavisers, ja, s&aring;gar i den gamle, stokkonservative  \r\n\r\n Jyllands-Posts tid. Men efter at avisen nu i &aring;revis har k&aelig;mpet og  \r\n\r\n til dels opn&aring;et trov&aelig;rdighed som en uafh&aelig;ngig og  \r\n\r\n professionelt drevet avis, er det naturligvis en katastrofe for den  \r\n\r\n trov&aelig;rdighed og journalistiske integritet, som netop  Ulrik  Haagerup    \r\n\r\n har st&aring;et for.</P>  \r\n\r\n<P ALIGN=\"JUSTIFY\">Jyllands-Postens bestyrelse, der i den fondsejede  \r\n\r\n virksomhed har som sin fornemste opgave at v&aelig;rne om netop  \r\n\r\n uafh&aelig;ngigheden, kunne have truffet et andet valg. Ved at  \r\n\r\n foretr&aelig;kke den kommercielle koleriker frem for den professionelle  \r\n\r\n bladmand, har bestyrelsen p&aring;f&oslash;rt avisen alvorlig skade   og sat  \r\n\r\n dansk journalistik et stort skridt tilbage.&quot;</P>  \r\n\r\n<P ALIGN=\"JUSTIFY\">Ved brev af 13. december 2001 anmodede Jyllands-Posten  \r\n\r\n Politiken om at bringe f&oslash;lgende genm&aelig;le:</P>  \r\n\r\n<P ALIGN=\"JUSTIFY\">&quot;I Politikens ledende artikel den 13. december  \r\n\r\n d.&aring;. om afskedigelsen af Jyllands-Postens chefredakt&oslash;r  Ulrik  \r\n\r\n  Haagerup   fremg&aring;r f&oslash;lgende: <I>&quot;Jyllands-Postens  \r\n\r\n fuphistorie om flygtninges angivelige pendlerliv mellem Danmark og  \r\n\r\n Pal&aelig;stina er fremh&aelig;vet som konfliktens kerne. Det virkelige  \r\n\r\n problem er imidlertid, at  J&oslash;rgen  Ejb&oslash;l   har &oslash;nsket at  \r\n\r\n fremme Venstres valgsejr   og dermed et regeringsskifte   i valgkampens  \r\n\r\n slutspurt. Og det vel at m&aelig;rke ved at misbruge avisens journalistik,  \r\n\r\n ikke ved at argumentere for sin holdning p&aring; lederplads  . Men efter at  \r\n\r\n avisen nu i &aring;revis har k&aelig;mpet og til dels opn&aring;et  \r\n\r\n trov&aelig;rdighed som en uafh&aelig;ngig og professionelt drevet avis, er  \r\n\r\n det naturligvis en katastrofe for den trov&aelig;rdighed og journalistiske  \r\n\r\n integritet, som netop  Ulrik  Haagerup   har st&aring;et for&quot;.</P>  \r\n\r\n</I>  \r\n\r\n<P ALIGN=\"JUSTIFY\">Det er ikke korrekt, at der hersker eller har hersket  \r\n\r\n uenighed om de journalistiske principper i Jyllands-Postens chefredaktion,  \r\n\r\n ligesom det er ukorrekt, at Jyllands-Postens journalistik er misbrugt i  \r\n\r\n valgkampen. Det var ikke uenighed om avisens journalistik, der f&oslash;rte  \r\n\r\n til bestyrelsens afskedigelse af  Ulrik  Haagerup, og de omtalte artikler om  \r\n\r\n asylfup, der bakkes op af den samlede chefredaktion, blev til p&aring;  Ulrik  \r\n\r\n  Haagerups   foranledning.</P>  \r\n\r\n<P ALIGN=\"JUSTIFY\">Jyllands-Posten st&aring;r nu som f&oslash;r for en fri og  \r\n\r\n uafh&aelig;ngig journalistik, der f&oslash;lger fundatsens krav om udgivelse  \r\n\r\n af et af private, erhvervsm&aelig;ssige, organisationsm&aelig;ssige og  \r\n\r\n partipolitiske interesser uafh&aelig;ngigt liberalt dagblad.&quot;</P>  \r\n\r\n<P ALIGN=\"JUSTIFY\">Den 15. december 2001 bragte Politiken under rubrikken  \r\n\r\n &quot;L&aelig;serne mener&quot; genm&aelig;leteksten under overskriften  \r\n\r\n &quot;<B>Ingen uenighed</B>&quot;. </P>  \r\n\r\n<P ALIGN=\"JUSTIFY\">Klageren har anf&oslash;rt, at der med indrykningen af  \r\n\r\n genm&aelig;lets tekst som l&aelig;serbrev er sket en overtr&aelig;delse af  \r\n\r\n medieansvarslovens §§ 36 og 39, idet anmodningen om et genm&aelig;le  \r\n\r\n vedr&oslash;rende oplysninger af faktisk karakter ikke er blevet taget til  \r\n\r\n f&oslash;lge, og idet Politiken ved at indrykke genm&aelig;lets tekst som  \r\n\r\n l&aelig;serbrev ikke har bragt genm&aelig;lets faktuelle indhold p&aring; en  \r\n\r\n s&aring; fremtr&aelig;dende m&aring;de, som det efter omst&aelig;ndighederne  \r\n\r\n med rimelighed kan forlanges. Ved at bringe hovedindholdet af genm&aelig;lets  \r\n\r\n tekst som l&aelig;serbrev   uden at det fremstod som et genm&aelig;le og uden  \r\n\r\n henvisning til medieansvarslovens genm&aelig;leparagraf   har bladet givet  \r\n\r\n sine l&aelig;sere det fejlagtige indtryk, at der blot var tale om en  \r\n\r\n meningstilkendegivelse fra Jyllands-Postens chefredakt&oslash;r og ikke en  \r\n\r\n im&oslash;deg&aring;else af faktisk forkerte, men yderst skadelige  \r\n\r\n beskyldninger. Det er afg&oslash;rende for klager, at genm&aelig;let bliver  \r\n\r\n bragt som det, det er, nemlig en faktisk im&oslash;deg&aring;else af faktisk  \r\n\r\n forkerte oplysninger.</P>  \r\n\r\n<P ALIGN=\"JUSTIFY\">Klager er enig i, at en ledende artikel i sagens natur  \r\n\r\n m&aring; indeholde vurderinger, og at der m&aring; v&aelig;re vidt spillerum  \r\n\r\n for skarpe formuleringer. Imidlertid indeholder lederen forkerte  \r\n\r\n beskyldninger mod avisens ansvarshavende chefredakt&oslash;r, som i  \r\n\r\n h&oslash;j grad er egnet til at p&aring;f&oslash;re avisen &quot;skade af  \r\n\r\n betydning&quot;, idet det er et ubef&oslash;jet angreb p&aring; avisens og  \r\n\r\n chefredakt&oslash;rens journalistiske trov&aelig;rdighed. Klager har henvist  \r\n\r\n til medieansvarslovens forarbejder, hvoraf det fremg&aring;r, at hentydninger  \r\n\r\n og retoriske sp&oslash;rgsm&aring;l efter omst&aelig;ndighederne kan  \r\n\r\n v&aelig;re af faktisk karakter og s&aring;ledes danne grundlag for krav om  \r\n\r\n genm&aelig;le. S&aring; selv hvis bladet havde ret i, at der alene var tale  \r\n\r\n om vurderinger, ville et genm&aelig;lekrav alligevel kunne g&oslash;res  \r\n\r\n g&aelig;ldende. Det er s&aring;ledes h&aelig;vet over enhver tvivl, at  \r\n\r\n genm&aelig;lekravet lever op til lovens formkrav. Klager har henvist til, at  \r\n\r\n dette ogs&aring; er erkendt af tre andre blade, der umiddelbart har bragt  \r\n\r\n genm&aelig;ler om samme emne og mod besl&aelig;gtede  \r\n\r\n misforst&aring;elser.</P>  \r\n\r\n<P ALIGN=\"JUSTIFY\">Klageren har oplyst, at det over for Politikens  \r\n\r\n debatredakt&oslash;r telefonisk er blevet understreget, at genm&aelig;let i  \r\n\r\n sin helhed skulle bringes som et s&aring;dant og ikke blot som en  \r\n\r\n meningstilkendegivelse blandt l&aelig;serbrevene. </P>  \r\n\r\n<P ALIGN=\"JUSTIFY\">Klager har endelig anmodet n&aelig;vnet om at tage  \r\n\r\n stilling til, om bladet ved sin ukorrekte handlem&aring;de har handlet i  \r\n\r\n strid med god presseskik.</P>  \r\n\r\n<P ALIGN=\"JUSTIFY\">Bladet har anf&oslash;rt, at klagen &oslash;jensynlig i  \r\n\r\n nogen grad afspejler en misforst&aring;else af begrebet  \r\n\r\n &quot;genm&aelig;le&quot;. Det fremg&aring;r af medieansvarsloven og praksis,  \r\n\r\n at form&aring;let med genm&aelig;leinstituttet   og det m&aring; naturligvis  \r\n\r\n g&aelig;lde i s&aelig;rlig grad, n&aring;r det g&aelig;lder vurderinger  \r\n\r\n f&oslash;rst og fremmest er at sikre klageren at kunne komme til orde. Det er  \r\n\r\n i fuldt omfang sket i dette tilf&aelig;lde.</P>  \r\n\r\n<P ALIGN=\"JUSTIFY\">Bladet har samtidig peget p&aring; det us&aelig;dvanlige i  \r\n\r\n at kr&aelig;ve genm&aelig;le alene over for en ledende artikel. Bladet bragte  \r\n\r\n den p&aring;g&aelig;ldende dag og dagen f&oslash;r nyhedsartikler om  \r\n\r\n chefredakt&oslash;rfyringen p&aring; Jyllands-Posten.</P>  \r\n\r\n<P ALIGN=\"JUSTIFY\">Bladet har desuden anf&oslash;rt, at de eneste faktuelle  \r\n\r\n oplysninger i lederen, der bestrides i klagers indl&aelig;g, er, at  \r\n\r\n  J&oslash;rgen  Ejb&oslash;l   som chefredakt&oslash;r og direkt&oslash;r har  \r\n\r\n misbrugt avisens journalistik i valgkampen, samt at der skulle v&aelig;re  \r\n\r\n uenighed i chefredaktionen. Da klager n&aelig;ppe bestrider det faktiske  \r\n\r\n forl&oslash;b   heriblandt klagers artikel, klagers tv-reklamespots om samme  \r\n\r\n og bureau-f&aelig;llesskabet med Venstre m&aring; det v&aelig;re forskellen  \r\n\r\n mellem &quot;brug&quot; og &quot;misbrug&quot;, der udg&oslash;r den  \r\n\r\n &quot;faktuelle&quot; fejl. Man er her inde i et &aring;benbart subjektivt  \r\n\r\n omr&aring;de, der klart unddrager sig den form for berigtigelse, der  \r\n\r\n foresv&aelig;ver klager. Alternativt er det  J&oslash;rgen  Ejb&oslash;ls  \r\n\r\n ansvar for h&aelig;ndelsesforl&oslash;bet, der bestrides. Men da  \r\n\r\n chefredaktionen som helhed har p&aring;taget sig ansvaret for de  \r\n\r\n p&aring;g&aelig;ldende handlinger,  og  J&oslash;rgen  Ejb&oslash;l er  \r\n\r\n bladets &oslash;verste chef, m&aring; det have formodningen for sig, at han  \r\n\r\n er ansvarlig for det passerede, indtil det modsatte er dokumenteret.</P>  \r\n\r\n<P ALIGN=\"JUSTIFY\">Bladet har endvidere for s&aring; vidt ang&aring;r  \r\n\r\n uenigheden i chefredaktionen anf&oslash;rt, at hele anledningen til den  \r\n\r\n offentlige omtale af Jyllands-Postens forhold er fyringen af en  \r\n\r\n mange&aring;rig chefredakt&oslash;r. I den situation m&aring; den  \r\n\r\n tilbagev&aelig;rende ledelse t&aring;le kritisk omtale af forl&oslash;bet.  \r\n\r\n Endvidere n&aelig;vnes det slet ikke i lederen eller indg&aring;r i dens  \r\n\r\n argumentation, hvilke chefredakt&oslash;rer, der har set hvilke artikler,  \r\n\r\n f&oslash;r de gik i trykken. </P>  \r\n\r\n<P ALIGN=\"JUSTIFY\">Bladet har yderligere anf&oslash;rt, at s&aring;fremt  \r\n\r\n klagers indl&aelig;g skulle opfattes som en berigtigelse eller et dementi,  \r\n\r\n m&aring;tte det under alle omst&aelig;ndigheder rumme en langt mere  \r\n\r\n pr&aelig;cis angivelse af, hvilke nye, belastende og faktuelt forkerte  \r\n\r\n oplysninger, man mener, at lederen bringer til torvs.</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at Jyllands-Postens  \r\n\r\n reaktion er blevet bragt ubesk&aring;ret, hurtigt, uden redaktionelle  \r\n\r\n tilf&oslash;jelser og p&aring; en fremtr&aelig;dende plads. Bladet har i den  \r\n\r\n forbindelse anmodet n&aelig;vnet om at afvise klagen over h&aring;ndteringen  \r\n\r\n af indl&aelig;gget. Efter bladets opfattelse ville det f&oslash;re vidt, hvis  \r\n\r\n danske aviser tog genm&aelig;leinstituttet i brug, n&aring;r de var uenige i  \r\n\r\n et andet dagblads ledende artikler. Subsidi&aelig;rt anmodes n&aelig;vnet om  \r\n\r\n at konstatere, at bladet har handlet i overensstemmelse med god presseskik i  \r\n\r\n sagen. </P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: J&oslash;rgen N&oslash;rgaard, Finn Rowold,  \r\n\r\n Kaare R. Skou og Kirsten Dyregaard. </P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Det fremg&aring;r af medieansvarslovens § 36, stk. 1, at  \r\n\r\n anmodning om genm&aelig;le over for oplysninger af faktisk karakter, som er  \r\n\r\n egnet til at p&aring;f&oslash;re nogen &oslash;konomisk eller anden skade af  \r\n\r\n betydning, og som er blevet bragt i et massemedie, skal tages til  \r\n\r\n f&oslash;lge, medmindre oplysningernes rigtighed er utvivlsom. Det  \r\n\r\n f&oslash;lger endvidere af § 39, stk. 1, at genm&aelig;let skal  \r\n\r\n offentligg&oslash;res vederlagsfrit uden un&oslash;dig forsinkelse og skal  \r\n\r\n bringes p&aring; en s&aring; fremtr&aelig;dende m&aring;de, som det efter  \r\n\r\n omst&aelig;ndighederne med rimelighed kan forlanges.</P>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at ordet  \r\n\r\n genm&aelig;le i medieansvarsloven anvendes som betegnelse for den korrektion  \r\n\r\n af forkerte faktiske oplysninger, som sker efter beg&aelig;ring af den, hvis  \r\n\r\n forhold er blevet undergivet en urigtig omtale i et medie. Det er  \r\n\r\n s&aring;ledes ikke muligt at f&aring; genm&aelig;le over for vurderinger.</P>  \r\n\r\n<P ALIGN=\"JUSTIFY\">N&aelig;vnet finder, at lederartiklen i det hele er udtryk  \r\n\r\n for Politikens vurdering af baggrunden for   og hensigtsm&aelig;ssigheden af  \r\n\r\n   Jyllands-Postens afskedigelse af bladets chefredakt&oslash;r,  Ulrik  \r\n\r\n  Haagerup. Klager er derfor ikke berettiget til at f&aring; et genm&aelig;le  \r\n\r\n ang&aring;ende artiklens udsagn.  </P>  \r\n\r\n<P ALIGN=\"JUSTIFY\">N&aelig;vnet finder i &oslash;vrigt ikke, at god  \r\n\r\n presseskik er tilsidesat.</P>  \r\n\r\n<P ALIGN=\"JUSTIFY\">Afsagt den 6. februar 2002</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/02/2002"
        },
        {
            "displayName": "Accession",
            "displayValue": "W20020903125"
        },
        {
            "displayName": "Entydig dokumentidentifikation",
            "displayValue": "AA001729"
        },
        {
            "displayName": "Dato for indlæggelse",
            "displayValue": "18/02/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9031"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "06/02/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "132/2001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}