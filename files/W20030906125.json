{
    "id": 1548,
    "title": "Kendelse fra Pressenævnet i sag nr. 135/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9061 af 05/03/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager klagede bl.a. over, at bladet i en artikel om, hvorvidt  \r\n\r\n forskningsforpligtelsen blev overholdt af de ansatte ved Københavns  \r\n\r\n Universitet, undlod at bringe oplysninger om hans forskning, og at bladet  \r\n\r\n havde  \r\n\r\n givet ham en kort svarfrist. Klager ønskede endvidere et genmæle.  \r\n\r\n<BR>  \r\n\r\n Pressenævnet bemærkede indledningsvis, at klager havde en retlig interesse i  \r\n\r\n at  \r\n\r\n få konstateret, om bladet havde handlet i strid med god presseskik, og om  \r\n\r\n klager havde været berettiget til et genmæle. Dette gjaldt, uanset at bladet  \r\n\r\n var taget under konkursbehandling og ikke længere udkom.  \r\n\r\n<BR>  \r\n\r\n Nævnet fandt ikke grundlag for at udtale kritik af, at bladet alene havde  \r\n\r\n valgt  \r\n\r\n at oplyse om klagers publikationer fra år 2000 og frem, og at bladet havde  \r\n\r\n valgt at bringe klagers navn.  \r\n\r\n<BR>  \r\n\r\n Med hensyn til spørgsmålet om bladets forelæggelse for klager bemærkede  \r\n\r\n nævnet,  \r\n\r\n at bladet den 4. december kl. 16.37 med frist til den 5. december kl. 12.00  \r\n\r\n anmodede om institutlederens og klagers kommentarer til publikationslisterne  \r\n\r\n i  \r\n\r\n PUF-databasen. Nævnet fandt, at bladet burde have givet klager en rimelig  \r\n\r\n frist  \r\n\r\n til at kommentere de pågældende oplysninger, idet disse ikke havde en sådan  \r\n\r\n aktualitetsværdi, at dette kunne begrunde den korte svarfrist. Bladet har  \r\n\r\n derfor  \r\n\r\n på dette punkt handlet i strid med god presseskik, og nævnet udtalte sin  \r\n\r\n kritik. Da det indklagede medie var taget under konkursbehandling og således  \r\n\r\n ikke længere udkom, kunne nævnet ikke give pålæg om offentliggørelse af  \r\n\r\n nævnets  \r\n\r\n kendelse.  \r\n\r\n<BR>  \r\n\r\n Nævnet fandt, at de af klager fremhævede udsagn alene fremstod som udtryk for  \r\n\r\n bladets vurdering af den beskrevne problemstilling, og nævnet fandt derfor,  \r\n\r\n at  \r\n\r\n der ikke på dette punkt &#150; eller i øvrigt &#150; var grundlag for  \r\n\r\n genmæle.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse fra Pressenævnet i sag nr. 135/2002  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n Lektor ved Københavns Universitet, [K],  \r\n\r\n    \r\n\r\n har klaget til Pressenævnet over en artikel  \r\n\r\n bragt i Dagen  \r\n\r\n    \r\n\r\n den 6. december 2002  \r\n\r\n , idet han  \r\n\r\n    \r\n\r\n mener, at god presseskik er tilsidesat.  \r\n\r\n    \r\n\r\n Der er endvidere klaget over, at bladet har  \r\n\r\n    \r\n\r\n undladt at bringe et genmæle.  \r\n\r\n</P>  \r\n\r\n<P class=\"Tekst\">  \r\n\r\n I artiklen, der bar overskriften &#148;  \r\n\r\n<B>  \r\n\r\n Forsker kend din plads  \r\n\r\n</B>  \r\n\r\n &#148;, og som omhandlede spørgsmålet, om  \r\n\r\n forskningsforpligtelsen overholdes af forskerne på Københavns Universitet,  \r\n\r\n hed  \r\n\r\n det blandt andet:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n</P>  \r\n\r\n<P class=\"Tekst\">  \r\n\r\n DAGEN dokumenterer i dag, at en del af universitetets forskere  \r\n\r\n sakker bagud med de videnskabelige publikationer, blandt andet på grund af  \r\n\r\n undervisning og administration.  \r\n\r\n</P>  \r\n\r\n<P class=\"Tekst\">  \r\n\r\n  &#148;  \r\n\r\n</P>  \r\n\r\n<P class=\"Tekst\">  \r\n\r\n I artiklen &#148;  \r\n\r\n<B>  \r\n\r\n Vis mig din  \r\n\r\n forskning  \r\n\r\n</B>  \r\n\r\n &#148;, som vedrørte samme problematik som ovenfor, hed det i en  \r\n\r\n underoverskrift:  \r\n\r\n</P>  \r\n\r\n<P class=\"Tekst\">  \r\n\r\n &#148;DAGEN fremlægger publikationslister fra 38 forskere på ni  \r\n\r\n institutter ved Københavns Universitet. Eksemplerne viser at det øvrige  \r\n\r\n universitetsarbejde ofte kan gå ud over den videnskabelige publicering.&#148;  \r\n\r\n</P>  \r\n\r\n<P class=\"Tekst\">  \r\n\r\n I artiklen hed det blandt andet:  \r\n\r\n</P>  \r\n\r\n<P class=\"Tekst\">  \r\n\r\n &#148;Forskere på danske universiteter skal i princippet bruge 40  \r\n\r\n procent af deres arbejdstid på forskning. Men mange af dem bruger meget  \r\n\r\n mindre  \r\n\r\n tid. En stikprøve, der omfatter ni institutter på Københavns Universitet,  \r\n\r\n viser, at der hvert sted er forskere, der ikke opfylder  \r\n\r\n forskningsforpligtelsen, hvis man måler på, hvor ofte de publicerer  \r\n\r\n videnskabelige artikler i anerkendte tidsskrifter &#150; den målemetode, der  \r\n\r\n typisk  \r\n\r\n bruges, når man skal vurdere omfang og kvalitet af forskning.  \r\n\r\n</P>  \r\n\r\n<P class=\"Tekst\">  \r\n\r\n</P>  \r\n\r\n<P class=\"Tekst\">  \r\n\r\n De mange eksempler på lav forsknings-aktivitet kan skyldes flere  \r\n\r\n ting. Når forskerne og deres institutledere skal forklare, hvorfor der over  \r\n\r\n en  \r\n\r\n årrække er meget få videnskabelige publikationer, peger de ofte på, at  \r\n\r\n undervisning og administration sluger tiden.  \r\n\r\n</P>  \r\n\r\n<P class=\"Tekst\">  \r\n\r\n</P>  \r\n\r\n<P class=\"Tekst\">  \r\n\r\n Dette er &#150; med nogle mulige undtagelser &#150; ikke en historie om  \r\n\r\n universitetsansatte, der arbejder for lidt. Men eksemplerne viser, at en del  \r\n\r\n af  \r\n\r\n de ansatte ikke laver videnskabelig forskning i særlig stort omfang.&#148;  \r\n\r\n</P>  \r\n\r\n<P class=\"Tekst\">  \r\n\r\n Til artiklen var en knyttet en række lister over medarbejdere  \r\n\r\n ved de enkelte institutter ved Københavns Universitet. Om klager hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Lektor [K]  \r\n\r\n</P>  \r\n\r\n<P class=\"Tekst\">  \r\n\r\n Publikationer efter 1999:  \r\n\r\n</P>  \r\n\r\n<P class=\"Tekst\">  \r\n\r\n 2001  \r\n\r\n<I>  \r\n\r\n Tunnelovnen, en  \r\n\r\n danske opfindelse der kom for tidligt  \r\n\r\n</I>  \r\n\r\n . Dansk Kemi 8, 4 sider  \r\n\r\n</P>  \r\n\r\n<P class=\"Tekst\">  \r\n\r\n 2000  \r\n\r\n<I>  \r\n\r\n Bevaring af danske  \r\n\r\n industimiljøer 1996-1999  \r\n\r\n</I>  \r\n\r\n . Fabrik og Bolig 2001:I,II sider  \r\n\r\n</P>  \r\n\r\n<P class=\"Tekst\">  \r\n\r\n Andre forhold i Fem radioudsendelser&#148;  \r\n\r\n</P>  \r\n\r\n<P class=\"Tekst\">  \r\n\r\n Klageren har anført, at bladet har handlet i strid med god  \r\n\r\n presseskik ved i artiklen på et fejlagtigt grundlag og på en groft  \r\n\r\n manipulerende måde at hænge ham ud i offentligheden. Klager har henvist til  \r\n\r\n udsagnene &#148;forskningen halter&#148;, at have en &#148;lav  \r\n\r\n forskningsaktivitet&#148; og &#148;ikke  \r\n\r\n lave videnskabelig forskning i særlig stort omfang&#148;.  \r\n\r\n</P>  \r\n\r\n<P class=\"Tekst\">  \r\n\r\n Klageren har oplyst, at bladets PUF-registrering ikke er ført  \r\n\r\n ajour, men mangler en publiceret artikel. Opstillingen er groft  \r\n\r\n manipulerende,  \r\n\r\n idet journalisterne er bekendt med, at klager i 1999 udgav hele to større  \r\n\r\n bøger. Forvrængningen forværres yderligere af, at en del af de øvrige  \r\n\r\n eksempler  \r\n\r\n bringer publikationer helt tilbage til begyndelsen af 1990´erne &#150; en  \r\n\r\n periode,  \r\n\r\n hvor klager udgav flere større bøger, artikler i internationale tidsskrifter,  \r\n\r\n bidrag til udenlandske samleværker mv., i alt 31 bidrag. Kun en meget  \r\n\r\n opmærksom  \r\n\r\n læser vil notere, at den bragte registrering for klagers vedkommende kun  \r\n\r\n dækker  \r\n\r\n 2-3 år.  \r\n\r\n</P>  \r\n\r\n<P class=\"Tekst\">  \r\n\r\n Klageren har yderligere anført, at journalisten den 4. december  \r\n\r\n 2002 sendte en mail til klager, hvori det var anført, at der ikke ville blive  \r\n\r\n fremhævet enkeltpersoner fra de forholdsvis omfattende lister. Dette har  \r\n\r\n klager  \r\n\r\n opfattet som et budskab om, at enkeltpersoner ikke ville blive &#148;hængt  \r\n\r\n ud&#148;.  \r\n\r\n Klager kan ikke se andet end, at bladet netop har fremhævet enkeltpersoner.  \r\n\r\n Det  \r\n\r\n er stærkt uheldigt på denne måde at eksponere kolleger over for hinanden og  \r\n\r\n overfor institutlederen.  \r\n\r\n</P>  \r\n\r\n<P class=\"Tekst\">  \r\n\r\n Klageren har i den forbindelse anført, at han på grund af  \r\n\r\n arbejde ikke havde nogen reel mulighed for at besvare ovennævnte mail inden  \r\n\r\n fristen den 5. december 2002. Klager har i den forbindelse henvist til punkt  \r\n\r\n A.3. i de vejledende regler for god presseskik.  \r\n\r\n</P>  \r\n\r\n<P class=\"Tekst\">  \r\n\r\n Klageren har anmodet nævnet udtale sin kritik af bladets  \r\n\r\n fremgangsmåde og pålægge bladet og/eller de berørte personer at berigtige  \r\n\r\n oplysningerne i bladet eller i et større landsdækkende dagblad, jf.  \r\n\r\n medieansvarslovens §§ 34 og 36.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet har indhentet en udtalelse fra kurator i  \r\n\r\n konkursboet efter Dagen. Denne har anført, at han ikke har mulighed for at  \r\n\r\n tage  \r\n\r\n stilling i sagen, og at boet ikke ønsker at indtræde i denne.  \r\n\r\n</P>  \r\n\r\n<P class=\"Tekst\">  \r\n\r\n Nævnet har herefter anmodet den tidligere ansvarshavende  \r\n\r\n chefredaktør af bladet om en udtalelse. Denne har bestridt, at bladet har  \r\n\r\n handlet i strid med god presseskik.  \r\n\r\n</P>  \r\n\r\n<P class=\"Tekst\">  \r\n\r\n Den tidligere chefredaktør har oplyst, at artiklerne er baseret  \r\n\r\n på og gengiver de offentligt tilgængelige publikationslister fra Københavns  \r\n\r\n Universitet (PUF-databasen), som er den officielle oversigt over forskernes  \r\n\r\n skriftlige produktion. Forud for artiklen har alle oplistede forskere og  \r\n\r\n deres  \r\n\r\n institutledere fået en mail med opfordring til at kommentere, hvis de f.eks.  \r\n\r\n mente, at de officielle publikationsoplysninger var mangelfulde. I artiklen  \r\n\r\n fremhæves tydeligt det synspunkt, at forskningen lider under for få  \r\n\r\n ressourcer  \r\n\r\n og store krav om administration og undervisning. Et synspunkt, som ofte  \r\n\r\n fremføres af universitetets forskere og ledere, når de kommenterer  \r\n\r\n eksemplerne  \r\n\r\n på lav forsknings- eller publikationsaktivitet.  \r\n\r\n</P>  \r\n\r\n<P class=\"Tekst\">  \r\n\r\n Det er den tidligere chefredaktørs klare indtryk, at artiklen  \r\n\r\n lever op til reglerne for god presseskik, og at artiklens tema, dvs. den  \r\n\r\n offentlige og skattefinansierede forskningsindsats på de videregående  \r\n\r\n uddannelsesinstitutioner, er væsentligt for den kritiske presse.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget: Axel Kierkegaard,  \r\n\r\n Aage Lundgaard, Tage Clausen og Ole Askvig.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet bemærker indledningsvis, at klager har en retlig  \r\n\r\n interesse i at få konstateret, om bladet har handlet i strid med god  \r\n\r\n presseskik, og om klager har været berettiget til et genmæle. Dette gælder,  \r\n\r\n uanset at bladet er taget under konkursbehandling og ikke længere udkommer.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder ikke grundlag for at udtale kritik af, at bladet i  \r\n\r\n forhold til klager alene har valgt at oplyse om publikationer fra år 2000 og  \r\n\r\n frem, og at bladet &#150; uanset tilkendegivelsen om ikke at ville fremhæve  \r\n\r\n enkeltpersoner &#150; har valgt at bringe klagers navn.  \r\n\r\n</P>  \r\n\r\n<P class=\"Tekst\">  \r\n\r\n Med hensyn til spørgsmålet om forelæggelse for klager bemærker  \r\n\r\n nævnet, at bladet den 4. december kl. 16.37 med frist til den 5. december kl.  \r\n\r\n 12.00 anmodede om institutlederens og klagers kommentarer til  \r\n\r\n publikationslisterne i PUF-databasen. Nævnet finder, at bladet burde have  \r\n\r\n givet  \r\n\r\n klager en rimelig frist til at kommentere de pågældende oplysninger, idet  \r\n\r\n disse  \r\n\r\n ikke havde en sådan aktualitetsværdi, at dette kunne begrunde den korte  \r\n\r\n svarfrist. Bladet har derfor på dette punkt handlet i strid med god  \r\n\r\n presseskik,  \r\n\r\n og nævnet udtaler sin kritik.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder, at de af klager fremhævede udsagn alene fremstår  \r\n\r\n som udtryk for bladets vurdering af den beskrevne problemstilling, og nævnet  \r\n\r\n finder derfor, at der ikke på dette punkt &#150; eller i øvrigt &#150; er  \r\n\r\n grundlag for  \r\n\r\n genmæle.  \r\n\r\n</P>  \r\n\r\n<P class=\"Tekst\">  \r\n\r\n Da det indklagede medie, Dagen, er taget under konkursbehandling  \r\n\r\n og således ikke længere udkommer, kan nævnet ikke give pålæg om  \r\n\r\n offentliggørelse  \r\n\r\n af nævnets kendelse.  \r\n\r\n</P>  \r\n\r\n<P class=\"Tekst\">  \r\n\r\n Afsagt den 5. marts 2003.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2003"
        },
        {
            "displayName": "Accession",
            "displayValue": "W20030906125"
        },
        {
            "displayName": "Entydig dokumentidentifikation",
            "displayValue": "AA002112"
        },
        {
            "displayName": "Dato for indlæggelse",
            "displayValue": "21/05/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9061"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "05/03/2003"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "135/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}