{
    "id": 86976,
    "title": "Cirkulære om tilførsel af spildevand til vandløb, søer eller havet m.v. (Til kommunalbestyrelser, amtsråd og hovedstadsrådet) ",
    "documentTypeId": "150",
    "isSagsforlobPeriodValid": false,
    "shortName": "CIR nr 58 af 30/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tilførsel af spildevand til  \r\n\r\n vandløb, søer eller havet m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommunalbestyrelser, amtsråd og  \r\n\r\n hovedstadsrådet) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved lov nr. 204 af 18. maj 1982 gennemførtes visse ændringer i lov om  \r\n\r\n miljøbeskyttelse (lov nr. 372 af 13. juni 1973). Miljøbeskyttelsesloven er  \r\n\r\n senest bekendtgjort med lovbekendtgørelse nr. 85 af 8. marts 1985. </P>  \r\n\r\n<P>I miljøstyrelsens cirkulære af 16. december 1982 om ændring af lov om  \r\n\r\n miljøbeskyttelse er der nærmere redegjort for de ved ovennævnte lov nr. 204  \r\n\r\n af 18. maj 1982 gennemførte ændringer i miljøbeskyttelsesloven. </P>  \r\n\r\n<P>En af de væsentlige ændringer gennemførtes i bestemmelserne om  \r\n\r\n spildevandsplanlægning i lovens kapitel 4. </P>  \r\n\r\n<P>I miljøministeriets bekendtgørelse nr. 248 af 15. maj 1986 om tilførsel af  \r\n\r\n spildevand til vandløb, søer eller havet m.v., er der fastsat mere  \r\n\r\n detaljerede rammer for sagsbehandlingen vedrørende spildevandsplanerne efter  \r\n\r\n de nye regler, herunder med hensyn til samarbejdet mellem myndighederne,  \r\n\r\n indsigelses- og ankemuligheder. Bestemmelserne i bekendtgørelsen afløser  \r\n\r\n bestemmelserne i miljøministeriets bekendtgørelse nr. 174 af 29. marts 1974  \r\n\r\n (spildevandsbekendtgørelsen). I bekendtgørelsen er endvidere optaget  \r\n\r\n bestemmelser om tilslutningspligt til offentlige spildevandsanlæg, jfr. § 14  \r\n\r\n i bekendtgørelsen. Disse bestemmelser afløser bestemmelserne i kapitel 6.4 i  \r\n\r\n miljøreglementet. Bekendtgørelsen finder anvendelse på sager om  \r\n\r\n spildevandsplaner efter godkendelsen af regionplantillæg 1984-85, jfr. § 27,  \r\n\r\n stk. 3, i spildevandsbekendtgørelsen. </P>  \r\n\r\n<P CLASS=PUNKT> <B>2.</B> Spildevandsbekendtgørelsens område, definitioner  \r\n\r\n m.v. </P>  \r\n\r\n<P>Bekendtgørelsen indeholder regler om den mest almindelige form for  \r\n\r\n bortskaffelse af spildevand, nemlig udledning gennem et jordfast  \r\n\r\n ledningsanlæg. Anlægget kan være et større fælles anlæg (kloaknet) eller blot  \r\n\r\n betjene en enkelt eller nogle få ejendomme og/eller virksomheder. </P>  \r\n\r\n<P>I bekendtgørelsens kapitel 1 er der, udover en fastlæggelse af  \r\n\r\n bekendtgørelsens område, givet en række definitioner. </P>  \r\n\r\n<P>Begrebet spildevand omfatter i princippet alt vand, der afledes fra  \r\n\r\n beboelse, erhvervsvirksomheder, bebyggelse i øvrigt samt fra befæstede  \r\n\r\n arealer, således at såvel husspildevand, spildevand fra erhvervsvirksomheder  \r\n\r\n som regnvand fra bebyggelser og befæstede arealer omfattes af bestemmelserne  \r\n\r\n i spildevandsbekendtgørelsen. </P>  \r\n\r\n<P>Som spildevand betragtes ikke f.eks. slam, gødning, ajle og  \r\n\r\n bekæmpelsesmidler, der derfor er omfattet af det ubetingede forbud i lovens §  \r\n\r\n 17, stk. 1, 1. pkt. Udledning af sådanne stoffer er fortsat forbudt, og  \r\n\r\n overtrædelse kan medføre retsforfølgelse efter lovens § 83, stk. 1, nr. 1.  \r\n\r\n</P>  \r\n\r\n<P>Husspildevand er spildevand fra husholdninger, herunder afløb fra  \r\n\r\n vandklosetter. Under denne definition indgår også sanitetsspildevand fra  \r\n\r\n erhvervsvirksomheder, dvs. afløb fra baderum, toiletter og køkkener. </P>  \r\n\r\n<P>Bekendtgørelsens kapitel 8 og 9 indeholder regler om behandling af sager  \r\n\r\n vedrørende private spildevandsanlæg for husspildevand. Under denne definition  \r\n\r\n indgår også andet overflødigt vand fra ejendommens bygninger og arealer,  \r\n\r\n hvorfra spildevandet tilledes anlægget. </P>  \r\n\r\n<P>Spildevandsanlæg omfatter såvel åbne som lukkede ledninger og andre anlæg,  \r\n\r\n der tjener til afledning og behandling af spildevand, forinden dette udledes  \r\n\r\n til den valgte recipient: vandløb, søer eller havet. Det er derfor som hidtil  \r\n\r\n ikke udelukket, at man efter en konkret vurdering kan klassificere enkelte  \r\n\r\n mindre sidevandløbsstrækninger som dele af et spildevandsanlæg. Det er  \r\n\r\n således den kompetente myndighed, normalt amtsrådet, der afgør, om en del af  \r\n\r\n en vandløbsstrækning skal betragtes som en del af et spildevandsanlæg.  \r\n\r\n Beslutningen betyder, at vandløbsstrækningen ikke længere er omfattet af  \r\n\r\n vandløbslovens regler. </P>  \r\n\r\n<P>Et offentligt spildevandsanlæg er efter bekendtgørelsen et anlæg, hvor en  \r\n\r\n eller flere kommunalbestyrelser har ansvaret for anlæggets drift og/eller  \r\n\r\n vedligeholdelse. </P>  \r\n\r\n<P>For at afgrænse kompetencen mellem amtsråd og kommunalbestyrelse med  \r\n\r\n hensyn til tilslutning af spildevand til offentlige og private  \r\n\r\n spildevandsanlæg, jfr. §§ 13 og 20, indeholder bekendtgørelsen i § 2, stk. 6,  \r\n\r\n en definition på et spildevandsanlægs kapacitet. </P>  \r\n\r\n<P CLASS=PUNKT> <B>3.</B> Myndighederne </P>  \r\n\r\n<P>Bestemmelserne i kapitel 2 i bekendtgørelsen afgrænser kompetencen mellem  \r\n\r\n amtsråd og kommunalbestyrelse. Amtsrådet er efter § 4 i bekendtgørelsen  \r\n\r\n bemyndiget til at træffe afgørelse om etablering af fælleskommunale  \r\n\r\n spildevandsanlæg i tilfælde, hvor der er uenighed mellem kommunalbestyrelser  \r\n\r\n om udførelse af og fordeling af udgifterne til sådanne anlæg. </P>  \r\n\r\n<P CLASS=PUNKT> <B>4.</B> Spildevandsplanlægning </P>  \r\n\r\n<P>4.1. Spildevandsplanens indhold </P>  \r\n\r\n<P>Generelt om planens indhold </P>  \r\n\r\n<P>De ændrede regler i miljøbeskyttelseslovens § 21 indeholder en nydannelse  \r\n\r\n i forhold til de hidtil gældende regler. Efter at alle kommuner har  \r\n\r\n tilvejebragt en spildevandsplan, der er godkendt af amtsrådene ud fra  \r\n\r\n forudsætningen om, at de for recipienterne fastsatte anvendelser blev  \r\n\r\n tilgodeset, skal spildevandsplanen fremover redegøre for, hvorledes  \r\n\r\n eksisterende og fremtidige rensningsforanstaltninger bringes i  \r\n\r\n overensstemmelse med den af amtsrådet i henhold til reglerne i lovens § 61 e  \r\n\r\n udarbejdede og vedtagne recipientkvalitetsplan. </P>  \r\n\r\n<P>Bekendtgørelsen indeholder ikke bestemmelser om tidspunktet for planens  \r\n\r\n revision og tilvejebringelsen af dens overensstemmelse med  \r\n\r\n recipientkvalitetsplanen og hensynet til grundvandsbeskyttelsen. Planen skal  \r\n\r\n dog til stadighed revideres i overensstemmelse med de forudsætninger der er  \r\n\r\n lagt til grund for recipientkvalitetsplanen og hensynet til  \r\n\r\n grundvandsbeskyttelsen. </P>  \r\n\r\n<P>Det er i reglerne i lovens § 21 angivet, hvilke oplysninger planen skal  \r\n\r\n indeholde. I planen skal der redegøres for, hvilke områder der skal aflede  \r\n\r\n spildevand til det offentlige spildevandsanlæg. Det skal på kortbilaget til  \r\n\r\n planen tydeligt angives, hvilke ejendomme der er beliggende inden for  \r\n\r\n oplandsgrænsen. Ejendomme inden for oplandsgrænsen har såvel ret som pligt  \r\n\r\n til at aflede spildevand til anlægget. Såfremt spildevandet skal forrenses  \r\n\r\n inden udledningen til det offentlige kloaknet, skal det af planen fremgå,  \r\n\r\n hvilken særskilt behandling det skal underkastes. </P>  \r\n\r\n<P>Planen skal endvidere redegøre for de områder i kommunen, hvor der kan  \r\n\r\n etableres spildevandsanlæg med tilladelse i henhold til lovens § 11, uden at  \r\n\r\n hensynet til grundvandsbeskyttelsen derved tilsidesættes. Der henvises i den  \r\n\r\n forbindelse til kapitel 7 og 8 i miljøstyrelsens cirkulære af 21. april 1980  \r\n\r\n om afledning af spildevand til jorden. </P>  \r\n\r\n<P>For at der kan foretages en samlet vurdering, ved tilvejebringelse af de i  \r\n\r\n recipientkvalitetsplanen fastsatte målsætninger og dertil hørende  \r\n\r\n kvalitetskrav, skal planen også indeholde oplysninger om, hvilke udledninger  \r\n\r\n der findes, og hvilke der kan forventes etableret uden for det offentlige  \r\n\r\n spildevandsanlæg. </P>  \r\n\r\n<P>Bekendtgørelsens § 6 indeholder bestemmelser om, hvilke oplysninger der  \r\n\r\n skal fremgå af den plan, kommunalbestyrelsen skal udarbejde og vedtage. </P>  \r\n\r\n<P>Miljøstyrelsen udsendte i oktober 1975 &#187;Vejledende bestemmelser for  \r\n\r\n udarbejdelse af kommunale spildevandsplaner, afholdelse af offentligt møde  \r\n\r\n samt amtsrådets godkendelse af planen&#171;. </P>  \r\n\r\n<P>De deri angivne retningslinjer for udarbejdelse af planen kan fortsat  \r\n\r\n anvendes, for så vidt angår de kortbilag og skemaer, der skal belyse planens  \r\n\r\n forhold til eksisterende og kommende kloakoplande og rensningsanlæg og de  \r\n\r\n recipienter, hvortil spildevandet skal afledes. </P>  \r\n\r\n<P>Med hensyn til afholdelse af offentligt møde om planen er det fremover  \r\n\r\n kommunalbestyrelsen, der selv beslutter, i hvilket omfang borgerne skal  \r\n\r\n inddrages i beslutningsprocessen. </P>  \r\n\r\n<P>Undtaget er dog bebyggede områder, der inddrages under det offentlige  \r\n\r\n kloakopland. I disse tilfælde undrrettes ejerne af ejendommene om deres  \r\n\r\n indsigelsesmuligheder efter bekendtgørelsens regler. </P>  \r\n\r\n<P>Vejledningen indeholder også oplysninger om, hvorledes der til  \r\n\r\n udledningstilladelsen bør knyttes vilkår, herunder om tilsyn og kontrol. </P>  \r\n\r\n<P> <I>Forholdet til den fysiske planlægning</I>  </P>  \r\n\r\n<P>Efter bekendtgørelsens § 6, stk. 2, nr. 1, skal der i hovedtræk redegøres  \r\n\r\n for spildevandsplanens sammenhæng med kommune- og regionplanen. </P>  \r\n\r\n<P>Der må henvises til den anvendelse, der i kommune- eller lokalplan er  \r\n\r\n fastlagt for de enkelte kloakeringsområder, herunder tidsfølgen for, at der  \r\n\r\n er tilvejebragt de lednings- eller rensningsanlæg, der er nødvendige, for at  \r\n\r\n kommune- eller lokalplan kan gennemføres, jfr. § 6, stk. 2, nr. 1, i  \r\n\r\n bekendtgørelsen. </P>  \r\n\r\n<P> <I>Forholdet til recipientkvalitetsplanen</I>  </P>  \r\n\r\n<P>Det må af planen fremgå, hvorledes de eksisterende udledninger forholder  \r\n\r\n sig til recipientkvalitetsplanen, og i hvilket omfang der eventuelt skal  \r\n\r\n iværksættes yderligere rensning for at målsætningen kan opfyldes, jfr. § 6,  \r\n\r\n stk. 2, nr. 7 i bekendtgørelsen. </P>  \r\n\r\n<P>For områder, der påtænkes kloakeret, skal det oplyses, hvornår dette  \r\n\r\n påtænkes at ske, og hvilke renseforanstaltninger, der i den forbindelse  \r\n\r\n iværksættes, eller om det eventuelt kan ske inden for en tidligere meddelt  \r\n\r\n udledningstilladelses kravværdier, jfr. § 6, stk. 2, i bekendtgørelsen. </P>  \r\n\r\n<P> <I>Spildevandsbortskaffelsen uden for det offentlige spildevandsanlæg</I>  \r\n\r\n</P>  \r\n\r\n<P>I spildevandsplanen skal det angives, hvorledes spildevandet fra de  \r\n\r\n forskellige kloakområder, fra særskilte udledninger, fra fælles private  \r\n\r\n spildevandsanlæg, vejanlæg m.v. renses forinden tilledning til recipienten.  \r\n\r\n Det må i den forbindelse oplyses, hvilke kravværdier eksisterende udledninger  \r\n\r\n overholder, og hvilke yderligere reduktioner af de udledte stoffer og  \r\n\r\n forbindelser der er nødvendige, for at målsætningen for recipienten kan  \r\n\r\n opfyldes, jfr. § 6, stk. 2, nr. 5, i bekendtgørelsen. </P>  \r\n\r\n<P> <I>Forholdene i recipienten</I>  </P>  \r\n\r\n<P>I visse tilfælde vil den fastsatte målsætning ikke kunne opnås alene ved  \r\n\r\n iværksættelsen af renseforanstaltninger, idet vandløbets fysiske tilstand  \r\n\r\n ikke svarer til den fastlagte målsætning. </P>  \r\n\r\n<P>Spildevandsplanen bør i disse tilfælde indeholde oplysninger om, hvilke  \r\n\r\n restaureringsprojekter, der skal iværksættes, for at målsætningen opfyldes,  \r\n\r\n jfr. vandløbslovens bestemmelser herom. </P>  \r\n\r\n<P>Det er nødvendigt, at kommunalbestyrelsen i forbindelse med planens  \r\n\r\n udarbejdelse (revision) optager kontakt med amtsrådet, der i vidt omfang  \r\n\r\n ligger inde med relevante oplysninger om recipientforholdene, for at parterne  \r\n\r\n i fællesskab kan lokalisere, hvilke væsentlige spildevandsudledninger, der  \r\n\r\n bliver eller forventes at blive tilført recipienter fra større  \r\n\r\n erhvervsvirksomheder eller andre kommuners spildevandsanlæg i planperioden.  \r\n\r\n</P>  \r\n\r\n<P>I denne forbindelse bør spørgsmålet om vandløbsrestaurering også afhandles  \r\n\r\n mellem parterne. </P>  \r\n\r\n<P> <I>Slambehandling</I>  </P>  \r\n\r\n<P>I planen skal angives, hvorledes slam og restprodukter fra  \r\n\r\n rensningsprocessen vil blive behandlet, bortskaffet og placeret, jfr. § 6,  \r\n\r\n stk. 2, nr. 9, i bekendtgørelsen. </P>  \r\n\r\n<P>Der henvises i den forbindelse til bekendtgørelse nr. 574 af 14. november  \r\n\r\n 1984 om anvendelse af slam i landbruget og miljøministeriets bekendtgørelse  \r\n\r\n nr. 15 af 24. januar 1986 om husdyrgødning og ensilage m.v. § 25, stk. 2.  \r\n\r\n</P>  \r\n\r\n<P> <I>Planens økonomiske grundlag</I>  </P>  \r\n\r\n<P>I planen skal angives, hvilke udgifter der forventes at måtte afholdes ved  \r\n\r\n anlæggenes etablering samt, hvornår disse udgifter skal afholdes, og  \r\n\r\n hvorledes de fordeler sig på ledningsanlæg og rensningsforanstaltninger, jfr.  \r\n\r\n § 6, stk. 2, nr. 12, i bekendtgørelsen. </P>  \r\n\r\n<P>Såfremt omkostningerne ved at gennemføre de rensningsforanstaltninger, der  \r\n\r\n er nødvendige for at opnå de i recipientkvalitetsplanen fastsatte  \r\n\r\n målsætninger, viser sig at afvige væsentligt fra denne plans vurdering af de  \r\n\r\n økonomiske konsekvenser, skal der redegøres for årsagen hertil. </P>  \r\n\r\n<P>Opnås der ikke enighed mellem amtsråd og kommunalbestyrelse om de  \r\n\r\n økonomiske konsekvenser vil spørgsmålet om ændringer af det tidsrum, inden  \r\n\r\n for hvilket de i recipientkvalitetsplanen fastsatte målsætninger og de dertil  \r\n\r\n hørende kvalitetskrav er forudsat opfyldt, kunne indgå i behandlingen af den  \r\n\r\n sag der, jfr. bekendtgørelsens § 8, stk. 2, fremsendes til miljøstyrelsens  \r\n\r\n afgørelse. </P>  \r\n\r\n<P> <I>Ændring af et bestående fælles spildevandsanlæg til et offentligt  \r\n\r\n anlæg m.v.</I>  </P>  \r\n\r\n<P>Når et fælles privat spildevandsanlæg agtes overtaget som en del af det  \r\n\r\n offentlige spildevandsanlæg, og det bestående ledningsanlæg helt eller delvis  \r\n\r\n agtes bibeholdt, skal det af planen fremgå, hvilke dele af anlægget der inden  \r\n\r\n overtagelsen skal fornyes eller omlægges. </P>  \r\n\r\n<P>Hvor et fælles privat spildevandsanlæg skal etableres eller udvides, skal  \r\n\r\n det af planen fremgå, hvem der har ansvaret for anlæggets tilvejebringelse  \r\n\r\n samt for dets drift og vedligeholdelse. </P>  \r\n\r\n<P> <I>4.2. Behandling af forslag til spildevandsplan</I>  </P>  \r\n\r\n<P>Bestemmelserne om behandling af forslag til spildevandsplaner er indeholdt  \r\n\r\n i § 7 i bekendtgørelsen. </P>  \r\n\r\n<P>Det forudsættes, at amtskommunen efter vedtagelsen af  \r\n\r\n recipientkvalitetsplanen, fremsender et eksemplar til kommunalbestyrelsen  \r\n\r\n ledsaget af en redegørelse for, hvilke foranstaltninger kommunalbestyrelsen  \r\n\r\n bør foranledige iværksat for, at de i planen indeholdte målsætninger  \r\n\r\n opfyldes. </P>  \r\n\r\n<P>Når kommunalbestyrelsen har modtaget den af amtsrådet godkendte  \r\n\r\n recipientkvalitetsplan, skal spildevandsplanen, jfr. § 7, stk.1, i  \r\n\r\n bekendtgørelsen bringes i overensstemmelse med regionsplanens retningslinjer  \r\n\r\n for vandkvaliteten og recipientkvalitetsplanen. </P>  \r\n\r\n<P>Revisionen af spildevandsplanerne vil fremover væsentligt omhandle en  \r\n\r\n tilpasning af anlægsaktiviteten til kommuneplanen og til opfyldelse af  \r\n\r\n målsætningen i recipientkvalitetsplanen. Da kommunalbestyrelsen fremover kan  \r\n\r\n endeligt vedtage spildevandsplanen, foreskrives der ikke bindende regler for  \r\n\r\n offentlighedens adgang til at komme med indsigelser imod den vedtagne plan.  \r\n\r\n</P>  \r\n\r\n<P>Kommunalbestyrelsens forslag til spildevandsplan skal dog offentliggøres,  \r\n\r\n jfr. § 7, stk. 2, i bekendtgørelsen, og fremsendes til amtsrådet, jfr. § 7,  \r\n\r\n stk. 4, i bekendtgørelsen. Hvis et område ifølge forslaget forudsættes  \r\n\r\n kloakeret, skal ejerne af bebyggede ejendomme inden for området underrettes  \r\n\r\n med adgang til inden for en frist på 8 uger at fremsætte indsigelse imod  \r\n\r\n kloakeringen. Fremsætter ejerne af mindst halvdelen af de bebyggede ejendomme  \r\n\r\n indsigelse imod kloakeringen underrettes amtsrådet herom, jfr. § 7, stk. 3, i  \r\n\r\n bekendtgørelsen. </P>  \r\n\r\n<P> <I>4.3. Kommunalbestyrelsens vedtagelse af spilevandsplanen</I>  </P>  \r\n\r\n<P>I bekendtgørelsens kapitel 5 er indeholdt bestemmelserne om proceduren for  \r\n\r\n behandlingen af kommunalbestyrelsens forslag til spildevandsplan. </P>  \r\n\r\n<P>Amtsrådet skal fremover ikke godkende spildevandsplanen, men planen skal  \r\n\r\n fremsendes til amtsrådet, der inden 16 uger efter, den er modtaget,  \r\n\r\n skriftligt skal underrette kommunalbestyrelsen såfremt man finder, at planen  \r\n\r\n ikke er i overensstemmelse med den af amtsrådet vedtagne  \r\n\r\n recipientkvalitetsplan, jfr. § 8, stk. 1, i bekendtgørelsen. Amtsrådet skal  \r\n\r\n endvidere påse, at planen tilgodeser hensynet til grundvandets beskyttelse. I  \r\n\r\n tilfælde af uenighed optages der forhandling mellem amtsrådet og  \r\n\r\n kommunalbestyrelsen om planens udformning. </P>  \r\n\r\n<P>Hvor et bebygget område agtes kloakeret, og halvdelen af ejerne af de  \r\n\r\n bebyggede ejendomme har gjort indsigelse herimod i medfør af § 7, stk. 3, i  \r\n\r\n bekendtgørelsen, optager amtsrådet ligeledes forhandling med  \r\n\r\n kommunalbestyrelsen om kloakeringens hensigtsmæssighed. </P>  \r\n\r\n<P>Opnås der ikke enighed mellem amtsrådet og kommunalbestyrelsen om planen  \r\n\r\n og hermed kloakeringens hensigtsmæssighed indbringes sagen til  \r\n\r\n miljøstyrelsens afgørelse jfr. § 8, stk. 2, i bekendtgørelsen. </P>  \r\n\r\n<P>Kommunalbestyrelsen vedtager planen, når der er opnået enighed om planen  \r\n\r\n m.v. eller miljøstyrelsen har truffet afgørelse i sagen, jfr. § 9 i  \r\n\r\n bekendtgørelsen. </P>  \r\n\r\n<P CLASS=PUNKT> <B>5.</B> Udledningstilladelse </P>  \r\n\r\n<P>5.1. Ansøgning </P>  \r\n\r\n<P>Når kommunalbestyrelsen enten ønsker at opnå tilladelse til at etablere en  \r\n\r\n ny spildevandsudledning eller forøge udledningen fra et eksisterende anlæg,  \r\n\r\n skal amtsrådet ansøges om tilladelse, jfr. lovens § 18. Den vedtagne  \r\n\r\n spildevandsplan er grundlaget for ansøgningen, jfr. § 12 i bekendtgørelsen.  \r\n\r\n</P>  \r\n\r\n<P>Ansøgningen skal ledsages af en redegørelse for de samlede vandmængder og  \r\n\r\n den belastning (forureningsmængde), som udledningstilladelsen ønskes meddelt  \r\n\r\n til. Det skal desuden oplyses, hvilke rensningsforanstaltninger, der  \r\n\r\n iværksættes for at tilgodese de for recipienten fastsatte målsætninger og de  \r\n\r\n dertil hørende kvalitetskrav. </P>  \r\n\r\n<P>Der skal endvidere henvises til ansøgningens overensstemmelse med den  \r\n\r\n gældende spildevandsplan. Ansøgningen om § 18-tilladelsen kan mest praktisk  \r\n\r\n udformes således, at oplysninger om vandmængder og den forekommende mængde og  \r\n\r\n koncentration af forurenende stoffer gives ved, at man udfylder et U-skema  \r\n\r\n som vist side 30-31 i vejledningen om udarbejdelse af spildevandsplaner. </P>  \r\n\r\n<P>Ansøgning om tilladelse til udledning af andet spildevand  \r\n\r\n (bekendtgørelsens kapitel 10) end nævnt i kapitel 8 uden for det kommunale  \r\n\r\n spildevandsanlæg (særskilte udledninger) fremsendes til kommunalbestyrelsen.  \r\n\r\n Herfra fremsendes den til amtsrådet ledsaget af en redegørelse om, hvorledes  \r\n\r\n den forholder sig til spildevandsplanen og de deri optagne retningslinjer for  \r\n\r\n overensstemmelsen med recipientkvalitetsplanen. </P>  \r\n\r\n<P>I de tilfælde, hvor kompetencen til at meddele udledningstilladelse er  \r\n\r\n henlagt til kommunalbestyrelsen, jfr. lovens § 18, stk. 2, skal genpart af  \r\n\r\n tilladelsen fremsendes til amtsrådet med oplysning om klagefristen. </P>  \r\n\r\n<P>Amtsrådet fører register over alle meddelte tilladelser til  \r\n\r\n spildevandsudledninger med eventuelle bemærkninger til, hvorledes tilladelsen  \r\n\r\n er i overensstemmelse med forudsætningerne for de fastsatte mål og  \r\n\r\n kvalitetskrav. </P>  \r\n\r\n<P> <I>5.2. Anmeldelse om etablering af nye eller ændrede  \r\n\r\n spildevandsudledninger</I>  </P>  \r\n\r\n<P>Når kommunalbestyrelsen iværksætter et af planen omfattet projekt, hvortil  \r\n\r\n der tidligere eller i henhold til bekendtgørelsens § 12 er meddelt  \r\n\r\n udledningstlladelse jfr. lovens § 18, bør der forinden iværksættelsen ske  \r\n\r\n underretning herom til amtsrådet. Underetningen skal dels tjene til oplysning  \r\n\r\n for tilsynsmyndigheden, dels sikre, såfremt der er hengået et betydelig  \r\n\r\n tidsrum siden § 18-tilladelsen er meddelt, at udledningen på punkter, der er  \r\n\r\n væsentlige for recipientbeskyttelsen nu ikke afviger fra eventuelle ændringer  \r\n\r\n i recipientkvalitetsplanen. </P>  \r\n\r\n<P> <I>5.3. Vilkår</I>  </P>  \r\n\r\n<P>Ved meddelelse af tilladelse til spildevandsudledning skal den kompetente  \r\n\r\n myndighed primært sikre, </P>  \r\n\r\n<P> <I>at</I> den kvalitet, der er fastsat af amtsrådet for den pågældende  \r\n\r\n recipient eller recipientafsnit, kan overholdes efter meddelelsen af  \r\n\r\n udledningstilladelsen, </P>  \r\n\r\n<P> <I>at</I> fastsatte recipientgrænseværdier kan overholdes uden for den i  \r\n\r\n tilladelsen fastlagte fortyndingszone, </P>  \r\n\r\n<P> <I>at</I> de fastsatte udledningskrav, der skal være gældende for  \r\n\r\n spildevandet i selve udløbsledningen, kan overholdes, </P>  \r\n\r\n<P> <I>at</I> der i tilladelsen anføres, hvor stor en spildevandsmængde og  \r\n\r\n hvor store koncentrationer i mg/l og/eller mængder af forurenende stoffer man  \r\n\r\n kan tolerere, samt eventuelt hvilke variationer der kan tolereres pr.  \r\n\r\n time/døgn/uge, </P>  \r\n\r\n<P> <I>at</I> der, såfremt udledningen er meget svingende, i fornødent omfang  \r\n\r\n etableres udligningsbassin, </P>  \r\n\r\n<P> <I>at</I> der ved særlig risikobetonet produktion, der ved uheld kan  \r\n\r\n medføre fare for recipienten, etableres et opsamlingsbassin, </P>  \r\n\r\n<P> <I>at</I> der er afsat fornøden plads til såvel udbygning som udvidelse  \r\n\r\n af fælles rensningsanlæg, </P>  \r\n\r\n<P> <I>at</I> der i udledningstilladelsen anføres bestemmelser om, hvor og  \r\n\r\n hvor ofte der af udlederen, som et led i driftskontrollen, skal udtages og  \r\n\r\n analyseres prøver af spildevandet med henblik på at kunne konstatere,  \r\n\r\n hvorvidt den givne tilladelse bliver respekteret, samt bestemmelser om, under  \r\n\r\n hvilke former tilsynsmyndighederne m.fl. skal have adgang til eller modtage  \r\n\r\n disse oplysninger, </P>  \r\n\r\n<P> <I>at</I> tilladelsen skal udnyttes inden for en hvis frist. </P>  \r\n\r\n<P>Hvor der ved ændringer af tilladelser til eksisterende anlæg fastsættes  \r\n\r\n nye eller ændrede vilkår, vil der ofte være behov for at fastsætte en  \r\n\r\n tidsramme for en overgangsordning, indtil de nye vilkår skal være opfyldt.  \r\n\r\n Dette gælder ligeledes, hvor de ændrede vilkår er led i en påbudssituation,  \r\n\r\n</P>  \r\n\r\n<P> <I>at</I> tilladelsen i særlige tilfælde kan tages op til fornyet  \r\n\r\n overvejelse (tidsbegrænsning), hvor der på tilladelsestidspunktet ikke er  \r\n\r\n taget endelig stilling til målsætningen for recipientkvaliteten eller hvor  \r\n\r\n det af andre grunde er nødvendigt senere at revurdere givne  \r\n\r\n udledningstilladelser. </P>  \r\n\r\n<P CLASS=PUNKT> <B>6.</B> Tilslutning til spildevandsanlæg </P>  \r\n\r\n<P>Ved kommunalbestyrelsens behandling af sager om tilslutning af spildevand  \r\n\r\n til et fælles spildevandsanlæg, såvel offentligt som privat, gælder ikke  \r\n\r\n særlige processuelle regler, når tilslutningen kan ske inden for anlæggets  \r\n\r\n kapacitet. </P>  \r\n\r\n<P>Ved anlæggets kapacitet, forstås den tilledte vandmængde med indhold af  \r\n\r\n forurenende stoffer, der fra et godkendt opland kan tilledes under  \r\n\r\n overholdelse af dets udledningstilladelse, jfr. § 2, stk. 6, i  \r\n\r\n bekendtgørelsen. </P>  \r\n\r\n<P>Hvis kapaciteten ikke er fastsat, eller den allerede er fuldt udnyttet,  \r\n\r\n kan tilladelsen ikke meddeles, før der efter de derom gældende regler er  \r\n\r\n meddelt en ny eller ændret udledningstilladelse. </P>  \r\n\r\n<P>Inden for det offentlige spildevandsanlæg er grundejerne forpligtet til  \r\n\r\n for egen regning at foretage tilslutning til anlægget, når stik er ført frem  \r\n\r\n til grundgrænsen, og muligheden for spildevandsafledning fra grunden  \r\n\r\n foreligger, jfr. § 14 i bekendtgørelsen. Hvor tilslutningen vedrører  \r\n\r\n husspildevand, vil det normalt være tilstrækkeligt med oplysning om anslået  \r\n\r\n vandmængde og/eller personækvivalenter. Ved tilslutning af andet end  \r\n\r\n husspildevand, bør ansøgningen om tilladelsen i fornødent omfang ledsages af  \r\n\r\n oplysninger svarende til, hvad der kræves ved udledning til vandløb, søer  \r\n\r\n eller havet, (bekendtgørelsens kapitel 10). I disse tilfælde bør  \r\n\r\n kommunalbestyrelsens tilladelse indeholde oplysninger om tilladelige  \r\n\r\n vandmængder samt koncentrationer af forurenende stoffer angivet såvel i mg/l  \r\n\r\n som den totale mængde i et produktionsdøgn. Tilladelsen bør også indeholde  \r\n\r\n vilkår for driftskontrol herunder egenkontrol og eventuelt  \r\n\r\n forrenseforanstaltninger inden udledningen. Der henvises i øvrigt til de  \r\n\r\n under udledningstilladelser nævnte forhold, der skal tages i betragtning ved  \r\n\r\n fastsættelse af vilkår. </P>  \r\n\r\n<P>Når et fællessystem ændres til et separatsystem, eller det i øvrigt må  \r\n\r\n skønnes at være af væsentlig betydning for opnåelse af målsætningen for  \r\n\r\n vandkvaliteten, kan kommunalbestyrelsen påbyde ejere af ejendomme, der er  \r\n\r\n tilsluttet anlægget at foretage foranstaltninger for at tilgodese de krav,  \r\n\r\n der er stillet i henhold til recipientkvalitetsplanen, jfr. § 15, i  \r\n\r\n bekendtgørelsen. </P>  \r\n\r\n<P>Når kommunalbestyrelsen i henhold til en godkendt spildevandsplan  \r\n\r\n overtager drift og vedligeholdelse af et fælles privat spildevandsanlæg, skal  \r\n\r\n de til anlægget tilsluttede ejendomme underettes om, hvilke anlægsarbejder og  \r\n\r\n de dermed forbundne omkostninger, der vil være at udføre og afholde, forinden  \r\n\r\n anlægget overtages som offentligt. </P>  \r\n\r\n<P>Tilslutning af spildevand til et privat spildevandsanlæg inden for  \r\n\r\n anlæggets kapacitet kan meddeles af kommunalbestyrelsen, jfr. § 20, i  \r\n\r\n bekendtgørelsen. </P>  \r\n\r\n<P>Kræver tilslutning til et privat spildevandsanlæg udvidelse af  \r\n\r\n kapaciteten, må den fornødne (ændrede) udledningstilladelse indhentes hos den  \r\n\r\n kompetente myndighed. </P>  \r\n\r\n<P>Når der etableres fælleskommunale renseanlæg, kan amtsrådet i mangel af  \r\n\r\n mindelig overenskomst foreskrive, hvorledes anlægget skal etableres, drives  \r\n\r\n og vedligeholdes. I den forbindelse kan den enkelte kommunes andel i  \r\n\r\n kapaciteten fastsættes, ligesom amtsrådet kan fastsætte, hvordan udgifterne  \r\n\r\n til anlæg og drift skal afholdes og fordeles, jfr. § 4, i bekendtgørelsen.  \r\n\r\n</P>  \r\n\r\n<P>Kommunalbestyrelsen kan gennemføre tømningsordning, borttransport og  \r\n\r\n behandling af slam fra private renseanlæg (septictanke - trixtanke m.v.),  \r\n\r\n jfr. kapitel 4.3.4. i miljøreglementet. </P>  \r\n\r\n<P>Denne ordning gælder for såvel fælles private spildevandsanlæg som fra  \r\n\r\n enkelte ejendomme inden for kommunen. Til brug for ordningens gennemførsel er  \r\n\r\n ejerne af disse ejendomme pligtige til efter anmodning fra kommunen at give  \r\n\r\n alle oplysninger, som har betydning for ordningens gennemførsel og for  \r\n\r\n slammets slutbehandling. </P>  \r\n\r\n<P CLASS=PUNKT> <B>7.</B> Indgreb over for lovlige spildevandsudledninger af  \r\n\r\n hensyn til opfyldelse af målsætningen i recipientkvalitetsplanen </P>  \r\n\r\n<P>I forbindelse med spildevandsplanens behandling må amtsrådet overveje, i  \r\n\r\n hvilket omfang det er nødvendigt at gribe ind over for lovlige udledninger af  \r\n\r\n hensyn til opfyldelsen af kvalitetskrav, som er indeholdt i  \r\n\r\n recipeintkvalitetsplanlægningen. </P>  \r\n\r\n<P>Da der i lovens § 25 er åbnet mulighed for at gribe ind med påbud om  \r\n\r\n afhjælpende foranstaltninger over for udledningstilladelser meddelt i medfør  \r\n\r\n af reglerne i lovens kapitel 4 og 5, bør amtsrådet for at harmonisere disse  \r\n\r\n indgrebsmuligheder foretage en samlet vurdering af, hvilke indgreb den  \r\n\r\n vedtagne spildevandsplan sammenholdt med recipientkvalitetsplanen kan give  \r\n\r\n anledning til. </P>  \r\n\r\n<P>Da spildevandsplanen i sin redegørelsesdel indeholder oplysning om  \r\n\r\n udledninger fra såvel offentlige som private spildevandsanlæg (særskilte  \r\n\r\n udledninger), bør amtsrådet udarbejde en samlet plan for de påbud, der kan  \r\n\r\n forventes iværksat over for eksisterende anlæg, hvor udledningerne ikke  \r\n\r\n vurderes til at være miljømæssige forsvarlige set i relation til  \r\n\r\n recipientkvalitetsplanerne. </P>  \r\n\r\n<P>Samtlige andrssater for denne beslutning, der jfr. lovens § 68 skal  \r\n\r\n underrettes herom, inden der træffes afgørelse, bør opfordres til inden for  \r\n\r\n samme tidsfrist at bidrage med oplysninger, der kan belyse omkostninger,  \r\n\r\n fordele og ulemper herved. </P>  \r\n\r\n<P>På grundlag af en samlet vurdering af de afgivne udtalelser må amtsrådet  \r\n\r\n eventuelt efter forhandling, afgøre hvilke indgreb der er nødvendige at få  \r\n\r\n gennemført ved meddelelse af påbud efter lovens § 25. </P>  \r\n\r\n<P>Kommunalbestyrelsen bør ligeledes inden for sin kompetence ud fra en  \r\n\r\n samlet vurdering tage op til undersøgelse og afgørelse, om der med hjemmel i  \r\n\r\n lovens § 25 bør gribes ind overfor bestående spildevandstilslutninger, for at  \r\n\r\n anlægget som helhed kan fungere miljømæssigt forsvarligt og herunder  \r\n\r\n tilgodese de for anlægget gældende udlederkrav. </P>  \r\n\r\n<P>Et påbud meddelt i medfør af lovens § 25 skal ledsages af klagevejledning.  \r\n\r\n</P>  \r\n\r\n<P>Der henvises i øvrigt til miljøministeriets cirkulære af 16. december 1982  \r\n\r\n om ændring af lov om miljøbeskyttelse. </P>  \r\n\r\n<P CLASS=PUNKT> <B>8.</B> Indgreb overfor ulovlige spildevandsudledninger  \r\n\r\n</P>  \r\n\r\n<P>Bliver tilsynsmyndigheden jfr. miljøbeskyttelseslovens §§ 48-50, opmærksom  \r\n\r\n på ulovlige spildevandsudledninger skal den foranledige det ulovlige forhold  \r\n\r\n bragt til ophør, jfr. miljøbeskyttelseslovens § 50a. </P>  \r\n\r\n<P>En ulovlig spildevandsudledning foreligger, </P>  \r\n\r\n<P> <I>enten</I> i tilfælde hvor udledningen foregår uden den fornødne  \r\n\r\n tilladelse efter miljøbeskyttelseslovens § 18, jfr. miljøbeskyttelseslovens §  \r\n\r\n 83, stk. 1, nr. 1, der fastslår strafansvar for bl.a. overtrædelse af  \r\n\r\n miljøbeskyttelseslovens § 17, stk. 1, </P>  \r\n\r\n<P> <I>eller</I> i tilfælde hvor udledningen ikke overholder fastsatte vilkår  \r\n\r\n for en udledningstilladelse efter miljøbeskyttelseslovens § 18, jfr.  \r\n\r\n miljøbeskyttelseslovens § 83, stk. 1, nr. 3, der fastslår strafansvar for  \r\n\r\n bl.a. tilsidesættelse af vilkår knyttet til en tilladelse efter  \r\n\r\n miljøbeskyttelseslovens § 18, </P>  \r\n\r\n<P> <I>eller</I> i tilfælde hvor udledningen foregår i strid med forbud eller  \r\n\r\n påbud efter miljøbskyttelseslovens §§ 25 og 44, jfr. miljøbeskyttelseslovens  \r\n\r\n § 83, stk. 1, nr. 2, der fastslår strafansvar for den, der undlader at  \r\n\r\n efterkomme forbud eller påbud efter bl.a. §§ 25 og 44. </P>  \r\n\r\n<P>Der henvises til miljøministeriets cirkulære af 10. maj 1985 om  \r\n\r\n håndhævelse af miljøbeskyttelsesloven, der nærmere redegør for  \r\n\r\n miljømyndighedernes beføjelser og pligter i forbindelse med konstaterede  \r\n\r\n ulovlige forhold. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøstyrelsen, den 30. maj 1986 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>JØRGEN HENNINGSEN </P>  \r\n\r\n<P CLASS=MINISTER ALIGN=RIGHT>/Poul Erik Sørensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19860005809"
        },
        {
            "displayName": "Entydig dokumentidentifikation",
            "displayValue": "CM046755"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "24/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "30/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Miljømin. j.nr. M 83-2012-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}