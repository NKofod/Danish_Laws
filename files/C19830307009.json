{
    "id": 68026,
    "title": "Cirkulære om arbejdsformidlingskontorernes forpligtelser når en formidling ikke fører til ansættelse.",
    "documentTypeId": "140",
    "isSagsforlobPeriodValid": false,
    "shortName": "CIR nr 3070 af 23/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om arbejdsformidlingskontorernes  \r\n\r\n forpligtelser når en formidling ikke fører til ansættelse. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>Iflg. folketingsbeslutning af 28. april 1983 er det vedtaget at ophæve  \r\n\r\n arbejdsløshedslovens § 20a, stk. 1, 3. punkt. Man skal derfor fastsætte  \r\n\r\n følgende retningslinier i henhold til de nu gældende regler. </P>  \r\n\r\n<P>Arbejdsløshedslovens § 20a, stk. 1, 1. og 2. punkt pålægger  \r\n\r\n arbejdsformidlingskontorerne at give meddelelse til arbejdsgiveren, så snart  \r\n\r\n anvisning eller henvisning af arbejdssøgende har fundet sted. Kommer  \r\n\r\n arbejdsforholdet ikke i stand, eller afbrydes det umiddelbart efter  \r\n\r\n overtagelsen, påhviler det arbejdsgiveren straks at give meddelelse herom til  \r\n\r\n arbejdsformidlingskontoret. </P>  \r\n\r\n<P>Såfremt en anvisning ikke fører til ansættelse eller arbejdsforholdet  \r\n\r\n afbrydes umiddelbart efter overtagelsen, overvejer arbejdsformidlingskontoret  \r\n\r\n om der skal foretages en underretning til arbejdsløshedskassen, jvf. pkt.  \r\n\r\n 2.1. og 2.2. </P>  \r\n\r\n<P>Underretning vil, hvis der er tale om en anvisning, kunne give anledning  \r\n\r\n til, at der iværksættes sanktioner efter arbejdsløshedslovens § 63, men der  \r\n\r\n vil også kunne være basis for vurdering af medlems- og dagpengeretten i  \r\n\r\n henhold til andre bestemmelser i arbejdsløshedsloven. </P>  \r\n\r\n<P>I direktoratets cirkulære af 23. juni 1983 vedrørende indberetningspligten  \r\n\r\n i de tilfælde hvor en arbejdsanvisning ikke fører til ansættelse (emne nr.  \r\n\r\n 3.15 i arbejdsløshedsforsikringens regelsamling) er beskrevet de  \r\n\r\n administrative procedurer, som arbejdsformidlingskontorerne og  \r\n\r\n arbejdsløshedskasserne skal følge i deres indbyrdes kommunikation og i  \r\n\r\n kommunikationen med arbejdsdirektoratet og hovedledelsen i den enkelte  \r\n\r\n arbejdsløshedskasse. </P>  \r\n\r\n<P CLASS=PUNKT> <B>1.</B> CIRKULÆRETS FORMÅL. </P>  \r\n\r\n<P>Nærværende cirkulære har til formål at sikre en større ensartethed i  \r\n\r\n kontorernes praksis med hensyn til, hvornår der foretages underretning med  \r\n\r\n eventuelle forsikringsmæssige overvejelser til følge. </P>  \r\n\r\n<P>Behovet for en præcisering heraf udspringer af dels den stigende  \r\n\r\n specialisering af arbejdsmarkedet, dels den udvidelse af kassernes faglige  \r\n\r\n område, som er sket de seneste år, bl.a. gennem sammenlægningen af mindre  \r\n\r\n kasser. </P>  \r\n\r\n<P>Disse to forhold har gjort det vanskeligere at foretage en korrekt  \r\n\r\n formidling. Den stigende specialisering har betydet, at en arbejdssøgende  \r\n\r\n sjældent vil kunne bestride ethvert arbejde inden for sin kasses faglige  \r\n\r\n område, selv om han/hun generelt er kvalificeret til et arbejde inden for sin  \r\n\r\n kasses faglige område, selv om han/hun generelt er kvalificeret til et  \r\n\r\n arbejde inden for det pågældende fagområde. </P>  \r\n\r\n<P>Det betyder igen, at der i hvert enkelt tilfælde skal indhentes udførlig  \r\n\r\n viden om såvel de kvalifikationer, der kræves til de anmeldte ledige  \r\n\r\n stillinger, som de kvalifikationer og ønsker, de arbejdssøgende besidder.  \r\n\r\n</P>  \r\n\r\n<P>Ønsket om at sikre, at der ligger så udførlige oplysninger som muligt til  \r\n\r\n grund for en foretagen formidling, må ofte vige for arbejdsgivers ønske om en  \r\n\r\n hurtig fomidling. Det er AF's opgave såvidt muligt at efterkomme  \r\n\r\n arbejdsgivers ønske om at få formidlet arbejdskraft så hurtigt som muligt. På  \r\n\r\n den anden side bør det ikke komme de ledige arbejdssøgende til skade i form  \r\n\r\n af forsikringsmæssige sanktioner, at der ikke har været tid til at skaffe de  \r\n\r\n nødvendige oplysninger for at kunne foretage en korrekt formidling. </P>  \r\n\r\n<P>En anvisning der ikke har resulteret i en ansættelse, bør således ikke  \r\n\r\n<B>automatisk</B>  medføre en underretning. Der bør efterfølgende foretages  \r\n\r\n en undersøgelse af formidlingsgrundlaget som grundlag for en vurdering af, om  \r\n\r\n der skal foretages videre. Der kan f.eks. efterfølgende fremkomme  \r\n\r\n oplysninger, som bevirker, at der kan være tvivl, om der burde have været  \r\n\r\n foretaget en anvisning. Såfremt kontorets overvejelser fører frem til, at der  \r\n\r\n<B>ikke</B>  foretages underretning, skal årsagen hertil anføres på et  \r\n\r\n internt arbejdspapir - af hensyn til en evt. senere dokumentation. </P>  \r\n\r\n<P>Der bør altså med hensyn til spørgsmålet om underretning om en fejlslagen  \r\n\r\n formidling udvises en vis smidighed i overensstemmelse med efterfølgende  \r\n\r\n retningslinier. </P>  \r\n\r\n<P>Det er endvidere væsentligt, at der under hele forløbet foregår et tæt  \r\n\r\n samarbejde mellem formidling og tilsyn, herunder også foretages de nødvendige  \r\n\r\n tilbagemeldinger. </P>  \r\n\r\n<P>Da en fejlslagen anvisning og henvisning ikke har de samme  \r\n\r\n forsikringsmæssige konsekvenser for den ledige, gennemgås proceduren for de  \r\n\r\n to formidlingsformer særskilt. </P>  \r\n\r\n<P CLASS=PUNKT> <B>2.</B> PROCEDUREN VED ANVISNINGER. </P>  \r\n\r\n<P>Indledningsvis skal præciseres, at det kan være formålsløst at foretage en  \r\n\r\n anvisning i form af udfærdigelse af en anvisningsblanket, der sendes til  \r\n\r\n arbejdsgiveren, hvis den arbejdssøgende på forhånd klart tilkendegiver ikke  \r\n\r\n at være interesseret i det pågældende arbejde. I denne situation skal  \r\n\r\n arbejdsformidlingen gøre det helt klart for den pågældende, at der er tale om  \r\n\r\n en anvisning, som blot ikke følges op af en udfyldt anvisningsblanket.  \r\n\r\n Tilsynet underrettes i stedet direkte om forholdet på et internt  \r\n\r\n arbejdsskema. </P>  \r\n\r\n<P>Hvis arbejdsforholdet ikke er kommet i stand efter anvisningen, eller det  \r\n\r\n afbrydes umiddelbart efter overtagelsen af arbejdet, kan der blive tale om en  \r\n\r\n underretning. Der må foretages en sondring alt efter de forhold, der ligger  \r\n\r\n til grund for, at arbejdsforholdet ikke er kommet i stand. </P>  \r\n\r\n<P>2.1. TILFÆLDE, HVOR DEN ARBEJDSSØGENDE IKKE ER MØDT FREM PÅ  \r\n\r\n ARBEJDSPLADSEN. </P>  \r\n\r\n<P>Underretning bør ikke finde sted, hvis den arbejdssøgende ikke er mødt  \r\n\r\n frem som følge af forhold, som lader sig konstatere objektivt, og hvor der  \r\n\r\n ikke er grundlag for sanktioner, da pågældende ikke vil være  \r\n\r\n dagpengeberettiget, f.eks. fordi pågældende er gået i arbejde, er syg eller  \r\n\r\n frihedsberøvet. </P>  \r\n\r\n<P>Hvor manglende fremmøde skyldes forhold, der på forhånd eller  \r\n\r\n efterfølgende kan give anledning til tvivl, om anvisning burde have været  \r\n\r\n foretaget, bør der ved arbejdsformidlingens interne sagsbehandling foretages  \r\n\r\n en vurdering af, om der er basis for en underretning. Som eksempel på  \r\n\r\n tilfælde, hvor der ikke bør foretages videre, kan nævnes, at pågældende viser  \r\n\r\n sig ikke at besidde de fornødne kvalifikationer til arbejdets udførelse. </P>  \r\n\r\n<P>Underretning bør altid finde sted, når der ikke foreligger forhold, som  \r\n\r\n ville have bevirket, at arbejdsformidlingen havde undladt at foretage  \r\n\r\n anvisning, hvis man på anvisningstidspunktet havde været bekendt med disse  \r\n\r\n forhold. </P>  \r\n\r\n<P>2.2. TILFÆLDE, HVOR DEN ARBEJDSSØGENDE MØDER FREM, MEN HVOR  \r\n\r\n ARBEJDSFORHOLDET IKKE ETABLERES ELLER AFBRYDES UMIDDELBART EFTER  \r\n\r\n OVERTAGELSEN. </P>  \r\n\r\n<P>Hvis arbejdsgiver umiddelbart tilkendegiver, at den arbejdssøgende ikke er  \r\n\r\n i besiddelse af de kvalifikationer, der er forudsat ved anmeldelsen af  \r\n\r\n jobbet, bør underretning ikke finde sted. Grundlaget for den foretagne  \r\n\r\n anvisning er herved bortfaldet. </P>  \r\n\r\n<P>Hvis ansættelse ikke finder sted som følge af forhold, der oplyses  \r\n\r\n efterfølgende, og som kan give anledning til tvivl, om anvisning burde have  \r\n\r\n været foretaget, bør der ikke uden videre foretages underretning. I stedet  \r\n\r\n bør der foretages en vurdering af, hvorvidt der er grundlag for en  \r\n\r\n underretning. </P>  \r\n\r\n<P>Hvis der ikke foreligger forhold, som ville have bevirket, at  \r\n\r\n arbejdsformidlingen havde undladt at foretage anvisning, såfremt man på  \r\n\r\n anvisningstidspunktet havde været bekendt dermed, bør underretning altid  \r\n\r\n finde sted. </P>  \r\n\r\n<P>2.3. HVORLEDES SKAL UNDERRETNING FORETAGES. </P>  \r\n\r\n<P>Når en fejlslagen anvisning kan give anledning til forsikringsmæssige  \r\n\r\n overvejelser, udfærdiger formidlingsafdelingen et internt arbejdsskema, som  \r\n\r\n overlades tilsynsafdelingen, jfr. herved &#187;normer for  \r\n\r\n arbejdsformidlingens tilsyn med de anerkendte arbejdsløshedskasser&#171;.  \r\n\r\n</P>  \r\n\r\n<P CLASS=PUNKT> <B>3.</B> PROCEDUREN VED HENVISNINGER. </P>  \r\n\r\n<P>En henvisning, der ikke resulterer i etablering af et arbejdsforhold, vil  \r\n\r\n ikke i sig selv få forsikringsmæssige konsekvenser for den ledige, jfr.  \r\n\r\n AF-cirkulære nr. 159/78. </P>  \r\n\r\n<P>Gentagne fejlslagne henvisninger kan dog indgå i en samlet vurdering af,  \r\n\r\n om den pågældende er til rådighed på arbejdsmarkedet, hvorfor man må være  \r\n\r\n opmærksom på, om der foreligger tidligere fejlslagne henvisninger af  \r\n\r\n pågældende. </P>  \r\n\r\n<P CLASS=PUNKT> <B>4.</B> FORMIDLINGSMÆSSIG OPFØLGNING. </P>  \r\n\r\n<P>Såfremt en foretagen anvisning eller henvisning ikke medfører, at der  \r\n\r\n etableres et arbejdsforhold, eller dette afbrydes umiddelbart efter  \r\n\r\n påbegyndelsen, skal arbejdsformidlingen straks undersøge, om arbejdsgiveren  \r\n\r\n ønsker andre arbejdssøgende anvist eller henvist. </P>  \r\n\r\n<P>Hvis svaret er bekræftende, skal der forsøges en ny formidling. </P>  \r\n\r\n<P>Såfremt jobbet ikke umiddelbart kan besættes, skal arbejdsformidlingen  \r\n\r\n underrette arbejdsgiver herom. </P>  \r\n\r\n<P>Med dette cirkulære ophæves arbejdsdirektoratets vejledning af 20. januar  \r\n\r\n 1982 om arbejdsformidlingskontorernes forpligtelser i henhold til  \r\n\r\n arbejdsløshedslovens § 20a, stk. 1, jvf. arbejdsministeriets  \r\n\r\n lovbekendtgørelse nr. 444 af 28. juli 1982. </P>  \r\n\r\n<P>P.D.V. </P>  \r\n\r\n<P>Else Marie Kjerkegaard </P>  \r\n\r\n<P>kontorchef </P>  \r\n\r\n<P>/Carsten Høymann Olsen </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) AF-cirkl. nr. 21/83 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19830307009"
        },
        {
            "displayName": "Entydig dokumentidentifikation",
            "displayValue": "CM027210"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3070"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "23/06/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 4. kt. j.nr. 83-229-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}