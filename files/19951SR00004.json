{
    "id": 105462,
    "title": "1995 BR 4   BERETNING OM BRUGERNES FRI LEVERANDØRVALG VED ANSKAFFELSE AF SÆRLIGT   PERSONLIGE HJÆLPEMIDLER    NR 4 1995-96, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1995/1 BR 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 4 </P>  \r\n\r\n<P></P>  \r\n\r\n<P>Beretning om brugernes fri leverandørvalg ved anskaffelse af særligt  \r\n\r\n personlige hjælpemidler <BR>  \r\n\r\n Nr 4 1995-96, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19960515 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet hjælpemiddelområdet på flere møder og har herunder  \r\n\r\n stillet spørgsmål til socialministeren, som denne har besvaret skriftligt.  \r\n\r\n Udvalget har haft socialministeren i samråd om spørgsmålet, om handicappede  \r\n\r\n og andre brugere af personligt tilrettede hjælpemidler selv kan vælge  \r\n\r\n leverandører. Endvidere har udvalget modtaget en skriftlig og mundtlig  \r\n\r\n henvendelse fra De Samvirkende Invalideorganisationer. </P>  \r\n\r\n<P>Ved særligt personlige hjælpemidler forstås i denne beretning kropsbårne  \r\n\r\n eller individuelt fremstillede hjælpemidler som f.eks. ortopædiske sko og  \r\n\r\n proteser. </P>  \r\n\r\n<P>Udvalget har tidligere behandlet beslutningsforslag nr. B 28  \r\n\r\n (folketingsåret 1994-95) om sikring af indflydelse for modtagere efter  \r\n\r\n bistandslovens § 58 af hjælpemidler af personlig art. Beslutningsforslaget  \r\n\r\n blev forkastet, da udvalget ville afvente det udvalgsarbejde, der foregik i  \r\n\r\n Socialministeriet. Udvalgsarbejdet resulterede i afgivelsen af delrapport om  \r\n\r\n hjælpemidler i januar 1996. </P>  \r\n\r\n<P>Herefter anbefaler et <I>flertal</I> (Venstres, Det Konservative  \r\n\r\n Folkepartis, Socialistisk Folkepartis, Fremskridtspartiets og Enhedslistens  \r\n\r\n medlemmer af udvalget) en løsning, der tager udgangspunkt i den tidligere  \r\n\r\n praksis, hvor kommunerne selv kan tage initiativ til et udbud vedrørende  \r\n\r\n kropsbårne hjælpemidler. Flertallet ønsker, at kommunerne, såfremt de  \r\n\r\n foretager et udbud, giver brugerne indflydelse på kommunernes udformning af  \r\n\r\n udbudet således, at der sikres et bredt sortiment, der gør brugernes  \r\n\r\n valgmuligheder reelle. </P>  \r\n\r\n<P>Flertallet finder det vigtigt, at socialministeren sikrer, at personer,  \r\n\r\n som modtager støtte til særligt personlige hjælpemidler efter bistandslovens  \r\n\r\n § 58, har indflydelse på leverandørvalget. Flertallet mener, at den særlige  \r\n\r\n personlige kontakt mellem leverandøren med den faglige ekspertise og brugeren  \r\n\r\n er en vigtig fase i hjælpemiddelforarbejdningen. </P>  \r\n\r\n<P>Flertallet kan ikke tilslutte sig en løsningsmodel, der indebærer øget  \r\n\r\n egenbetaling. </P>  \r\n\r\n<P>Flertallet anbefaler en løsning, hvorefter den handicappede anskaffer det  \r\n\r\n kropsbårne hjælpemiddel. Derefter sender vedkommende selv eller leverandøren  \r\n\r\n regningen til kommunen, der skal refundere 100 pct., eller, hvis kommunen har  \r\n\r\n indgået leverandøraftale/indhentet licitationstilbud, et beløb svarende til  \r\n\r\n aftalen/tilbudet. Der opretholdes dog egenbetaling på de områder, hvor den  \r\n\r\n findes i dag. Denne egenbetaling fastholdes på det nuværende niveau. Kommunen  \r\n\r\n vil som før kunne indgå leverandøraftaler og vil fortsat kunne udbyde  \r\n\r\n hjælpemidlerne i licitation. I de tilfælde refunderes et beløb svarende til  \r\n\r\n leverandøraftalen/licitationstilbudet. Der skal i alle tilfælde sikres den  \r\n\r\n handicappede medindflydelse på valg af leverandør, og kommunen er i alle  \r\n\r\n tilfælde forpligtet til at yde brugeren vejledning, herunder også om  \r\n\r\n kvaliteten. </P>  \r\n\r\n<P>Flertallet anmoder socialministeren om, at den nødvendige lovgivning til  \r\n\r\n gennemførelse af flertallets anbefaling bliver fremsat så betids, at den kan  \r\n\r\n gennemføres i indeværende folketingsår. </P>  \r\n\r\n<P>Et <I>mindretal</I> (Socialdemokratiets, Det Radikale Venstres og  \r\n\r\n Centrum-Demokraternes medlemmer af udvalget) kan ikke støtte flertallets  \r\n\r\n anbefalinger og udtalelser på grund af de usikre økonomiske konsekvenser.  \r\n\r\n</P>  \r\n\r\n<P>P.u.v. </P>  \r\n\r\n<P>Villy Søvndal, </P>  \r\n\r\n<P>formand. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1996"
        },
        {
            "displayName": "Accession",
            "displayValue": "19951SR00004"
        },
        {
            "displayName": "Entydig dokumentidentifikation",
            "displayValue": "CL006408"
        },
        {
            "displayName": "Dato for førstegangsindlæggelse",
            "displayValue": "23/05/1996"
        },
        {
            "displayName": "Dato for indlæggelse",
            "displayValue": "23/05/1996"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}