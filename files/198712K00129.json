{
    "id": 113264,
    "title": "1987 LSF 129   FORSLAG TIL LOV OM STØTTE TIL INVESTERINGER I FORBINDELSE MED RENSNING AF   SPILDEVAND FRA INDUSTRIVIRKSOMHEDER OG DAMBRUG (VANDMILJØPLANEN) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 129",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 129 </P>  \r\n\r\n<P></P>  \r\n\r\n<P>Forslag til Lov om støtte til investeringer i forbindelse med rensning af  \r\n\r\n spildevand fra industrivirksomheder og dambrug (Vandmiljøplanen) </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 10. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Lovens område </P>  \r\n\r\n<P>§ 1. Støtte efter denne lov ydes til investeringer, der er </P>  \r\n\r\n<P>nødvendige til opfyldelse af skærpede krav i medfør af </P>  \r\n\r\n<P>miljølovgivningen (Vandmiljøplanen) om rensning af spildevandet </P>  \r\n\r\n<P>for fosfor og kvælstof, når kravene rettes til </P>  \r\n\r\n<P>industrivirksomheder og dambrug, der udleder spildevand til </P>  \r\n\r\n<P>vandløb, søer og havet. </P>  \r\n\r\n<P>Stk. 2. Støtte kan endvidere ydes til investeringer til forrensning </P>  \r\n\r\n<P>af spildevandet fra industrivirksomheder tilsluttet et offentligt </P>  \r\n\r\n<P>spildevandsanlæg, hvis der er stillet krav om sådan forrensning </P>  \r\n\r\n<P>begrundet i skærpede krav i medfør af miljølovgivningen </P>  \r\n\r\n<P>(Vandmiljøplanen) til det offentlige spildevandsanlæg. </P>  \r\n\r\n<P>Stk. 3. Støtte kan ydes til investeringer, der beløber sig til </P>  \r\n\r\n<P>mindst 10.000 kr. </P>  \r\n\r\n<P>Stk. 4. Der kan ikke ydes støtte til virksomheder, der ejes af det </P>  \r\n\r\n<P>offentlige, eller til slagterier, mejerier og </P>  \r\n\r\n<P>kartoffelmelsfabrikker. </P>  \r\n\r\n<P>Stk. 5. Miljøministeren kan fastsætte nærmere regler om </P>  \r\n\r\n<P>afgrænsningen af de støttebegrundende investeringer. </P>  \r\n\r\n<P>Kapitel 2 </P>  \r\n\r\n<P>Støtteprocent og støttebetingelser m.v. </P>  \r\n\r\n<P>§ 2. Støtten ydes som et kontant tilskud på 15 pct. af udgifterne </P>  \r\n\r\n<P>til investeringerne, bortset fra løn m.v. til virksomhedens </P>  \r\n\r\n<P>ansatte. Støtte kan ikke ydes til udgifter eller tab i </P>  \r\n\r\n<P>forbindelse med produktionsomlægninger eller produktionsophør. </P>  \r\n\r\n<P>Stk. 2. Støtte kan ikke ydes til virksomheder, der helt eller delvis </P>  \r\n\r\n<P>fradrager udgifter til de af denne lov omfattede investeringer i </P>  \r\n\r\n<P>den skattepligtige indkomst (straksafskrivninger) efter reglerne </P>  \r\n\r\n<P>i §§ 3 A, stk. 2, og 21 A, stk. 2, i lov om skattemæssige </P>  \r\n\r\n<P>afskrivninger m.v. </P>  \r\n\r\n<P>§ 3. Støtte kan kun ydes til investeringer til opfyldelse af krav, </P>  \r\n\r\n<P>der er fastsat ved endelig administrativ afgørelse, eller fastsat </P>  \r\n\r\n<P>i særlige regler herom. </P>  \r\n\r\n<P>Stk. 2. Støtte kan kun ydes til investeringer på bestående </P>  \r\n\r\n<P>virksomheder. </P>  \r\n\r\n<P>Stk. 3. Støtte kan kun ydes een gang pr. virksomhed. </P>  \r\n\r\n<P>§ 4. Støtte kan kun ydes til investeringer, der afsluttes inden 1. </P>  \r\n\r\n<P>januar 1993. </P>  \r\n\r\n<P>Stk. 2. Ansøgning om støtte skal være indsendt til amtsrådet eller </P>  \r\n\r\n<P>kommunalbestyrelsen senest den 1. juli 1993, jf. § 7, stk. 1 og § </P>  \r\n\r\n<P>8, stk. 1. </P>  \r\n\r\n<P>§ 5. Miljøministeren kan fastsætte nærmere regler om betingelserne </P>  \r\n\r\n<P>for at opnå støtte efter denne lov. </P>  \r\n\r\n<P>Kapitel 3 </P>  \r\n\r\n<P>Ansøgning om støtte og attestation </P>  \r\n\r\n<P>til brug ved straksafskrivning </P>  \r\n\r\n<P>§ 6. Virksomheden kan først indgive ansøgning om støtte eller </P>  \r\n\r\n<P>ansøgning om attestation til brug ved straksafskrivning, jf. § 2, </P>  \r\n\r\n<P>stk. 2, når investeringerne er afsluttet. </P>  \r\n\r\n<P>Stk. 2. Ansøgning om støtte samt ansøgning om attestation til brug </P>  \r\n\r\n<P>ved straksafskrivning skal indeholde dokumentation for de </P>  \r\n\r\n<P>gennemførte investeringer samt for de udgifter, der er medgået </P>  \r\n\r\n<P>hertil, attesteret af en statsautoriseret eller registreret </P>  \r\n\r\n<P>revisor. </P>  \r\n\r\n<P>Stk. 3. Miljøministeren kan fastsætte nærmere regler om </P>  \r\n\r\n<P>ansøgningernes form, og om hvilke oplysninger der skal </P>  \r\n\r\n<P>tilvejebringes til brug for myndighedernes vurdering af </P>  \r\n\r\n<P>ansøgningerne. </P>  \r\n\r\n<P>§ 7. Ansøgning om støtte eller attestation til brug ved </P>  \r\n\r\n<P>straksafskrivning vedrørende investeringer, der er omfattet af § </P>  \r\n\r\n<P>1, stk. 1, indsendes til amtsrådet. </P>  \r\n\r\n<P>Stk. 2. Amtsrådet påser på grundlag af ansøgningen, at de </P>  \r\n\r\n<P>gennemførte investeringer er i overensstemmelse med det projekt, </P>  \r\n\r\n<P>der blev lagt til grund ved fastsættelsen af de skærpede krav i </P>  \r\n\r\n<P>virksomhedens udledningstilladelse. Amtsrådet giver attestation </P>  \r\n\r\n<P>herom. </P>  \r\n\r\n<P>Stk. 3. Miljøministeren kan fastsætte særlige regler om amtsrådets </P>  \r\n\r\n<P>behandling af ansøgninger om støtte eller attestation til brug </P>  \r\n\r\n<P>ved straksafskrivning i sager om dambrug. </P>  \r\n\r\n<P>Stk. 4. Ansøgninger om støtte fremsendes af amtsrådet med dettes </P>  \r\n\r\n<P>attestation til miljøministeren. Attestation til brug ved </P>  \r\n\r\n<P>straksafskrivning sendes til ansøgeren. </P>  \r\n\r\n<P>§ 8. Ansøgning om støtte eller attestation til brug ved </P>  \r\n\r\n<P>straksafskrivning vedrørende investeringer, der er omfattet af § </P>  \r\n\r\n<P>1, stk. 2, indsendes til kommunalbestyrelsen. </P>  \r\n\r\n<P>Stk. 2. Kommunalbestyrelsen påser på grundlag af ansøgningen, at de </P>  \r\n\r\n<P>gennemførte investeringer er i overensstemmelse med de fastsatte </P>  \r\n\r\n<P>krav om forrensning af virksomhedens spildevand. </P>  \r\n\r\n<P>Kommunalbestyrelsen giver attestation herom. </P>  \r\n\r\n<P>Stk. 3. Ansøgninger om støtte fremsendes af kommunalbestyrelsen med </P>  \r\n\r\n<P>dennes attestation til miljøministeren. Attestation til brug ved </P>  \r\n\r\n<P>straksafskrivning sendes til ansøgeren. </P>  \r\n\r\n<P>§ 9. Finder amtsrådet eller kommunalbestyrelsen, at der ikke kan </P>  \r\n\r\n<P>gives attestation efter § 7, stk. 2, eller § 8, stk. 2, giver </P>  \r\n\r\n<P>amtsrådet eller kommunalbestyrelsen ansøgeren meddelelse herom. </P>  \r\n\r\n<P>Stk. 2. Amtsrådet eller kommunalbestyrelsens afgørelse efter stk. 1 </P>  \r\n\r\n<P>kan af ansøgeren påklages til miljøministeren. </P>  \r\n\r\n<P>Stk. 3. Klagefristen er 4 uger fra den dag, afgørelsen er meddelt </P>  \r\n\r\n<P>ansøgeren. </P>  \r\n\r\n<P>§ 10. De opgaver og beføjelser, som efter bestemmelserne i dette </P>  \r\n\r\n<P>kapitel er henlagt til amtsrådet, varetages i hovedstadsområdet </P>  \r\n\r\n<P>af Hovedstadsrådet. </P>  \r\n\r\n<P>§ 11. Miljøministeren kan fastsætte nærmere regler om behandlingen </P>  \r\n\r\n<P>af ansøgninger om støtte og ansøgninger om attestation til brug </P>  \r\n\r\n<P>ved straksafskrivning. </P>  \r\n\r\n<P>Kapitel 4 </P>  \r\n\r\n<P>Administrative bestemmelser </P>  \r\n\r\n<P>§ 12. Miljøministeren træffer afgørelse i sager om støtte. </P>  \r\n\r\n<P>§ 13. Miljøministeren kan bestemme, at udbetalt tilskud skal </P>  \r\n\r\n<P>tilbagebetales helt eller delvis, hvis ansøgeren har afgivet </P>  \r\n\r\n<P>urigtige eller vildledende oplysninger, eller har fortiet </P>  \r\n\r\n<P>oplysninger af betydning for støttetildelingen. </P>  \r\n\r\n<P>§ 14. Støtte efter loven udbetales af miljøministeren inden for </P>  \r\n\r\n<P>beløbsrammer, fastsat på de årlige finanslove. Den del af en </P>  \r\n\r\n<P>beløbsramme, der ikke udnyttes i finansåret, kan overføres til </P>  \r\n\r\n<P>følgende finansår. </P>  \r\n\r\n<P>§ 15. Henlægger miljøministeren sine beføjelser efter loven til </P>  \r\n\r\n<P>Miljøstyrelsen, kan ministeren fastsætte regler om adgangen til </P>  \r\n\r\n<P>at klage over Miljøstyrelsens afgørelser, herunder om at klager </P>  \r\n\r\n<P>ikke skal kunne indbringes for anden administrativ myndighed. </P>  \r\n\r\n<P>Kapitel 5 </P>  \r\n\r\n<P>Ikrafttrædelsesbestemmelser m.v. </P>  \r\n\r\n<P>§ 16. Loven træder i kraft dagen efter bekendtgørelsen i Lovtidende. </P>  \r\n\r\n<P>§ 17. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Forslagets baggrund </P>  \r\n\r\n<P>På baggrund af Folketingets vedtagelse den 18. november 1986 af en </P>  \r\n\r\n<P>dagsorden vedrørende stop for ulovlige udledninger og </P>  \r\n\r\n<P>nedbringelse af næringssaltforureningen og af regeringens </P>  \r\n\r\n<P>vandmiljøhandlingsplan af 31. januar 1987 blev der med beretning </P>  \r\n\r\n<P>af 30. april 1987 fra Folketingets miljø- og planlægningsudvalg </P>  \r\n\r\n<P>fastlagt krav til udledning af kvælstof og fosfor for landbruget, </P>  \r\n\r\n<P>kommunale rensningsanlæg og industrien, Vandmiljøplanen. </P>  \r\n\r\n<P>Det fremgår af Vandmiljøplanen, at der skal foretages en reducering </P>  \r\n\r\n<P>af udledningen af kvælstof og fosfor inden den 1. januar 1993. </P>  \r\n\r\n<P>Til opfølgning af de i Vandmiljøplanen fastsatte krav for </P>  \r\n\r\n<P>begrænsning af udledning af kvælstof og fosfor agter </P>  \r\n\r\n<P>miljøministeren at udarbejde 3 bekendtgørelser i medfør af </P>  \r\n\r\n<P>Miljøbeskyttelsesloven. Disse bekendtgørelser retter sig dels til </P>  \r\n\r\n<P>udledningerne fra de kommunale spildevandsanlæg, dels til </P>  \r\n\r\n<P>udledningerne fra virksomheder, dels dambrug. </P>  \r\n\r\n<P>Dette forslag om støtte til udgifter til nødvendige </P>  \r\n\r\n<P>anlægsinvesteringer til rensning af spildevand fra </P>  \r\n\r\n<P>industrivirksomheder og dambrug skal således ses på baggrund af </P>  \r\n\r\n<P>Vandmiljøplanens krav om nedbringelse af næringssaltbelastningen </P>  \r\n\r\n<P>af danske farvande samt søer og vandløb. </P>  \r\n\r\n<P>Regeringen har fundet det nødvendigt og rimeligt at tilvejebringe en </P>  \r\n\r\n<P>mulighed for at støtte industri og dambrug i forbindelse med </P>  \r\n\r\n<P>gennemførelsen af de skærpede krav. </P>  \r\n\r\n<P>Lovforslaget skal endvidere ses i sammenhæng med det af </P>  \r\n\r\n<P>skatteministeren fremsatte forslag til lov om ændring af </P>  \r\n\r\n<P>afskrivningsloven. Om dette lovforslag henvises til forslagets </P>  \r\n\r\n<P>bemærkninger. </P>  \r\n\r\n<P>2. Den hidtil gældende Miljøstøttelov. </P>  \r\n\r\n<P>I medfør af lov nr. 606 af 23. december 1980 om miljøstøtte kunne </P>  \r\n\r\n<P>eksisterende private erhvervsvirksomheder opnå støtte til </P>  \r\n\r\n<P>forskellige typer af investeringer, der gennemførtes indtil 31. </P>  \r\n\r\n<P>december 1986. Hovedsigtet med denne lov var et andet end det, </P>  \r\n\r\n<P>som begrunder nærværende lovforslag, der særligt tager sigte på </P>  \r\n\r\n<P>virksomheders spildevandsanlæg. </P>  \r\n\r\n<P>Man har derfor ikke fundet det hensigtsmæssigt at gennemføre den </P>  \r\n\r\n<P>ønskede støtteordning for industrivirksomheder m.v. til </P>  \r\n\r\n<P>opfyldelse af indsatsen mod belastningen fra virksomhedernes </P>  \r\n\r\n<P>spildevandsudledninger gennem en ændring eller forlængelse af den </P>  \r\n\r\n<P>tidligere lov. </P>  \r\n\r\n<P>3. Administration af den nye miljøstøtteordning </P>  \r\n\r\n<P>Under hensyn til ønsket om en målrettet og hurtig indsats mod den </P>  \r\n\r\n<P>særlige type af forurening, som omfattes af Vandmiljøplanen, har </P>  \r\n\r\n<P>man fundet det mere hensigtsmæssigt at opbygge en ny </P>  \r\n\r\n<P>støtteordning, som tager særligt sigte på den nævnte type af </P>  \r\n\r\n<P>investeringer. Støtteordningen indeholder to elementer. Dels </P>  \r\n\r\n<P>denne støttelov, dels mulighed for fuld straksafskrivning hos </P>  \r\n\r\n<P>skattemyndighederne, jf. ændringerne til lov om skattemæssige </P>  \r\n\r\n<P>afskrivninger m.v. I forbindelse med et samlet miljøprojekt skal </P>  \r\n\r\n<P>virksomheden vælge enten at benytte sig af muligheden for fuld </P>  \r\n\r\n<P>straksafskrivning eller at søge om direkte tilskud til den </P>  \r\n\r\n<P>miljøforbedrende investering kombineret med de gældende </P>  \r\n\r\n<P>afskrivningsregler. </P>  \r\n\r\n<P>For at gøre støtteloven så enkel og klar som mulig og </P>  \r\n\r\n<P>administrationen så lidt ressourcekrævende som mulig, forudsættes </P>  \r\n\r\n<P>det, at administrationen af støtteordningen henlægges til </P>  \r\n\r\n<P>Miljøstyrelsen. Tilsynet med gennemførelsen af de </P>  \r\n\r\n<P>støttebegrundende investeringer henlægges til de myndigheder, der </P>  \r\n\r\n<P>i 1. instans meddeler tilladelser til udledning af spildevand </P>  \r\n\r\n<P>eller tilslutning af spildevand til det offentlige anlæg. </P>  \r\n\r\n<P>Herefter skal amtsrådene/Hovedstadsrådet varetage tilsynet med </P>  \r\n\r\n<P>gennemførelsen af miljøinvesteringerne på dambrug og </P>  \r\n\r\n<P>industrivirksomheder som direkte udledning, mens </P>  \r\n\r\n<P>kommunalbestyrelserne varetager tilsynet i forbindelse med </P>  \r\n\r\n<P>forrensning før tilslutningen af spildevandet til det offentlige </P>  \r\n\r\n<P>spildevandsanlæg, jf. nærmere nedenfor. Om administrationen af </P>  \r\n\r\n<P>straksafskrivning henvises til bemærkningerne til lovforslaget </P>  \r\n\r\n<P>herom. </P>  \r\n\r\n<P>4. Behovet for støtte </P>  \r\n\r\n<P>Siden miljøreformen i 1973 har princippet om, at </P>  \r\n\r\n<P>forureningsbekæmpelsen skal betales af forureneren, været </P>  \r\n\r\n<P>gældende - normalt ved at meromkostningerne søges overvæltet på </P>  \r\n\r\n<P>priserne. Princippet er dog blevet modificeret af lovgivningen om </P>  \r\n\r\n<P>miljøstøtte, i og med at en fuldstændig konsekvent gennemførelse </P>  \r\n\r\n<P>af princippet ikke altid er mulig eller hensigtsmæssig ud fra et </P>  \r\n\r\n<P>samfundsmæssigt helhedshensyn. Dette gælder også i denne </P>  \r\n\r\n<P>situation, hvor krav om milliardinvesteringer i løbet af få år </P>  \r\n\r\n<P>kan skabe betydelige økonomiske vanskeligheder for mange </P>  \r\n\r\n<P>virksomheder, der har fået stillet krav i medfør af </P>  \r\n\r\n<P>miljølovgivningen. </P>  \r\n\r\n<P>Regeringen fastholder derfor, at virksomhederne skal betale </P>  \r\n\r\n<P>hovedparten af investeringsudgifterne i forbindelse med </P>  \r\n\r\n<P>gennemførelse af handlingsplanen, men er dog indstillet på at </P>  \r\n\r\n<P>afbøde de værste økonomiske vanskeligheder for virksomhederne </P>  \r\n\r\n<P>ved, at staten bidrager til investeringerne. </P>  \r\n\r\n<P>Hvad angår de økonomiske omkostninger for virksomheder, der efter </P>  \r\n\r\n<P>rensning foretager direkte udledning af spildevand, og som </P>  \r\n\r\n<P>omfattes af denne støttelov, skønnes de samlede udgifter at </P>  \r\n\r\n<P>beløbe sig til ca.1 mia. kr. Antallet af direkte udledere, der </P>  \r\n\r\n<P>vil blive pålagt krav, er vurderet til ca. 25-30 virksomheder. </P>  \r\n\r\n<P>Hvilke omkostninger, de enkelte virksomheder med direkte udledning </P>  \r\n\r\n<P>skal anvende på anlægsinvesteringer, er endnu ikke fastlagt og </P>  \r\n\r\n<P>vil først blive vurderet i og med, at en given virksomhed sender </P>  \r\n\r\n<P>et projekt til godkendelse hos miljømyndighederne. </P>  \r\n\r\n<P>Omkostningerne for de i Danmark ca. 575 dambrug er beregnet til en </P>  \r\n\r\n<P>samlet sum på ca. 25 mio. kr., når man vurderer, hvilke </P>  \r\n\r\n<P>anlægsinvesteringer dambrugene skal foretage i forbindelse med </P>  \r\n\r\n<P>bekendtgørelsen om dambrug. Den økonomiske belastning for de </P>  \r\n\r\n<P>dambrug, der ikke kan opfylde bekendtgørelsens krav, vil for </P>  \r\n\r\n<P>hvert af dambrugene udgøre mellem 25.000 og 50.000 kr. </P>  \r\n\r\n<P>Det er vanskeligt på forhånd at angive et blot nogenlunde holdbart </P>  \r\n\r\n<P>skøn over, i hvilket omfang kommunalbestyrelserne vil finde det </P>  \r\n\r\n<P>mest hensigtsmæssigt at påbyde virksomheder, der er tilsluttet </P>  \r\n\r\n<P>det kommunale spildevandsanlæg, at gennemføre forrensning af </P>  \r\n\r\n<P>virksomhedens spildevand inden tilledningen til det offentlige </P>  \r\n\r\n<P>anlæg. Ofte vil det antagelig være mere hensigtsmæssigt at </P>  \r\n\r\n<P>foretage en udbygning af det offentlige anlæg og pålægge de </P>  \r\n\r\n<P>tilsluttede virksomheder en andel af udgifterne gennem de i </P>  \r\n\r\n<P>betalingsvedtægterne fastsatte regler herom. Der er således </P>  \r\n\r\n<P>betydelig usikkerhed om, hvorledes de kommunale løsninger af </P>  \r\n\r\n<P>rensningskravet vil blive gennemført, og om hvorledes de vil </P>  \r\n\r\n<P>belaste den enkelte tilsluttede virksomhed. </P>  \r\n\r\n<P>5. Miljøinvesteringernes afledede virkninger </P>  \r\n\r\n<P>Beregningen af beskæftigelsesvirkningen foretaget på basis af </P>  \r\n\r\n<P>støttede miljøinvesteringer har vist, at den gennemsnitlige </P>  \r\n\r\n<P>lønkvote for miljøinvesteringer, - dvs. den del af en </P>  \r\n\r\n<P>investering, der anvendes til lønudgifter - er ca. 44 pct. </P>  \r\n\r\n<P>Lønkvoten afhænger i øvrigt af, hvilke typer investeringer, der </P>  \r\n\r\n<P>gennemføres. </P>  \r\n\r\n<P>Der er ikke foretaget særlige beregninger over </P>  \r\n\r\n<P>beskæftigelsesvirkningen ved den hidtidigt ydede miljøstøtte. Det </P>  \r\n\r\n<P>vil være meget vanskeligt at opgøre den samlede </P>  \r\n\r\n<P>beskæftigelsesvirkning af det foreliggende lovforslag. Der er </P>  \r\n\r\n<P>imidlertid ingen tvivl om, at lovforslaget vil medføre en </P>  \r\n\r\n<P>betydelig efterspørgselsforøgelse i den del af bygge- og </P>  \r\n\r\n<P>anlægsbranchen, der kan udføre sådanne anlæg. Betragtes alle </P>  \r\n\r\n<P>investeringer i spildevandsanlæg som følge af regeringens </P>  \r\n\r\n<P>handlingsplan, og ikke kun de under denne lov støtteberettigede </P>  \r\n\r\n<P>investeringer, vil der være tale om et endnu større </P>  \r\n\r\n<P>efterspørgselspres efter viden og anlægskapacitet på </P>  \r\n\r\n<P>spildevandsområdet. </P>  \r\n\r\n<P>6. Hørte myndigheder og organisationer </P>  \r\n\r\n<P>Det foreliggende lovforslag har været genstand for høring af og i et </P>  \r\n\r\n<P>vist omfang forhandling med: </P>  \r\n\r\n<P>Industrirådet </P>  \r\n\r\n<P>Danmarks Fiskeindustri- og eksportforening </P>  \r\n\r\n<P>Dansk Dambrugerforening </P>  \r\n\r\n<P>Kommunernes Landsforening </P>  \r\n\r\n<P>Amtsrådsforeningen i Danmark </P>  \r\n\r\n<P>Hovedstadsrådet </P>  \r\n\r\n<P>Københavns Magistrat </P>  \r\n\r\n<P>Frederiksberg kommunalbestyrelse </P>  \r\n\r\n<P>Fiskeriministeriet </P>  \r\n\r\n<P>Indenrigsministeriet </P>  \r\n\r\n<P>Industriministeriet </P>  \r\n\r\n<P>Stadsingeniørforeningen </P>  \r\n\r\n<P>Justitsministeriet </P>  \r\n\r\n<P>Administrationsdepartementet </P>  \r\n\r\n<P>Budsgetdepartementet </P>  \r\n\r\n<P>Håndværksrådet </P>  \r\n\r\n<P>Skatteministeriet </P>  \r\n\r\n<P>7. Økonomiske og administrative konsekvenser </P>  \r\n\r\n<P>Økonomiske konsekvenser </P>  \r\n\r\n<P>Udgifterne til investeringer på industrivirksomheder med direkte </P>  \r\n\r\n<P>udledning og som omfattes af denne lov skønnes at udgøre ca. 1 </P>  \r\n\r\n<P>mia. kr. og de tilsvarende udgifter for dambrugerne skønnes at </P>  \r\n\r\n<P>udgøre ca. 25 mio. kr. Det er ikke muligt på forhånd at vurdere, </P>  \r\n\r\n<P>i hvilket omfang virksomhederne ønsker at foretage </P>  \r\n\r\n<P>straksafskrivning af eller søge direkte tilskud til de foretagne </P>  \r\n\r\n<P>miljøinvesteringer. </P>  \r\n\r\n<P>Som nævnt ovenfor under afsnit 4 er det ikke muligt at vurdere </P>  \r\n\r\n<P>udgifterne til investeringer på virksomheder, som er tilsluttet </P>  \r\n\r\n<P>et offentligt spildevandsanlæg. </P>  \r\n\r\n<P>Det forudsættes, at støtteloven medfører udgifter til </P>  \r\n\r\n<P>støtteudbetaling i størrelsesordenen: i 1988 20 mio. kr. og i </P>  \r\n\r\n<P>1989 40 mio. kr. </P>  \r\n\r\n<P>I 1989-90 skal støtteordningen revurderes med henblik på en </P>  \r\n\r\n<P>vurdering af, i hvilket omfang støtteordningen udnyttes, set i </P>  \r\n\r\n<P>forhold til muligheden for at opnå straksafskrivning. </P>  \r\n\r\n<P>Administrative konsekvenser </P>  \r\n\r\n<P>De administrative konsekvenser vil naturligvis afhænge af </P>  \r\n\r\n<P>fordelingen af investeringerne mellem straksafskrivning og </P>  \r\n\r\n<P>direkte tilskud, hvorfor det ikke er muligt at give en endelig </P>  \r\n\r\n<P>vurdering heraf. </P>  \r\n\r\n<P>Miljøstyrelsen forventes at skulle administrere støtteordningen med </P>  \r\n\r\n<P>bistand fra amts- og primærkommunerne. Administrationsomfanget i </P>  \r\n\r\n<P>forbindelse med støtte til højst 25-30 industrivirksomheder med </P>  \r\n\r\n<P>direkte udledning skønnes at blive af mindre omfang uanset, at </P>  \r\n\r\n<P>der er tale om virksomheder af en betydelig størrelse og dermed </P>  \r\n\r\n<P>store og komplicerede rensningsanlæg. </P>  \r\n\r\n<P>Antallet af sager, der skal behandles, vil højst udgøre 25-30 </P>  \r\n\r\n<P>ansøgninger fra virksomheder med direkte udledning af spildevand, </P>  \r\n\r\n<P>og dertil højst 575 sager fra dambrugssektoren. Herudover skønnes </P>  \r\n\r\n<P>der er blive tale om et begrænset antal sager vedrørende </P>  \r\n\r\n<P>virksomheder, der har fået stillet krav om forrensning i </P>  \r\n\r\n<P>forbindelse med tilledning af spildevand til et offentligt </P>  \r\n\r\n<P>spildevandsanlæg. </P>  \r\n\r\n<P>På denne baggrund skønnes sagsbehandlingen at medføre behov for 1 </P>  \r\n\r\n<P>årsværk i Miljøstyrelsen i årene 1988-1994 og 2 årsværk i </P>  \r\n\r\n<P>amtskommunerne i årene 1988-1994. Det øgede personaleforbrug som </P>  \r\n\r\n<P>følge af lovforslaget vil blive imødekommet ved omprioriteringen </P>  \r\n\r\n<P>indenfor Miljøministeriet. </P>  \r\n\r\n<P>Under hensyn til det forventede begrænsede antal sager i forbindelse </P>  \r\n\r\n<P>med krav om forrensning på virksomheder, der er tilsluttet </P>  \r\n\r\n<P>offentlige spildevandsanlæg, skønnes lovforslaget at medføre </P>  \r\n\r\n<P>behov for 1 årsværk i primærkommunerne i 1988-1994. Spørgsmålet </P>  \r\n\r\n<P>om primær- og amtskommunale merudgifter som følge af lovforslaget </P>  \r\n\r\n<P>vil blive forhandlet med de kommunale organisationer i sammenhæng </P>  \r\n\r\n<P>med de øvrige lovforslag, bekendtgørelser og andre initiativer, </P>  \r\n\r\n<P>der indgår i den samlede gennemførelse af Vandmiljøplanen. </P>  \r\n\r\n<P>8. Finansiering </P>  \r\n\r\n<P>Til dækning af udgifterne til tilskud afsættes der i finansåret 1988 </P>  \r\n\r\n<P>20 mio. kr. og i finansåret 1989 40 mio. kr. </P>  \r\n\r\n<P>9. Forholdet til EF </P>  \r\n\r\n<P>I henhold til EØF-traktatens art. 93, stk. 3, skal lovforslaget </P>  \r\n\r\n<P>notificeres for EF-Kommissionen. Kommissionen har tidligere ved </P>  \r\n\r\n<P>skrivelse af 7. juli 1980 givet medlemslandene mulighed for at </P>  \r\n\r\n<P>yde miljøstøtte til projekter, der færdiggøres inden 31. december </P>  \r\n\r\n<P>1986, såfremt virksomheden har eksisteret i mindst 2 år på det </P>  \r\n\r\n<P>tidspunkt, hvor der af hensyn til det eksterne miljø stilles </P>  \r\n\r\n<P>skærpede krav til virksomheden. Støtten må ifølge disse </P>  \r\n\r\n<P>retningslinier fortsat højst udgøre 25 pct. af </P>  \r\n\r\n<P>investeringsbeløbet. </P>  \r\n\r\n<P>Med skrivelse af 23. marts 1987 vedrørende udkast til </P>  \r\n\r\n<P>rammebestemmelser for statsstøtte i miljøanliggender har </P>  \r\n\r\n<P>Kommissionen tilkendegivet, at man indtil videre vil behandle </P>  \r\n\r\n<P>forslag til nationale støtteordninger til industriens </P>  \r\n\r\n<P>miljøinvesteringer ud fra de tidligere gældende kriterier for </P>  \r\n\r\n<P>miljøstøtte. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til Kapitel 1 </P>  \r\n\r\n<P>Til § 1 </P>  \r\n\r\n<P>Formålet med støtteordningen er at yde støtte til de investeringer, </P>  \r\n\r\n<P>der gennemføres for at opfylde de i Vandmiljøplanen fastsatte </P>  \r\n\r\n<P>krav til nedbingelse af kvælstof- og fosforbelastningen af </P>  \r\n\r\n<P>vandløb, søer, havet og grundvandet. På baggrund af </P>  \r\n\r\n<P>Vandmiljøplanen agter miljøministeren at udarbejde 3 </P>  \r\n\r\n<P>bekendtgørelser i medfør af Miljøbeskyttelsesloven: 1) faste </P>  \r\n\r\n<P>grænseværdier for kvælstof, fosfor og organisk stof ved </P>  \r\n\r\n<P>udledninger til vandløb, søer eller havet fra offentlige </P>  \r\n\r\n<P>spildevandsanlæg, 2) om begrænsning af kvælstof og fosfor i </P>  \r\n\r\n<P>spildevandet fra industrielle virksomheder m.v. og 3) om </P>  \r\n\r\n<P>indretning og drift af dambrug. </P>  \r\n\r\n<P>I bekendtgørelsen om faste grænseværdier for udledninger fra </P>  \r\n\r\n<P>kommunale spildevandsanlæg fastsættes der generelt gældende </P>  \r\n\r\n<P>grænseværdier for alle offentlige spildevandsanlæg over en vis </P>  \r\n\r\n<P>størrelse. Disse generelt gældende grænseværdier er uden videre </P>  \r\n\r\n<P>bindende for de større kommunale spildevandsanlæg. De skærpede </P>  \r\n\r\n<P>krav til de kommunale udledningstilladelser kan medføre, at </P>  \r\n\r\n<P>kommunalbestyrelserne pålægger virksomheder, der er tilsluttet </P>  \r\n\r\n<P>det offentlige spildevandsanlæg at gennemføre forrensning. </P>  \r\n\r\n<P>Sådanne udgifter til investeringer i forrensning på de enkelte </P>  \r\n\r\n<P>virksomheder, skal efter lovforslaget kunne opnå støtte, når </P>  \r\n\r\n<P>investeringen er begrundet i opfyldelsen af de skærpede krav til </P>  \r\n\r\n<P>de offentlige anlæg. </P>  \r\n\r\n<P>Bekendtgørelsen om begrænsning af kvælstof og fosfor i spildevandet </P>  \r\n\r\n<P>fra industrielle virksomheder m.v. gælder for virksomheder, som </P>  \r\n\r\n<P>udleder spildevand til vandløb, søer eller havet enten direkte </P>  \r\n\r\n<P>eller gennem tilslutning til et kommunalt spildevandsanlægs </P>  \r\n\r\n<P>udløbsledning nedenfor rensningsanlægget. Disse virksomheder skal </P>  \r\n\r\n<P>ansøge amtsrådet om tilladelse til fortsat udledning af kvælstof </P>  \r\n\r\n<P>og fosfor, såfremt virksomhedens udledning af de nævnte stoffer </P>  \r\n\r\n<P>ligger over en vis mindste grænse. Investeringerne til </P>  \r\n\r\n<P>opfyldelsen af de krav, der efter bekendtgørelsen stilles til </P>  \r\n\r\n<P>disse virksomheder om rensning af spildevandet ved anvendelse af </P>  \r\n\r\n<P>bedst, tilgængelig teknologi, skal efter lovforslaget kunne opnå </P>  \r\n\r\n<P>støtte. </P>  \r\n\r\n<P>Også overfor de skærpede krav om spildevandsrensning, der vil blive </P>  \r\n\r\n<P>stillet i forbindelse med dambrugsbekendtgørelsen, skal der kunne </P>  \r\n\r\n<P>ydes støtte efter forslagets regler. </P>  \r\n\r\n<P>De skærpede krav, som begrunder støtte, vil således være af </P>  \r\n\r\n<P>forskellig art og rettet til forskellige typer af virksomheder, </P>  \r\n\r\n<P>idet der tilsigtes en samlet indsats overfor belastningen med </P>  \r\n\r\n<P>kvælstof og fosfor i vandløb, søer og havet. </P>  \r\n\r\n<P>De investeringer, hvortil der kan ydes støtte efter stk. 1, vil </P>  \r\n\r\n<P>herefter være investeringer til nedbringelse af indholdet af </P>  \r\n\r\n<P>kvælstof og fosfor i spildevandet. Foretages der rensning for </P>  \r\n\r\n<P>andre stoffer end kvælstof og fosfor, vil der som hovedregel ikke </P>  \r\n\r\n<P>kunne ydes støtte til den dermed forbundne del af </P>  \r\n\r\n<P>investeringsudgifterne. Dog kan der opnås støtte til rensning af </P>  \r\n\r\n<P>spildevandet for organisk materiale, hvis det udfra en </P>  \r\n\r\n<P>teknisk-økonomisk vurdering skønnes mest hensigtsmæssigt at opnå </P>  \r\n\r\n<P>en begrænsning af udledningen af kvælstof og fosfor ved en </P>  \r\n\r\n<P>rensning af spildevandet for organisk materiale. </P>  \r\n\r\n<P>Det er dog i alle tilfælde en forudsætning for at opnå støtte, at </P>  \r\n\r\n<P>investeringen er gennemført til opfyldelse af et endelig </P>  \r\n\r\n<P>administrativt fastsat krav eller i medfør af de nævnte </P>  \r\n\r\n<P>bekendtgørelser eller andre regler i miljølovgivningen, herunder </P>  \r\n\r\n<P>reglerne om recipientkvalitetsplanlægning. </P>  \r\n\r\n<P>Efter stk. 2 kan der også ydes støtte til virksomheder, der er </P>  \r\n\r\n<P>tilsluttet et offentlig spildevandsanlæg, hvis der i forbindelse </P>  \r\n\r\n<P>med de skærpede krav til det offentlige anlægs udledning stilles </P>  \r\n\r\n<P>krav om gennemførelse af forrensning på de enkelte virksomheder. </P>  \r\n\r\n<P>I denne situation kan der ydes støtte til investeringer i </P>  \r\n\r\n<P>forrensning for kvælstof, fosfor og organisk stof. Støtte kan </P>  \r\n\r\n<P>imidlertid også opnås til investeringer i forbindelse med krav om </P>  \r\n\r\n<P>forrensning for andre stoffer, f.eks. tungmetaller, når kravet om </P>  \r\n\r\n<P>forrensning er begrundet i, at der ud fra en samlet </P>  \r\n\r\n<P>teknisk-økonomisk vurdering herved opnås en bedre rensning for </P>  \r\n\r\n<P>kvælstof, fosfor og organisk stof i det offentlige rensningsanlæg. </P>  \r\n\r\n<P>Hvis det til opfyldelse af Vandmiljøplanens krav findes mest </P>  \r\n\r\n<P>hensigtsmæssigt at kræve, at een af de i stk. 1 nævnte </P>  \r\n\r\n<P>industrivirksomheder skal tilsluttes det offentlige </P>  \r\n\r\n<P>spildevandsanlæg, kan der også ydes støtte til de investeringer </P>  \r\n\r\n<P>til forrensning, som kommunalbestyrelsen måtte stille krav om i </P>  \r\n\r\n<P>forbindelse med tilslutningen. </P>  \r\n\r\n<P>Miljøministeren vil med hjemmel i Miljøbeskyttelsesloven fastsætte </P>  \r\n\r\n<P>regler om, at kommunalbestyrelserne i sager om forrensning på </P>  \r\n\r\n<P>tilsluttede virksomheder, som følge af skærpede krav til det </P>  \r\n\r\n<P>offentlige spildevandsanlæg, skal påbyde de pågældende </P>  \r\n\r\n<P>virksomheder at fremkomme med et projekt til forrensning af </P>  \r\n\r\n<P>spildevand. </P>  \r\n\r\n<P>Vurderingen af projektet skal herefter indgå som en forudsætning for </P>  \r\n\r\n<P>den endelige kravfastsættelse til virksomheden. </P>  \r\n\r\n<P>Ved administrationen af støtteordningen for såvidt angår forrensning </P>  \r\n\r\n<P>på tilsluttede virksomheder, vil der blive taget udgangspunkt i </P>  \r\n\r\n<P>denne projektvurdering. </P>  \r\n\r\n<P>Anlægsudgifter, der samlet udgør mindre end 10.000 kr. kan ikke opnå </P>  \r\n\r\n<P>støtte. </P>  \r\n\r\n<P>Der kan ikke ydes støtte til offentligt ejede virksomheder eller </P>  \r\n\r\n<P>anlæg. For så vidt angår miljøinvesteringer i landbrugets </P>  \r\n\r\n<P>forædlingsvirksomheder, vil der på anden måde blive ydet </P>  \r\n\r\n<P>kompensation hertil. </P>  \r\n\r\n<P>Til kapitel 2 </P>  \r\n\r\n<P>Til § 2 </P>  \r\n\r\n<P>Støtten ydes som et konkret tilskud på 15 pct. af </P>  \r\n\r\n<P>investeringsbeløbet. Som nævnt i de almindelige bemærkninger skal </P>  \r\n\r\n<P>lovforslaget ses i sammenhæng med muligheden for </P>  \r\n\r\n<P>straksafskrivning i medfør af lov om ændring af </P>  \r\n\r\n<P>afskrivningsloven. Dette indebærer, at virksomheden kan vælge, om </P>  \r\n\r\n<P>den vil foretage straksafskrivning eller søge om direkte tilskud. </P>  \r\n\r\n<P>Ved investeringsudgifter forstås i denne lov udgifter til etablering </P>  \r\n\r\n<P>eller udbygning af fysiske anlæg. Støtten kan kun ydes til </P>  \r\n\r\n<P>udgifter til udbygning af eksisterende anlæg samt nyanlæg på </P>  \r\n\r\n<P>bestående virksomheder. Reparationer af eksisterende anlæg kan </P>  \r\n\r\n<P>således ikke begrunde støtte. Ved udbygning af eksisterende </P>  \r\n\r\n<P>rensningsanlæg er det en forudsætning for at støtte kan ydes, at </P>  \r\n\r\n<P>anlæggets rensningsgrad forøges. Der kan ikke ydes støtte til </P>  \r\n\r\n<P>udgifter eller tab for virksomheden i forbindelse med </P>  \r\n\r\n<P>produktionsomlægninger, ændret råvaresammensætning eller </P>  \r\n\r\n<P>nedlæggelse af særligt forureningsbelastende dele af </P>  \r\n\r\n<P>produktionen, uanset om der herved kan opnås en nedbringelse af </P>  \r\n\r\n<P>spildevandsbelastningen. Støtte kan ikke ydes til investeringer, </P>  \r\n\r\n<P>der straksafskrives, og omvendt. Den del af investeringsbeløbet, </P>  \r\n\r\n<P>hvortil der ikke er ydet tilskud, kan fradrages efter de </P>  \r\n\r\n<P>almindeligt gældende regler. </P>  \r\n\r\n<P>Støtten medregnes til modtagerens skattepligtige indkomst, jf. </P>  \r\n\r\n<P>statsskattelovens § 4, litra c. </P>  \r\n\r\n<P>Alle omkostninger, der er nødvendige for investeringens </P>  \r\n\r\n<P>gennemførelse, er støtteberettigede. Det vil sige materialer og </P>  \r\n\r\n<P>lønomkostninger. </P>  \r\n\r\n<P>De støtteberettigede udgifter er excl. moms. </P>  \r\n\r\n<P>Det skal bemærkes, at værdien af arbejde, udført af virksomhedens </P>  \r\n\r\n<P>ejer og ansatte, ikke er støtteberettiget. </P>  \r\n\r\n<P>Til § 3 </P>  \r\n\r\n<P>Støtte kan kun ydes til investeringer, der gennemføres til </P>  \r\n\r\n<P>opfyldelse af krav, der er fastsat ved endelig administrativ </P>  \r\n\r\n<P>afgørelse, eller er fastsat i særlige regler herom. </P>  \r\n\r\n<P>Heri ligger, at de investeringsudgifter, hvortil der kan opnås </P>  \r\n\r\n<P>støtte, skal svare til krav, der er fastsat i afgørelser truffet </P>  \r\n\r\n<P>af amtsråd eller kommunalbestyrelser efter bekendtgørelserne om </P>  \r\n\r\n<P>kommunale spildevandsanlæg og om industrielle udledninger, eller </P>  \r\n\r\n<P>til krav fastsat i bekendtgørelsen om dambrug. Virksomhedernes </P>  \r\n\r\n<P>eventuelle rensningsforanstaltninger, som måtte være iværksat </P>  \r\n\r\n<P>uden baggrund i sådanne krav, er ikke støtteberettigede. Den </P>  \r\n\r\n<P>administrative afgørelse skal enten være upåklaget efter udløbet </P>  \r\n\r\n<P>af klagefristen i 1. og 2. instans eller være truffet af </P>  \r\n\r\n<P>Miljøankenævnet, inden investeringen foretages. Hensigten med den </P>  \r\n\r\n<P>foreslåede bestemmelse er at sikre, at alle ankemuligheder er </P>  \r\n\r\n<P>udtømt før investeringen foretages, da det først herefter kan </P>  \r\n\r\n<P>fastslås, hvilke foranstaltninger der konkret skal udføres for at </P>  \r\n\r\n<P>opfylde miljøkravene. </P>  \r\n\r\n<P>Støtte kan kun ydes een gang pr. virksomhed. Dette gælder uanset om </P>  \r\n\r\n<P>der er stillet krav om ændring eller etablering af flere anlæg på </P>  \r\n\r\n<P>samme virksomhed eller om udbygning/ændring af anlæggene i flere </P>  \r\n\r\n<P>etaper. </P>  \r\n\r\n<P>Til § 4 </P>  \r\n\r\n<P>Baggrunden for fastsættelsen af støtteperioden er den i </P>  \r\n\r\n<P>Vandmiljøplanen fastsatte frist for nedbringelse af udledninger </P>  \r\n\r\n<P>af fosfor og kvælstof inden 1. januar 1993. </P>  \r\n\r\n<P>Fristen for indsendelse af ansøgningen er til amtsråd og </P>  \r\n\r\n<P>kommunalbestyrelser den 1. juli 1993. Herved tages der bl.a. </P>  \r\n\r\n<P>hensyn til, at der må forudses at medgå tid til den </P>  \r\n\r\n<P>regnskabsmæssige opgørelse efter investeringens afslutning. </P>  \r\n\r\n<P>Til kapitel 3 </P>  \r\n\r\n<P>Til §§ 6, 7 og 8 </P>  \r\n\r\n<P>For at sikre, at støtte efter denne lov og straksafskrivning efter </P>  \r\n\r\n<P>lov om skattemæssige afskrivninger m.v. meddeles på samme </P>  \r\n\r\n<P>grundlag, er det nødvendigt, at miljømyndighederne i begge </P>  \r\n\r\n<P>tilfælde påser, at de gennemførte investeringer er i </P>  \r\n\r\n<P>overensstemmelse med de krav, der er fastsat til virksomhedens </P>  \r\n\r\n<P>spildevandsforhold, og meddeler attestation herom. </P>  \r\n\r\n<P>Ansøgning om støtte eller ansøgning om attestation til brug ved </P>  \r\n\r\n<P>straksafskrivning kan først indsendes, når investeringen er </P>  \r\n\r\n<P>gennemført. </P>  \r\n\r\n<P>Ansøgningen skal indsendes til den miljømyndighed, som har tilsynet </P>  \r\n\r\n<P>med virksomhedens spildevandsforhold, jf. de nærmere regler herom </P>  \r\n\r\n<P>i §§ 7 og 8. </P>  \r\n\r\n<P>Der tænkes udarbejdet særlige ansøgningsskemaer, hvorpå de fornødne </P>  \r\n\r\n<P>attestationer skal ske, jf. reglerne i §§ 7 og 8. </P>  \r\n\r\n<P>I tilfælde af, at miljøministeren i medfør af </P>  \r\n\r\n<P>Miljøbeskyttelseslovens § 69 a træffer beslutning om, at </P>  \r\n\r\n<P>afgørelse om visse virksomheders spildevandsforhold skal træffes </P>  \r\n\r\n<P>af ministeren i 1. instans, skal ansøgningen indsendes til </P>  \r\n\r\n<P>miljøministeren, som foretager de attestationer, som efter § 7 er </P>  \r\n\r\n<P>henlagt til amtsrådet. </P>  \r\n\r\n<P>Som følge af de skærpede krav til de offentlige spildevandsanlæg vil </P>  \r\n\r\n<P>det i en række tilfælde være nødvendigt eller hensigtsmæssigt, at </P>  \r\n\r\n<P>kommunalbestyrelsen gennemgår og ændrer de tilladelser, der er </P>  \r\n\r\n<P>gældende for tilsluttede virksomheders tilledning til det </P>  \r\n\r\n<P>offentlige anlæg. Som nævnt i bemærkningerne til § 1, kan der </P>  \r\n\r\n<P>også blive tale om, at kommunalbestyrelsen stiller krav om </P>  \r\n\r\n<P>forrensning på virksomheder, der leder spildevand til det </P>  \r\n\r\n<P>kommunale rensningsanlæg. </P>  \r\n\r\n<P>I disse tilfælde skal ansøgning om støtte eller attestation til brug </P>  \r\n\r\n<P>ved straksafskrivning indsendes til kommunalbestyrelsen. </P>  \r\n\r\n<P>Til § 9 </P>  \r\n\r\n<P>Dersom amtsrådet eller kommunalbestyrelsen ikke finder, at den </P>  \r\n\r\n<P>gennemførte investering er i overensstemmelse med de krav, der er </P>  \r\n\r\n<P>stillet til virksomheden, træffer amtsrådet eller </P>  \r\n\r\n<P>kommunalbestyrelsen afgørelse om, at attestation ikke kan </P>  \r\n\r\n<P>meddeles. </P>  \r\n\r\n<P>Ansøgeren har mulighed for at påklage denne afgørelse til </P>  \r\n\r\n<P>Miljøstyrelsen inden for den normale klagefrist på 4 uger. </P>  \r\n\r\n<P>Til kapitel 4 </P>  \r\n\r\n<P>Til § 14 </P>  \r\n\r\n<P>Baggrunden for denne bestemmelse er, at det er særdeles vanskeligt </P>  \r\n\r\n<P>at forudse, hvornår i perioden de støtteberettigede investeringer </P>  \r\n\r\n<P>gennemføres og afsluttes, så udbetaling af støtte kan ske, jf. de </P>  \r\n\r\n<P>almindelige bemærkninger. Hvis bevillingerne i et finansår ikke </P>  \r\n\r\n<P>slår til, overføres ansøgningerne i datoorden til følgende </P>  \r\n\r\n<P>finansår. </P>  \r\n\r\n<P>Til § 15 </P>  \r\n\r\n<P>Miljøministerens beføjelser efter loven forventes henlagt til </P>  \r\n\r\n<P>Miljøstyrelsen. </P>  \r\n\r\n<P>Da der vil blive ydet støtte med en fast støtteprocent for alle </P>  \r\n\r\n<P>støtteberettigede investeringer skønnes det ikke at være </P>  \r\n\r\n<P>nødvendigt, at Miljøstyrelsens afgørelser skal kunne indbringes </P>  \r\n\r\n<P>for anden administrativ myndighed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00129"
        },
        {
            "displayName": "Entydig dokumentidentifikation",
            "displayValue": "CL004772"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}