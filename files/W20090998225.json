{
    "id": 129283,
    "title": "Svig, kompetence til at træffe afgørelse, hjemvisning",
    "documentTypeId": "240",
    "isSagsforlobPeriodValid": true,
    "shortName": "KEN nr 9982 af 26/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Svig, kompetence til at træffe afgørelse, hjemvisning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet havde modtaget dagpenge samtidig med, at han deltog i en uddannelse til lærer. Uddannelsen var SU-berettiget og en heltidsuddannelse. Medlemmet havde ikke oplyst over for a-kassen, at han deltog i denne uddannelse.</div>\r\n        </p>\r\n        <p class=\"Tekst2\">\r\n          <div>A-kassen traf afgørelse den 25. november 2008, hvorefter medlemmet skulle tilbagebetale dagpenge og have en svigskarantæne.</div>\r\n        </p>\r\n        <p class=\"Tekst2\">\r\n          <div>Denne afgørelse klagede medlemmet over og direktoratet indhentede yderligere oplysninger.</div>\r\n        </p>\r\n        <p class=\"Tekst2\">\r\n          <div>Den 29. januar 2009 meddelte direktoratet medlemmet, at direktoratet havde gennemgået sagen og vurderet, at sagen ikke kunne bedømmes på det foreliggende grundlag. Direktoratet havde derfor hjemvist sagen til ny behandling i a-kassen. Sagen betragtedes som afsluttet i direktoratet. A-kassen skulle træffe ny afgørelse, som medlemmet havde mulighed for at klage over. Hvis medlemmet havde spørgsmål, bad direktoratet ham henvende sig til a-kassen.</div>\r\n        </p>\r\n        <p class=\"Tekst2\">\r\n          <div>Der var herefter ingen korrespondance med medlemmet før direktoratet den 20. februar 2009 traf afgørelse om, at medlemmet skulle tilbagebetale dagpenge og have en svigskarantæne, da han havde modtaget dagpenge med urette.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at direktoratet samtidig med hjemvisningen havde ophævet a-kassens afgørelse af 25. november 2008.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at direktoratet med sin melding til a-kassen om, at a-kassen skulle træffe en ny afgørelse med inddragelse af endnu et – i øvrigt selvstændigt - forhold, tilkendegav, at direktoratet ikke ønskede at opretholde a-kassens afgørelse, som alene vedrørte tilbagebetaling og svig.</div>\r\n        </p>\r\n        <p class=\"Tekst2\">\r\n          <div>Medlemmet hørte ikke noget fra a-kassen eller direktoratet før den 20. februar 2009, hvor direktoratet traf afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at direktoratet ikke kunne træffe afgørelse før a-kassen på ny havde truffet afgørelse i sagen, jf. §§ 88 og 98 i lov om arbejdsløshedsforsikring mv.</div>\r\n        </p>\r\n        <p class=\"Tekst2\">\r\n          <div>Ankenævnet ophævede således direktoratets afgørelse, og direktoratet anmodedes om at foranledige, at a-kassen traf ny afgørelse som 1. instans.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den .</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Ankenævnet finder, at direktoratet ikke kunne træffe afgørelse i sagen, da direktoratet den 29. januar 2009 havde hjemvist sagen til a-kassen, og samtidig anses for at have ophævet a-kassens tidligere afgørelse.</p>\r\n      <p class=\"TekstV\">Ankenævnet ophæver således direktoratets afgørelse, og direktoratet anmodes om at foranledige, at a-kassen træffer ny afgørelse som 1. instans.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> du den 20. august 2007 meldte dig ledig,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ved afgørelse af 17. september 2007 meddelte, at du havde ret til dagpenge fra den 20. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 20. august 2007 vejledte dig om rådighed, herunder samme dag bl.a. udleverede pjecen ”Dagpenge og uddannelse”,</p>\r\n        <p class=\"Liste1\"><span class=\"Liste1Nr\" id=\"\">–</span> du i august 2004 startede på XX Dag-og Aftenseminarium med forventet afslutning med lærereksamen med udgangen af juni 2008. Studiet betragtes som et fuldtidsstudium og er SU berettiget,</p>\r\n        <p class=\"Liste1\"><span class=\"Liste1Nr\" id=\"\">–</span> du ved møde i a-kassen den 18. januar 2008 oplyste, at du siden august 2004 havde været tilmeldt lærerseminariet,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen, senest den 25. november 2008 har truffet afgørelse om tilbagebetaling af dagpenge og indstillede, at du skulle have en effektiv karantæne for svig, og</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet den 29. januar 2009 hjemviste sagen til ny behandling i a-kassen.</p>\r\n      </p>\r\n      <p class=\"TekstV\">Arbejdsdirektoratet traf den 20. februar 2009 afgørelse om, at du havde modtaget dagpenge med urette. Du skulle betale beløbet tilbage og have en effektiv karantæne på 962 timer.</p>\r\n      <p class=\"TekstV\">Ankenævnet finder, at direktoratet ikke kunne træffe afgørelse i sagen, da direktoratet den 29. januar 2009 havde hjemvist sagen til a-kassen og samtidig anses for at have ophævet a-kassens afgørelse, jf. nedenfor.</p>\r\n      <p class=\"TekstV\">Ankenævnet har herved lagt vægt på, at direktoratet i brev af 29. januar 2008 til dig meddelte følgende:</p>\r\n      <p class=\"TekstV\">”Arbejdsdirektoratet har gennemgået din sag og vurderet, at den ikke kan bedømmes på det foreliggende grundlag. Vi har derfor hjemvist sagen til ny behandling i a-kassen.</p>\r\n      <p class=\"TekstV\">Sagen betragtes som afsluttet i direktoratet.</p>\r\n      <p class=\"TekstV\">A-kassen skal træffe ny afgørelse, som du har mulighed for at klage over.</p>\r\n      <p class=\"TekstV\">Hvis du har spørgsmål, bedes du henvende dig til a-kassen.”</p>\r\n      <p class=\"TekstV\">Ankenævnet anser direktoratet for samtidig med hjemvisningen at have ophævet a-kassens tidligere afgørelse af 25. november 2008.</p>\r\n      <p class=\"TekstV\">Ankenævnet lægger vægt på, at direktoratet med sin melding til a-kassen om, at a-kassen skulle træffe en ny afgørelse med inddragelse af endnu et – i øvrigt selvstændigt - forhold, tilkendegav, at direktoratet ikke ønskede at opretholde a-kassens afgørelse, som alene vedrørte tilbagebetaling og svig.</p>\r\n      <p class=\"TekstV\">Du hørte ikke noget fra a-kassen eller direktoratet før den 20. februar 2009, hvor direktoratet traf afgørelse om tilbagebetaling og svigskarantæne.</p>\r\n      <p class=\"TekstV\">Ankenævnet finder, at direktoratet ikke kunne træffe afgørelse før a-kassen på ny havde truffet afgørelse i sagen, jf. §§ 88 og 98 i lov om arbejdsløshedsforsikring mv.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> §§ 88 og 98 i lov om arbejdsløshedsforsikring mv., jf. lovbekendtgørelse nr. 975 af 26. september 2008.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">xxx</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 975 af 26. september 2008.</span></p>\r\n      <p class=\"TekstV\" style=\"text-align: Center;\"><span class=\"Italic\">Statens tilsyn med de anerkendte arbejdsløshedskasser, administration af forsikringssystemet m.v.</span></p>\r\n      <p class=\"TekstV\"><span class=\"Bold\">§ 88.</span> Direktøren for Arbejdsdirektoratet fører tilsyn med de anerkendte arbejdsløshedskasser. Tilsynet omfatter kassernes administration, økonomi, regnskaber og revision samt kassernes medlemmer. Direktøren er endvidere kasserne behjælpelig med oplysning og vejledning.</p>\r\n      <p class=\"TekstV\"><span class=\"Italic\">Stk. 2.</span> Direktøren for Arbejdsdirektoratet fører et særligt tilsyn med arbejdsløshedskassernes administration af reglerne om rådighed og selvforskyldt ledighed, jf. §§ 62, 63 og 63 a.</p>\r\n      <p class=\"TekstV\"><span class=\"Italic\">Stk. 3.</span> Direktøren for Arbejdsdirektoratet kan som led i tilsynet ændre en arbejdsløshedskasses afgørelser om medlemmernes rettigheder og pligter efter denne lov eller pålægge kassen at træffe afgørelse om disse forhold. Kassens afgørelser kan ændres såvel til gunst som til ugunst for medlemmerne</p>\r\n      <p class=\"TekstV\" style=\"text-align: Center;\"><span class=\"Italic\">Klageadgang</span></p>\r\n      <p class=\"TekstV\"><span class=\"Bold\">§ 98.</span> Klage over arbejdsløshedskassernes afgørelser efter denne lov kan af den, afgørelsen vedrører, indbringes for direktøren for Arbejdsdirektoratet inden 4 uger efter, at klageren har fået meddelelse om afgørelsen. Klagen sendes til kassens hovedledelse, der skal vurdere sagen på ny. Fastholder kassens hovedledelse helt eller delvis afgørelsen, videresender denne klagen sammen med sagens akter til direktøren for Arbejdsdirektoratet. Nærmere regler udarbejdes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">Stk. 2.</span> Direktøren for Arbejdsdirektoratet kan se bort fra overskridelse af klagefristen i stk. 1, når der er særlig grund hertil. Direktøren for Arbejdsdirektoratets afgørelse herom kan ikke indbringes for anden administrativ myndighed.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2009"
        },
        {
            "displayName": "Accession",
            "displayValue": "W20090998225"
        },
        {
            "displayName": "Entydig dokumentidentifikation",
            "displayValue": "BE003874"
        },
        {
            "displayName": "Dato for indlæggelse",
            "displayValue": "28/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9982"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/06/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100158-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}