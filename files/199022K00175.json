{
    "id": 110665,
    "title": "1990 LSF 175   FORSLAG TIL LOV OM OPHÆVELSE AF LOV OM LOKALRADIOFONDEN M.V. ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 175",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 175 </P>  \r\n\r\n<P></P>  \r\n\r\n<P>Forslag til Lov om ophævelse af lov om Lokalradiofonden m.v. </P>  \r\n\r\n<P></P>  \r\n\r\n<P>Fremsat af kommunikationsministeren (Torben Rechendorff) </P>  \r\n\r\n<P></P>  \r\n\r\n<P>den 30. april 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 27. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910035330\"> Lov nr. 353 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P>  <I>Stk. 1.</I> Lov nr. 376 af 6. juli 1988 om Lokalradiofonden ophæves.  \r\n\r\n</P>  \r\n\r\n<P> <I>Stk. 2.</I> Selskaber, foreninger eller lignende, der efter lov om  \r\n\r\n radio- og fjernsynsvirksomhed har tilladelse til lokal radiovirksomhed,  \r\n\r\n betaler afgift til Lokalradiofonden sidste gang for 1. kvartal 1991. </P>  \r\n\r\n<P> <I>Stk. 3.</I> Der udbetales støtte af Lokalradiofonden sidste gang for  \r\n\r\n 1. kvartal 1991. </P>  \r\n\r\n<P> <B>§ 2 </B></P>  \r\n\r\n<P> I lov om radio- og fjernsynsvirksomhed, jf. lovbekendtgørelse nr. 339 af  \r\n\r\n 22. maj 1990, som ændret senest ved lov nr. 771 af 21. november 1990,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 15 a, stk. 6,</I> ophæves. </P>  \r\n\r\n<P>Stk. 7-8 bliver herefter stk. 6-7. </P>  \r\n\r\n<P> <B>2.</B> I <I>§ 15 f, stk. 4, nr. 3,</I> og <I>§ 22, stk. 2,</I> ændres  \r\n\r\n &#187;§ 15 a, stk. 7,&#187; til: &#187;§ 15 a, stk. 6,&#187;. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> Efter regler fastsat af kommunikationsministeren kan der  \r\n\r\n indtil udgangen af 1991 ydes støtte til de lokalradioer, der har modtaget  \r\n\r\n støtte af Lokalradiofonden for 1. kvartal 1991. </P>  \r\n\r\n<P> <I>Stk. 2.</I> Støtten forvaltes af det udvalg, som er nedsat i henhold  \r\n\r\n til § 15 h i lov om radio- og fjernsynsvirksomhed (udvalget vedrørende lokal  \r\n\r\n radio og tv). </P>  \r\n\r\n<P> <I>Stk. 3.</I> Udvalget træffer den endelige administrative afgørelse i  \r\n\r\n sager om udbetaling af støtte. </P>  \r\n\r\n<P> <B>§ 4 </B></P>  \r\n\r\n<P>  <I>Stk. 1.</I> Loven træder i kraft den 1. juli 1991. </P>  \r\n\r\n<P> <I>Stk. 2.</I> Det lån, som er optaget af Lokalradiofonden i medfør af §  \r\n\r\n 18 i lov om Lokalradiofonden, indfries den 1. juli 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P>  <I>Stk. 1.</I> Lov nr. 376 af 6. juli 1988 om Lokalradiofonden ophæves.  \r\n\r\n</P>  \r\n\r\n<P> <I>Stk. 2.</I> Selskaber, foreninger eller lignende, der efter lov om  \r\n\r\n radio- og fjernsynsvirksomhed har tilladelse til lokal radiovirksomhed,  \r\n\r\n betaler afgift til Lokalradiofonden sidste gang for 1. kvartal 1991. </P>  \r\n\r\n<P> <I>Stk. 3.</I> Der udbetales støtte af Lokalradiofonden sidste gang for  \r\n\r\n 1. kvartal 1991. </P>  \r\n\r\n<P> <B>§ 2 </B></P>  \r\n\r\n<P> I lov om radio- og fjernsynsvirksomhed, jf. lovbekendtgørelse nr. 339 af  \r\n\r\n 22. maj 1990, ophæves § 15 a, stk. 6. Stk. 7-8 bliver herefter stk. 6-7. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> Efter regler fastsat af kommunikationsministeren kan der  \r\n\r\n indtil udgangen af 1991 ydes støtte til de lokalradioer, der har modtaget  \r\n\r\n støtte af Lokalradiofonden for 1. kvartal 1991. </P>  \r\n\r\n<P> <I>Stk. 2.</I> Støtten forvaltes af det udvalg, som er nedsat i henhold  \r\n\r\n til § 15 h i lov om radio- og fjernsynsvirksomhed (Udvalget vedr. Lokal Radio  \r\n\r\n og TV). </P>  \r\n\r\n<P> <I>Stk. 3.</I> Udvalget træffer den endelige administrative afgørelse i  \r\n\r\n sager om udbetaling af støtte. </P>  \r\n\r\n<P> <B>§ 4 </B></P>  \r\n\r\n<P>  <I>Stk. 1.</I> Loven træder i kraft den 1. juli 1991. </P>  \r\n\r\n<P> <I>Stk. 2.</I> Det lån, som er optaget af Lokalradiofonden i medfør af §  \r\n\r\n 18 i lov om Lokalradiofonden, indfries den 1. juli 1991. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> + </P>  \r\n\r\n<P>+ </P>  \r\n\r\n<P>jhs stat lovf - side <I>Almindelige bemærkninger </I></P>  \r\n\r\n<P> I juni 1988 vedtog Folketinget loven om Lokalradiofonden (lov nr. 376 af  \r\n\r\n 6. juli 1988, se Folketingstidende 1987-88, 2. samling, sp. 295, 618, 929 og  \r\n\r\n 1063, tillæg A sp. 593, tillæg B sp. 259 og 323 og tillæg C sp. 145). Loven  \r\n\r\n trådte i kraft den 1. august 1988 og er ændret ved lov nr. 825 af 19.  \r\n\r\n december 1989 (lov om ændring af forskellige skatte- og afgiftslove mv.  \r\n\r\n (eftergivelse og henstand), se Folketingstidende 1989-90, 1. samling, sp. 66,  \r\n\r\n 336, 3348 og 3741, tillæg A sp. 143, tillæg B sp. 113 og tillæg C sp. 73).  \r\n\r\n Loven er optrykt som bilag. </P>  \r\n\r\n<P>Lokalradiofonden blev etableret som en støtteordning for lokalradioer med  \r\n\r\n et svagt økonomisk grundlag i forbindelse med en ændring af lov om radio- og  \r\n\r\n fjernsynsvirksomhed, der indførte reklame som finansieringskilde for lokal  \r\n\r\n radiovirksomhed. Fonden finansieres ikke ved statsstøtte, men ved at alle  \r\n\r\n lokalradioer betaler 10 pct. af deres samlede indtægter i afgift til fonden.  \r\n\r\n De indkomne midler fordeles efter objektive kriterier på grundlag af  \r\n\r\n oplysninger om den enkelte lokalradios sendetid og samlede indtægter. Fondens  \r\n\r\n midler og støtteordningen administreres af Udvalget vedr. Lokal Radio og TV,  \r\n\r\n medens told- og skattevæsenet administrerer og kontrollerer afgiftsordningen.  \r\n\r\n Støtteperioden er kvartalet. </P>  \r\n\r\n<P>I forbindelse med fondens tilblivelse blev det anslået, at  \r\n\r\n afgiftsprovenuet til fonden ville andrage ca. 36 mio. kr. årligt efter en  \r\n\r\n tilpasningsperiode. </P>  \r\n\r\n<P>Som nævnt blev afgiftsordningen indført samtidig med, at der blev åbnet  \r\n\r\n for reklamer i lokalradioerne. Det var derfor ifølge sagens natur uhyre  \r\n\r\n vanskeligt at foretage en sikker vurdering af radioernes fremtidige  \r\n\r\n indtægtsforhold. Af samme grund blev det i bemærkningerne anført, at man var  \r\n\r\n indstillet på at tage afgiftsordningens virkning op til vurdering i lyset af  \r\n\r\n de indhøstede erfaringer. </P>  \r\n\r\n<P>Lokalradiofonden har nu eksisteret i knap 3 år, og det må i dag  \r\n\r\n konstateres, at fondens indtægter er betydelig lavere end forventet. Fondens  \r\n\r\n indtægter, som har været faldende, var således i 1990 på kun godt 6 mio. kr.  \r\n\r\n Fondens lave indtægter skyldes især, at lokalradioernes reklameindtægter har  \r\n\r\n været væsentlig lavere end forventet. </P>  \r\n\r\n<P>Det bemærkes i den forbindelse, at toldvæsenet, der som nævnt  \r\n\r\n administrerer afgiftsordningen, som følge af påstande om omgåelse af  \r\n\r\n ordningen, i slutningen af 1989 foretog en nærmere undersøgelse af en række  \r\n\r\n radioers afgiftsforhold. På baggrund af undersøgelsen kunne det konkluderes,  \r\n\r\n at der ikke var noget, der tydede på, at fondens lave indtægter skyldtes  \r\n\r\n uretmæssige forhold. </P>  \r\n\r\n<P>Af fondens samlede indtægt i 1990 gik godt en trediedel til dækning af  \r\n\r\n administrationsomkostninger og afdrag på et lån på 10 mio. kr., som fonden  \r\n\r\n optog til finansiering af støtteordningen i forbindelse med etableringen af  \r\n\r\n fonden. </P>  \r\n\r\n<P>Fonden har derfor meget få støttemidler til rådighed. I nedenstående tabel  \r\n\r\n vises udviklingen i indtægter og støtteudbetalinger. Det bemærkes, at fonden  \r\n\r\n fra 3. kvartal 1989 har skullet hvile i sig selv økonomisk alene på grundlag  \r\n\r\n af afgiftsprovenuet. </P>  \r\n\r\n<PRE>  \r\n\r\n --------------------------------------------------------------------  \r\n\r\n Lokalradiofonden: indtægter og støtte (1.000 kr.)  \r\n\r\n Støtteperiode     Afgifts-     Samlet        Heraf      Støttesats*  \r\n\r\n                   provenu    udbetaling   lånekapital    pr. time  \r\n\r\n --------------------------------------------------------------------  \r\n\r\n 1/8 -31/12 1988   2.000      5.000        3.000           137 kr.  \r\n\r\n 1/1 -31/3  1989   2.100      3.700        1.600           150 kr.  \r\n\r\n 1/4 -30/6  1989   1.700      4.800        3.100           150 kr.  \r\n\r\n 1/7 -30/9  1989   1.800      1.800            0            65 kr.  \r\n\r\n 1/10-31/12 1989   1.800      1.800            0            60 kr.  \r\n\r\n 1/1 -31/3  1990   1.600      1.000            0            45 kr.  \r\n\r\n 1/4 -30/6  1990   1.600        900            0            35 kr.  \r\n\r\n 1/7 -30/9  1990   1.600        870            0            35 kr.  \r\n\r\n --------------------------------------------------------------------I  \r\n\r\n alt            14.200     19.870        7.700  \r\n\r\n --------------------------------------------------------------------*  \r\n\r\n</PRE>  \r\n\r\n<P>Den maksimale støtte pr. sendetime. I det omfang den pågældende radio har  \r\n\r\n andre indtægter, bevirker de en tilsvarende nedsættelse af støtten.  \r\n\r\n Konsekvensen har været, at fonden ved den seneste udbetaling af støtte for 3.  \r\n\r\n kvartal 1990 kun kunne supplere op til maksimalt 35 kr. pr. sendetime. Der  \r\n\r\n blev udbetalt i alt 870.000 kr. fordelt på 113 lokalradioer ud af i alt ca.  \r\n\r\n 350 igangværende radioer. 140 radioer havde søgt om støtte. Til sammenligning  \r\n\r\n kan anføres, at man forud for ordningens indførelse skønsmæssigt beregnede  \r\n\r\n radioernes støttebehov til en supplering af radioernes indtægter på op til  \r\n\r\n 360 kr. pr. sendetime. </P>  \r\n\r\n<P>Udvalget vedr. Lokal Radio og TV, der administrerer fondens midler og  \r\n\r\n støtteordningen, har siden slutningen af 1989 på baggrund af de indhøstede  \r\n\r\n erfaringer gjort kommunikationsministeren opmærksom på, at fonden ikke ville  \r\n\r\n være i stand til, af afgiftsprovenuet, både at udbetale rimelige støttebeløb  \r\n\r\n og at afholde udgifter til administration og afdrag på lån. Udvalget har på  \r\n\r\n den baggrund konkluderet, at fonden ikke med rimelighed ville kunne  \r\n\r\n opretholdes i sin nuværende form. </P>  \r\n\r\n<P>Endvidere har lokalradioerne i de senere år været inde i en gennemgribende  \r\n\r\n omstillingsproces. Lokalradioafgiften har her været en belastning for de  \r\n\r\n mange lokalradioer, der er i en vanskelig økonomisk situation, men som  \r\n\r\n alligevel skal betale afgift til fonden. Der har da også fra lokalradioside  \r\n\r\n været fremført megen kritik af ordningen, og der har fra flere sider været  \r\n\r\n fremsat forslag om ophævelse af fonden. </P>  \r\n\r\n<P>Derudover har der været en del forsøg på omgåelse af afgifts- og  \r\n\r\n støtteordningen. Blandt andet fordi der maximalt kan ydes støtte til 28  \r\n\r\n timers ugentlig sendetid, har ordningen tilskyndet ansøgere til at foretage  \r\n\r\n en kunstig opsplitning af stationerne, så man kan indgive flere ansøgninger  \r\n\r\n på kortere sendetid. I det omfang lokale radionævn - og i forbindelse med  \r\n\r\n klagesager det centrale udvalg - har ment at have tilstrækkelige holdepunkter  \r\n\r\n for at antage, at der er søgt gennemført en sådan kunstig opsplitning, har  \r\n\r\n man nægtet at give flere sendetilladelser til reelt samme ansøger. Denne  \r\n\r\n sagsbehandling har imidlertid været vanskelig, og eksistensen af  \r\n\r\n Lokalradiofonden har således besværliggjort administrationen af hele  \r\n\r\n lokalradioordningen. </P>  \r\n\r\n<P>Endvidere medfører fonden, at der sker en økonomisk tilpasning, således at  \r\n\r\n radioer, der modtager støtte, ikke tilskyndes til at opnå indtægter ad anden  \r\n\r\n vej. </P>  \r\n\r\n<P>På denne baggrund må det konstateres, at ordningen ikke fungerer efter  \r\n\r\n hensigten, og det foreslås derfor, at Lokalradiofonden nedlægges. </P>  \r\n\r\n<P>Det er fortsat regeringens holdning, at der ikke skal ydes statsstøtte til  \r\n\r\n lokalradioerne. Eventuelle støttebehov må derfor henvises til lokal  \r\n\r\n finansiering i overensstemmelse med ordningens lokale karakter, ligesom  \r\n\r\n radioerne på linie med andre kulturelle institutioner, foreninger og lign.  \r\n\r\n kan søge om støtte inden for allerede eksisterende støtteordninger på det  \r\n\r\n kulturelle område. </P>  \r\n\r\n<P>Regeringen er dog samtidig indstillet på, at eftergive fonden det lån, som  \r\n\r\n blev optaget i forbindelse med ordningens etablering, ligesom der foreslås  \r\n\r\n etableret en overgangsordning, således at de lokalradioer, som hidtil har  \r\n\r\n fået støtte, indtil udgangen af 1991 fortsat kan modtage en vis støtte og  \r\n\r\n således få rimelig tid til at indstille sig på de ændrede  \r\n\r\n finansieringsforhold. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Fondens sidste ordinære afgifts- og støtteperiode vil være 1. kvartal  \r\n\r\n 1991. </P>  \r\n\r\n<P> <I>Til § 2 </I></P>  \r\n\r\n<P> Forslaget er en konsekvens af nedlæggelsen af fonden. Bestemmelsen lyder  \r\n\r\n således: &#187;Efter regler fastsat af ministeren kan der ydes støtte til  \r\n\r\n lokal radiovirksomhed. Støtten ydes af en fond, der etableres ved lov&#171;.  \r\n\r\n<BR>  \r\n\r\n</P>  \r\n\r\n<P> <I>Til § 3 </I></P>  \r\n\r\n<P> Til stk. 1 </P>  \r\n\r\n<P>Bestemmelsen fastslår, at kun de radioer, der har fået tildelt støtte fra  \r\n\r\n fonden for 1. kvartal 1991, vil have mulighed for at søge støtte i en  \r\n\r\n overgangsordning omfattende de sidste 3 kvartaler i 1991. Støtten udbetales  \r\n\r\n fortsat kvartalsvis og udgør, såfremt lokalradioen fortsat udøver  \r\n\r\n programvirksomhed, henholdsvis 75 pct., 50 pct. og 25 pct. af det  \r\n\r\n støttebeløb, lokalradioen har modtaget for 1. kvartal 1991. </P>  \r\n\r\n<P>Ordningen bygger på gradvis lavere støttebeløb, således at radioerne  \r\n\r\n tilskyndes til at finde alternative indtjenings- og støttemuligheder inden  \r\n\r\n overgangsperiodens udløb. Radioer, der i løbet af overgangsperioden ophører  \r\n\r\n med at udøve lokal programvirksomhed, vil ikke være berettigede til støtte.  \r\n\r\n Retten til støtte vil bortfalde fra og med det kvartal, hvori radioen er  \r\n\r\n ophørt med programvirksomheden. Såfremt radioen på et senere tidspunkt i  \r\n\r\n løbet af overgangsordningen genoptager virksomheden, vil radioen ikke være  \r\n\r\n berettiget til støtte. </P>  \r\n\r\n<P>Lokalradioer, der ønsker at søge støtte, skal senest 1 måned efter udløbet  \r\n\r\n af hver støtteperiode indsende ansøgning på et særligt skema til Udvalget  \r\n\r\n vedr. Lokal Radio og TV. Før ansøgningen indsendes til udvalget, skal den  \r\n\r\n være påtegnet af det lokale radionævn, som skal attestere, om radioen fortsat  \r\n\r\n udøver lokal programvirksomhed. </P>  \r\n\r\n<P>Til stk. 2 </P>  \r\n\r\n<P>Forvaltningen af overgangsordningen henlægges til Udvalget vedr. Lokal  \r\n\r\n Radio og TV, der i forvejen administrerer Lokalradiofondens støtteordning.  \r\n\r\n</P>  \r\n\r\n<P> <I>Til § 4 </I></P>  \r\n\r\n<P> Til stk. 1 </P>  \r\n\r\n<P>Forslaget indebærer, at der sikres en rimelig tid til afvikling af fonden.  \r\n\r\n</P>  \r\n\r\n<P>For så vidt angår de krav og forpligtigelser, der påhviler lokalradioerne  \r\n\r\n i medfør af de hidtil gældende regler, vil det fortsat være loven om  \r\n\r\n Lokalradiofonden og de tilhørende administrative bestemmelser, der finder  \r\n\r\n anvendelse. </P>  \r\n\r\n<P>Til stk. 2 </P>  \r\n\r\n<P>En nedlæggelse af fonden nødvendiggør en afvikling af det lån på 10 mio.  \r\n\r\n kr., som fonden med hjemmel i loven har optaget ved Finansministeriets  \r\n\r\n mellemkomst, idet lånet skulle tilbagebetales ud af afgiftsprovenuet. Fonden  \r\n\r\n foretager i overensstemmelse hermed den nødvendige opsparing til afdrag på  \r\n\r\n lånet i tiden indtil 1. juli 1991. En nedlæggelse af fonden bevirker, at  \r\n\r\n staten må afvikle den del af lånet, der resterer pr. 1. juli 1991. </P>  \r\n\r\n<P> <I>Lovforslagets økonomiske konsekvenser </I></P>  \r\n\r\n<P> En nedlæggelse af fonden indebærer merudgifter for staten, dels til  \r\n\r\n eftergivelse af den resterende del af det lån på 10 mio. kr., som fonden har  \r\n\r\n optaget, dels til overgangsordningen, der skønnes at beløbe sig til 1,5 mio.  \r\n\r\n kr. De samlede omkostninger vil være på ca. 9 mio. kr. Disse udgifter vil  \r\n\r\n blive afholdt inden for P&amp;T's bevilling for 1991 (nettotal). En  \r\n\r\n nedlæggelse af fonden vil samtidig betyde en årlig mindreudgift for told- og  \r\n\r\n skattevæsenet på ca. 300.000 kr. </P>  \r\n\r\n<P> <B>Bilag </B></P>  \r\n\r\n<P> Lov om Lokalradiofonden </P>  \r\n\r\n<P> <I>Lov nr. 376 af 6. juli 1988 som ændret ved lov nr. 825 af 19. december  \r\n\r\n 1989 </I></P>  \r\n\r\n<P>Formål </P>  \r\n\r\n<P>  <B>§ 1.</B> Der etableres en fond til støtte af lokal radiovirksomhed.  \r\n\r\n</P>  \r\n\r\n<P> <I>Stk. 2.</I> Lokalradiofonden skal udbetale støtte til lokalradioer,  \r\n\r\n som kan dokumentere at have et begrænset økonomisk grundlag. Trafik og  \r\n\r\n kommunikationsministeren fastsætter nærmere regler om støtteordningen. </P>  \r\n\r\n<P> <B>§ 2.</B> Fondens midler forvaltes af det udvalg, der er nævnt i § 15 h  \r\n\r\n i lov om radio- og fjernsynsvirksomhed. </P>  \r\n\r\n<P> <I>Stk. 2.</I> Udvalget aflægger årligt regnskab for fonden. Regnskabet  \r\n\r\n revideres af Rigsrevisionen. </P>  \r\n\r\n<P> <I>Finansiering </I></P>  \r\n\r\n<P>  <B>§ 3.</B> Selskaber, foreninger eller lignende, der efter lov om radio  \r\n\r\n og fjernsynsvirksomhed har tilladelse til lokal radiovirksomhed, skal svare  \r\n\r\n afgift til Lokalradiofonden efter reglerne i denne lov. Lokalradioer, hvis  \r\n\r\n tilladelse midlertidigt er inddraget, skal også svare afgift. </P>  \r\n\r\n<P> <B>§ 4.</B> Afgiftsgrundlaget udgøres af indtægter i forbindelse med:  \r\n\r\n</P>  \r\n\r\n<P>1. Leveringer af varer og ydelser, hvoraf lokalradioen betaler  \r\n\r\n merværdiafgift, og </P>  \r\n\r\n<P>2. gaver, tilskud eller lignende bortset fra tilskud fra Lokalradiofonden.  \r\n\r\n</P>  \r\n\r\n<P> <I>Stk. 2.</I> Gaver m.v. i form af af naturalier skal ikke medregnes i  \r\n\r\n afgiftsgrundlaget, såfremt de er bestemt til præmier i forbindelse med  \r\n\r\n lokalradioens konkurrencer eller deres værdi ikke overstiger 500 kr. </P>  \r\n\r\n<P> <B>§ 5.</B> Værdien af varer og ydelser efter § 4, nr. 1, opgøres efter  \r\n\r\n kapitel III i merværdiafgiftsloven, dog ekskl. afgiften efter nærværende lov.  \r\n\r\n</P>  \r\n\r\n<P> <I>Stk. 2.</I> Hvis størrelsen af lokalradioens indtægter efter § 4, stk.  \r\n\r\n 1, ikke kan anses forretningsmæssigt begrundet i dens egne forhold, kan  \r\n\r\n toldvæsenet påbyde, at værdien skal fastsættes efter reglerne i § 8, stk. 2,  \r\n\r\n i merværdiafgiftsloven, dog eksklusive afgiften. </P>  \r\n\r\n<P> <I>Stk. 3.</I> Værdien af gaver m.v., der ydes i form af naturalier,  \r\n\r\n ansættes til handelsværdien. </P>  \r\n\r\n<P> <B>§ 6.</B> Salg af varer og ydelser, hvoraf lokalradioen skal svare  \r\n\r\n merværdiafgift, medregnes til afgiftsgrundlaget i den afgiftsperiode, hvori  \r\n\r\n salget medregnes efter merværdiafgiftsloven. </P>  \r\n\r\n<P> <I>Stk. 2.</I> Gaver m.v. efter § 4, nr. 2, medregnes til  \r\n\r\n afgiftsgrundlaget i den afgiftsperiode, hvori gaven m.v. modtages. </P>  \r\n\r\n<P> <I>Stk. 3.</I> Reguleres den afgiftspligtige omsætning efter reglerne i  \r\n\r\n merværdiafgiftslovens § 13, stk. 5-7, kan der foretages tilsvarende  \r\n\r\n regulering af afgiftsgrundlaget efter nærværende lov. </P>  \r\n\r\n<P> <B>§ 7.</B> Afgiften udgør 10 pct. af afgiftsgrundlaget. </P>  \r\n\r\n<P> <I>Stk. 2.</I> Afgift, der ikke overstiger 1.500 kr. for en  \r\n\r\n afgiftsperiode, skal ikke indbetales. </P>  \r\n\r\n<P> <B>§ 8.</B> Afgiftsperioden er kvartalet. </P>  \r\n\r\n<P> <I>Stk. 2.</I> Lokalradioen skal senest 1 måned og 20 dage efter udløbet  \r\n\r\n af hver afgiftsperiode til toldvæsenet angive størrelsen af de indtægter, der  \r\n\r\n er nævnt i § 4. Afgivelsen skal være underskrevet af lokalradioens ansvarlige  \r\n\r\n ledelse. Hvis de betegnede afgiftstilsvar i en afgiftsperiode ikke overstiger  \r\n\r\n 1.500 kr., afgives alene erklæring herom. </P>  \r\n\r\n<P> <I>Stk. 3.</I> Afgiften forfalder til betaling 1 måned efter udløbet af  \r\n\r\n afgiftsperioden og skal indbetales til toldvæsenet senest 20 dage derefter.  \r\n\r\n</P>  \r\n\r\n<P> <I>Stk. 4.</I> Betales afgiften ikke rettidigt, skal der betales 1,3 pct.  \r\n\r\n i månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales, dog mindst 50 kr. for en afgiftsperiode. </P>  \r\n\r\n<P> <I>Regnskabsbestemmelser </I></P>  \r\n\r\n<P>  <B>§ 9.</B> Lokalradioer skal føre et regnskab, der kan danne grundlag  \r\n\r\n for opgørelse af afgiftstilsvaret for hver afgiftsperiode og for kontrollen  \r\n\r\n med afgiftens rigtige erlæggelse. </P>  \r\n\r\n<P> <I>Stk. 2.</I> Lokalradioer skal opbevare regnskabsmateriale, herunder  \r\n\r\n afregningsbilag, fakturakopier og oppgørelser i 5 år efter regnskabsårets  \r\n\r\n udløb. </P>  \r\n\r\n<P> <I>Stk. 3.</I> Trafik- og kommunikationsministeren fastsætter efter  \r\n\r\n forhandling med skatteministeren nærmere bestemmelser vedrørende  \r\n\r\n lokalradioernes regnskabsførelse. </P>  \r\n\r\n<P> <I>Kontrolbestemmelser </I></P>  \r\n\r\n<P>  <B>§ 10.</B> Toldvæsenet har til enhver tid mod behørig legitimation  \r\n\r\n uden retskendelse adgang til at foretage eftersyn i lokalradioer og til at  \r\n\r\n efterse disses forretningsbøger og øvrige regnskabsmateriale samt  \r\n\r\n korrespondance m.v. </P>  \r\n\r\n<P> <I>Stk. 2.</I> Lokalradioernes indehavere og ansatte skal være  \r\n\r\n toldvæsenet behjælpelig ved eftersyn nævnt i stk. 1. </P>  \r\n\r\n<P> <I>Stk. 3.</I> Forretningsbøger m.v. nævnt i stk. 1 skal efter anmodning  \r\n\r\n udleveres eller indsendes til toldvæsenet. </P>  \r\n\r\n<P> <B>§ 11.</B> Den, der har ydet penge eller andet af værdi til  \r\n\r\n lokalradioer, skal på begæring give toldvæsenet oplysning herom. </P>  \r\n\r\n<P> <I>Stk. 2.</I> Skatteministeren kan fastsætte regler om, at  \r\n\r\n skattemyndighederne giver toldvæsenet oplysning om forhold af betydning for  \r\n\r\n kontrollen med den opkrævede afgift, som de under den skattemæssige kontrol  \r\n\r\n bliver opmærksom på. </P>  \r\n\r\n<P> <B>§ 12.</B> Kan størrelsen af det afgiftsbeløb, der påhviler  \r\n\r\n lokalradioen, ikke opgøres på grundlag af regnskaber m.v., kan toldvæsenet  \r\n\r\n foretage skønsmæssig ansættelse af afgiftsniveauet. </P>  \r\n\r\n<P> <I>Stk. 2.</I> Trafik- og kommunikationsministeren fastsætter efter  \r\n\r\n forhandling med skatteministeren nærmere regler om afgiftens opkrævning m.v.,  \r\n\r\n herunder om gebyrer for erindringsskrivelser vedrørende betaling af afgiften.  \r\n\r\n</P>  \r\n\r\n<P> <I>Administrative bestemmelser </I></P>  \r\n\r\n<P>  <B>§ 13.</B> det lokale radionævn, der er omtalt i § 15 e i lov om radio  \r\n\r\n og fjernsynsvirksomhed, skal underrette toldvæsenet og Lokalradiofonden om,  \r\n\r\n hvilke foreninger, selskaber eller lignende der har fået tilladelse til lokal  \r\n\r\n radiovirksomhed, eller hvis tilladelse er ophørt. </P>  \r\n\r\n<P> <B>§ 14.</B> Det nævn, som er nedsat efter merværdiafgiftslovens § 37,  \r\n\r\n har den endelige administrative afgørelse af: </P>  \r\n\r\n<P>1. Spørgsmål om afgiftsgrundlaget. </P>  \r\n\r\n<P>2. Spørgsmål om den afgiftspligtige værdi. </P>  \r\n\r\n<P>3. Klager over skønsmæssige ansættelser efter § 12. </P>  \r\n\r\n<P> <I>Stk. 2.</I> Anmodning om indbringelse for nævnet skal være fremsat  \r\n\r\n senest 4 uger efter, at lokalradioen er gjort bekendt med ansættelsen. </P>  \r\n\r\n<P> <I>Stk. 3.</I> Det udvalg, der er nævnt i § 15 h i lov om radio- og  \r\n\r\n fjernsynsvirksomhed, træffer den endelige administrative afgørelse i sager om  \r\n\r\n støtteordningens administration. </P>  \r\n\r\n<P> <B>§ 15.</B> Krav efter denne lov tillægges udpantningsret. </P>  \r\n\r\n<P> <B>§ 15 a.</B> Reglerne om eftergivelse og henstand i  \r\n\r\n merværdiafgiftslovens § 39 d finder tilsvarende anvendelse på beløb, som  \r\n\r\n personer er pligtige at betale som erstatning for manglende afgift efter  \r\n\r\n denne lov fra selskaber, foreninger eller lignende. </P>  \r\n\r\n<P> <I>Straffebestemmelser </I></P>  \r\n\r\n<P>  <B>§ 16.</B> Med bøde straffes den, der forsætligt eller groft uagtsomt:  \r\n\r\n</P>  \r\n\r\n<P>1. Afgiver urigtige eller vildledende oplysninger eller fortier  \r\n\r\n oplysninger til brug for kontrollen med den opkrævede afgift. </P>  \r\n\r\n<P>2. Overtræder § 8, stk. 2, § 9, stk. 1 og 2, § 10, stk. 2 og 3, eller §  \r\n\r\n 11, stk. 1. </P>  \r\n\r\n<P> <I>Stk. 2.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller groft uagtsomt  \r\n\r\n overtræder bestemmelserne i forskrifterne. </P>  \r\n\r\n<P> <I>Stk. 3.</I> Den, der begår en af de nævnte overtrædelser med forsæt  \r\n\r\n til at unddrage sig betaling af afgiften, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P> <I>Stk. 4.</I> For overtrædelser, der begås af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n<P> <B>§ 17.</B> Skønnes en overtrædelse ikke at ville medføre højere straf  \r\n\r\n end bøde, kan trafik- og kommunikationsministeren eller den, han bemyndiger  \r\n\r\n dertil, tilkendegive den pågældende, at sagen kan afgøres uden retslig  \r\n\r\n forfølgning, såfremt den pågældende erklærer sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter anmodning  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P> <I>Stk. 2.</I> Med hensyn til tilkendegivelsen nævnt i stk. 1 finder  \r\n\r\n bestemmelserne i retsplejeloven om indhold af anklageskrift i politisager  \r\n\r\n anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelsen inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Når sager om de overtrædelser, der er nævnt i § 16,  \r\n\r\n indbringes for domstolene, behandles de som politisager. Retsmidlerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n<P> <I>Ikrafttræden m.v. </I></P>  \r\n\r\n<P>  <B>§ 18.</B> Lokalradiofonden kan overtage et lån på 20 mio. kr. til  \r\n\r\n finansiering af en overgangsordning. Lånet optages efter finansministerens  \r\n\r\n nærmere bestemmelse med henblik på at opnå de bedst mulige vilkår.  \r\n\r\n Finansministeren bemyndiges til at yde garanti af statskassen for betaling af  \r\n\r\n renter og afdrag samt andre løbende forpligtelser. </P>  \r\n\r\n<P> <B>§ 19.</B> Loven træder i kraft den 1. august 1988. </P>  \r\n\r\n<P> <I>Stk. 2.</I> Den første afgiftsperiode efter lovens ikrafttræden løber  \r\n\r\n fra den 1. august til den 31. december 1988. For denne periode forhøjes det  \r\n\r\n beløb, der er nævnt i § 7, stk. 2, og § 8, stk. 2, til 2.500 kr. </P>  \r\n\r\n<P> <B>§ 20.</B> Loven gælder ikke for Færøerne og Grønland. </P>  \r\n\r\n<P>Efter 2. behandling den 24. maj 1991 </P>  \r\n\r\n<P> <B>§ 1 </B></P>  \r\n\r\n<P>  <I>Stk. 1.</I> Lov nr. 376 af 6. juli 1988 om Lokalradiofonden ophæves.  \r\n\r\n</P>  \r\n\r\n<P> <I>Stk. 2.</I> Selskaber, foreninger eller lignende, der efter lov om  \r\n\r\n radio- og fjernsynsvirksomhed har tilladelse til lokal radiovirksomhed,  \r\n\r\n betaler afgift til Lokalradiofonden sidste gang for 1. kvartal 1991. </P>  \r\n\r\n<P> <I>Stk. 3.</I> Der udbetales støtte af Lokalradiofonden sidste gang for  \r\n\r\n 1. kvartal 1991. </P>  \r\n\r\n<P> <B>§ 2 </B></P>  \r\n\r\n<P> I lov om radio- og fjernsynsvirksomhed, jf. lovbekendtgørelse nr. 339 af  \r\n\r\n 22. maj 1990, som ændret senest ved lov nr. 771 af 21. november 1990,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 15 a, stk. 6,</I> ophæves. </P>  \r\n\r\n<P>Stk. 7-8 bliver herefter stk. 6-7. </P>  \r\n\r\n<P> <B>2.</B> I <I>§ 15 f, stk. 4, nr. 3,</I> og <I>§ 22, stk. 2,</I> ændres  \r\n\r\n &#187;§ 15 a, stk. 7,&#187; til: &#187;§ 15 a, stk. 6,&#187;. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> Efter regler fastsat af kommunikationsministeren kan der  \r\n\r\n indtil udgangen af 1991 ydes støtte til de lokalradioer, der har modtaget  \r\n\r\n støtte af Lokalradiofonden for 1. kvartal 1991. </P>  \r\n\r\n<P> <I>Stk. 2.</I> Støtten forvaltes af det udvalg, som er nedsat i henhold  \r\n\r\n til § 15 h i lov om radio- og fjernsynsvirksomhed (udvalget vedrørende lokal  \r\n\r\n radio og tv). </P>  \r\n\r\n<P> <I>Stk. 3.</I> Udvalget træffer den endelige administrative afgørelse i  \r\n\r\n sager om udbetaling af støtte. </P>  \r\n\r\n<P> <B>§ 4 </B></P>  \r\n\r\n<P>  <I>Stk. 1.</I> Loven træder i kraft den 1. juli 1991. </P>  \r\n\r\n<P> <I>Stk. 2.</I> Det lån, som er optaget af Lokalradiofonden i medfør af §  \r\n\r\n 18 i lov om Lokalradiofonden, indfries den 1. juli 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/1995"
        },
        {
            "displayName": "Accession",
            "displayValue": "199022K00175"
        },
        {
            "displayName": "Entydig dokumentidentifikation",
            "displayValue": "CL003230"
        },
        {
            "displayName": "Dato for førstegangsindlæggelse",
            "displayValue": "07/04/1995"
        },
        {
            "displayName": "Dato for indlæggelse",
            "displayValue": "07/04/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}