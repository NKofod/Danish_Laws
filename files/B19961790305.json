{
    "id": 82767,
    "title": "Bestemmelser om standardmasser til brug for planlægning af flyvning m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 17903 af 29/04/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om standardmasser til brug for  \r\n\r\n planlægning af flyvning m.v. </H1>  \r\n\r\n<P></P>  \r\n\r\n<P>I medfør af § 82 i lov om luftfart, jf. lovbekendtgørelse nr. 162 af 7.  \r\n\r\n marts 1994, fastsætter Statens Luftfartsvæsen herved efter bemyndigelse fra  \r\n\r\n Trafikministeriet, jf. bekendtgørelse nr. 171 af 28. april 1985 om  \r\n\r\n driftsforskrifter for luftfart med danske luftfartøjer, § 1, følgende: </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 Denne BL fastsætter bestemmelser for standardmasser til brug for  \r\n\r\n planlægning af flyvning m.v. med danske luftfartøjer. </P>  \r\n\r\n<P>1.2 Denne BL fastsætter endvidere tilsvarende bestemmelser for udenlandsk  \r\n\r\n registrerede luftfartøjer, der opereres i henhold til en dansk  \r\n\r\n driftstilladelse (AOC), jf. luftfartslovens § 4, stk. 2. </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Al flyvning </P>  \r\n\r\n<P>Luftfartøjschefen skal ved enhver form for flyvning sikre, </P>  \r\n\r\n<P>a. at aktuelle masser eller standardmasser anvendes i overensstemmelse med  \r\n\r\n reglerne i denne BL ved beregning af et luftfartøjs masse og tyngdepunkt, og  \r\n\r\n</P>  \r\n\r\n<P>b. at den håndbagage og de personlige effekter, der medføres i  \r\n\r\n passagerkabinen, under start og landing er placeret under passagerstol, i  \r\n\r\n hylde eller på anden dertil beregnet plads. </P>  \r\n\r\n<P> <B>2.2 Flyvning, der omfatter erhvervsmæssig transport af passagerer</B>  \r\n\r\n</P>  \r\n\r\n<P>2.2.1 Luftfartøjets ejer/bruger skal for flyvning, der omfatter  \r\n\r\n erhvervsmæssig transport af passagerer, udarbejde instruktioner, som skal  \r\n\r\n indarbejdes i driftshåndbogen, og som sikrer, </P>  \r\n\r\n<P>a. at aktuelle masser eller standardmasser anvendes i overensstemmelse med  \r\n\r\n reglerne i denne BL ved beregning af et luftfartøjs masse og tyngdepunkt,  \r\n\r\n</P>  \r\n\r\n<P>b. at der kun medtages håndbagage og personlige effekter i  \r\n\r\n passagerkabinen, og at al anden form for bagage bliver vejet, medmindre  \r\n\r\n standardmasser anvendes, jf. afsnit 3, og </P>  \r\n\r\n<P>c. at håndbagage, der medtages i passagerkabinen, under start og landing  \r\n\r\n er placeret under passagerstol, i hylde eller på anden dertil beregnet plads.  \r\n\r\n</P>  \r\n\r\n<P>2.2.2 Det af ejer/bruger udpegede personale til passagerekspedition ved  \r\n\r\n afgangsflyvepladsen skal sikre, at passagerer kun medfører håndbagage og  \r\n\r\n personlige effekter i passagerkabinen, og at al anden bagage vejes, medmindre  \r\n\r\n standardmasser anvendes, jf. afsnit 3. </P>  \r\n\r\n<P>2.2.3 Luftfartøjschefen eller de af denne eller luftfartsforetagendet  \r\n\r\n udpegede kabinebesætningsmedlemmer skal sikre, at der fra  \r\n\r\n afgangsflyvepladser, hvor passagerekspeditionen ikke foretages af ejer/bruger  \r\n\r\n eller af denne godkendt personale, i passagerkabinen kun medføres håndbagage  \r\n\r\n og personlige effekter, og at al anden form for bagage bliver vejet,  \r\n\r\n medmindre standardmasser anvendes, jf. afsnit 3. </P>  \r\n\r\n<P CLASS=PUNKT> <B>3.</B> Standardmasser for personer og bagage </P>  \r\n\r\n<P> <B>3.1 Besætningsmedlemmer</B>  </P>  \r\n\r\n<P>3.1.1 For besætningsmedlemmer er standardmasserne følgende: </P>  \r\n\r\n<PRE>  \r\n\r\n a.    Flyvebesætningsmedlemmer     85 kg  \r\n\r\n b.    Kabinebesætningsmedlemmer    75 kg  \r\n\r\n</PRE>  \r\n\r\n<P>3.1.1.1 Håndbagage er inkluderet i standardmasserne. </P>  \r\n\r\n<P>3.1.2 Hvis andre standardmasser end dem, der er nævnt i pkt. 3.1.1, ønskes  \r\n\r\n anvendt, skal disse være godkendt af Statens Luftfartsvæsen. </P>  \r\n\r\n<P> <B>3.2 Passagerer</B>  </P>  \r\n\r\n<P>3.2.1 For luftfartøjer med 20 eller flere passagersæder er  \r\n\r\n standardmasserne de, der er angivet i Tabel 1 for &#187;Mænd&#171; og  \r\n\r\n &#187;Kvinder&#171;. </P>  \r\n\r\n<P>3.2.1.1 For luftfartøjer med 30 eller flere passagersæder kan som  \r\n\r\n alternativ anvendes standardmasserne &#187;Uanset køn&#171; i tabel 1. </P>  \r\n\r\n<P> <B>Tabel 1 </B></P>  \r\n\r\n<P>Standardmasser for passagerer i luftfartøjer med 20 eller flere  \r\n\r\n passagersæder </P>  \r\n\r\n<PRE>  \r\n\r\n ------------------------------------------------------  \r\n\r\n  Antal passagersæ-    20 eller flere   30 eller flere  \r\n\r\n  der                 ----------------  Uanset køn  \r\n\r\n                       Mænd   Kvinder  \r\n\r\n ------------------------------------------------------  \r\n\r\n Alle flyvninger,  \r\n\r\n bortset fra charter-  \r\n\r\n flyvninger            88 kg  70 kg      84 kg  \r\n\r\n ------------------------------------------------------  \r\n\r\n Charterflyvninger     83 kg  69 kg      76 kg  \r\n\r\n ------------------------------------------------------  \r\n\r\n Børn fra 2 til 12 år      35 kg         35 kg  \r\n\r\n ------------------------------------------------------  \r\n\r\n</PRE>  \r\n\r\n<P> <I>Anm.: Ved anvendelse af tabel 1 skal begrebet charterflyvning forstås  \r\n\r\n som flyvning, der alene er en del af et samlet ferierejsearrangement.</I>  \r\n\r\n</P>  \r\n\r\n<P>3.2.2 For luftfartøjer med 19 eller færre passagersæder er  \r\n\r\n standardmasserne som angivet i Tabel 2. </P>  \r\n\r\n<P>3.2.2.1 For luftfartøjer med mindre end 6 passagersæder kan massen som  \r\n\r\n alternativ bestemmes efter passagerernes egne oplysninger eller efter et  \r\n\r\n skøn. </P>  \r\n\r\n<P>3.2.2.2 På flyvninger, hvor der ikke medføres håndbagage i kabinen, eller  \r\n\r\n hvor der er taget hensyn til håndbagagen separat, kan de masser, der er  \r\n\r\n angivet i tabel 2 for mænd og kvinder fratrækkes 6 kg. Personlige effekter,  \r\n\r\n såsom beklædning, paraplyer og stokke, håndtasker og lignende, kameraer og  \r\n\r\n kikkerter samt en begrænset mængde læsestof betragtes i denne forbindelse  \r\n\r\n ikke som håndbagage. </P>  \r\n\r\n<P> <B>Tabel 2 </B></P>  \r\n\r\n<P>Standardmasser for passagerer i luftfartøjer med 19 eller færre  \r\n\r\n passagersæder </P>  \r\n\r\n<PRE>  \r\n\r\n ----------------------------------------------------  \r\n\r\n  Antal passagersæder     1 til 9          10 til 19  \r\n\r\n ----------------------------------------------------  \r\n\r\n Mænd                      96 kg             92 kg  \r\n\r\n ----------------------------------------------------  \r\n\r\n Kvinder                   78 kg             74 kg  \r\n\r\n ----------------------------------------------------  \r\n\r\n Børn fra 2 til 12 år      35 kg             35 kg  \r\n\r\n ----------------------------------------------------  \r\n\r\n</PRE>  \r\n\r\n<P>3.2.3 I standardmasserne for passagerer, jf. tabel 1 og tabel 2, er  \r\n\r\n følgende inkluderet: </P>  \r\n\r\n<P>a. Massen af børn under 2 år anbragt på skødet af en voksen eller i en  \r\n\r\n speciel barnelift. Børn under 2 år, der har eget passagersæde, betragtes  \r\n\r\n massemæssigt som et barn mellem 2 og 12 år. </P>  \r\n\r\n<P>b. Håndbagage. </P>  \r\n\r\n<P>3.2.4 Hvis det skønnes, at der foreligger væsentlig overskridelse af  \r\n\r\n standardmasserne for passagerer, skal samtlige personer og håndbagage vejes,  \r\n\r\n og massen skal anvendes i beregningerne. </P>  \r\n\r\n<P> <B>3.3 Bagage</B>  </P>  \r\n\r\n<P>3.3.1 Ved flyvning med luftfartøjer med mindre end 20 passagersæder skal  \r\n\r\n luftfartsforetagendet anvende den aktuelle bagagemasse. </P>  \r\n\r\n<P>3.3.2 Ved flyvning med luftfartøjer med 20 eller flere passagersæder kan  \r\n\r\n luftfartsforetagendet anvende standardmasserne i tabel 3 for hvert stykke  \r\n\r\n bagage. </P>  \r\n\r\n<P> <B>Tabel 3 </B></P>  \r\n\r\n<P>Standardmasser for bagage for luftfartøjer med 20 eller flere  \r\n\r\n passagersæder </P>  \r\n\r\n<PRE>  \r\n\r\n -----------------------------------------------------------  \r\n\r\n  Flyvningens art                      Bagagevægt pr. stk.  \r\n\r\n -----------------------------------------------------------  \r\n\r\n Indenrigsflyvninger                         11 kg  \r\n\r\n -----------------------------------------------------------  \r\n\r\n Flyvninger inden for  Europaområdet         13 kg  \r\n\r\n -----------------------------------------------------------  \r\n\r\n Interkontinentale flyvninger                15 kg  \r\n\r\n -----------------------------------------------------------  \r\n\r\n Øvrige  flyvninger                          13 kg  \r\n\r\n -----------------------------------------------------------  \r\n\r\n</PRE>  \r\n\r\n<P> <I>Anm.: Ved anvendelse af tabel 3 skal begrebet flyvning inden for  \r\n\r\n Europaområdet forstås som flyvning, bortset fra indenrigsflyvning, der  \r\n\r\n udføres inden for et areal, der er afgrænset af følgende punkter: </I></P>  \r\n\r\n<PRE>  \r\n\r\n N7200        E04500  \r\n\r\n N4000        E04500  \r\n\r\n N3500        E03700  \r\n\r\n N3000        E03700  \r\n\r\n N3000        W00600  \r\n\r\n N2700        W00900  \r\n\r\n N2700        W03000  \r\n\r\n N6700        W03000  \r\n\r\n N7200        W01000  \r\n\r\n N7200        E04500  \r\n\r\n</PRE>  \r\n\r\n<P> <I>Se i øvrigt figur 1.</I>  </P>  \r\n\r\n<P>+++ Figur 1 +++ </P>  \r\n\r\n<P> <B>Europaområdet</B>  </P>  \r\n\r\n<P>3.4 Hvis et luftfartsforetagende ønsker at anvende andre standardmasser  \r\n\r\n end dem, der er anført i tabel 1, tabel 2 eller tabel 3, skal ansøgning herom  \r\n\r\n fremsendes til Statens Luftfartsvæsen. Ansøgningen skal være bilagt  \r\n\r\n statistisk materiale til dokumentation for beregningen af den ønskede  \r\n\r\n standardmasse. </P>  \r\n\r\n<P CLASS=PUNKT> <B>4.</B> Standardmasse for brændstof </P>  \r\n\r\n<P>4.1 Massen af brændstof ombord skal beregnes ved brug af brændstoffets  \r\n\r\n aktuelle massefylde, hvis denne kendes. </P>  \r\n\r\n<P>4.2 Luftfartsforetagendet skal udarbejde beregningsmetoder for massen af  \r\n\r\n brændstof ombord, som skal anvendes i de tilfælde, hvor brændstoffets  \r\n\r\n massefylde ikke kendes. </P>  \r\n\r\n<P CLASS=PUNKT> <B>5.</B> Standardmasse for faldskærme </P>  \r\n\r\n<P>Standardmassen for faldskærme er 10 kg. </P>  \r\n\r\n<P CLASS=PUNKT> <B>6.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>7.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>8.</B> Straf </P>  \r\n\r\n<P>8.1 Med bøde, hæfte eller fængsel i indtil 2 år straffes i medfør af  \r\n\r\n luftfartslovens § 149, stk. 8, en ejer/bruger, der overtræder bestemmelserne  \r\n\r\n i pkt. 2.2.1. </P>  \r\n\r\n<P>8.2 Med bøde, hæfte eller fængsel i indtil 2 år straffes i medfør af  \r\n\r\n luftfartslovens § 149, stk. 8, den, der overtræder bestemmelserne i pkt. 2.1,  \r\n\r\n pkt. 2.2.2 og pkt. 2.2.3. </P>  \r\n\r\n<P>8.3 Er overtrædelsen begået af et aktieselskab, andelsselskab eller  \r\n\r\n lignende, kan der i medfør af luftfartslovens § 149, stk. 14, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>9.1 Denne BL træder i kraft den 1. september 1996. </P>  \r\n\r\n<P>9.2 Samtidig ophæves BL 5-5, 3. udgave af 1. april 1983. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 29. april  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-5, 4. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19961790305"
        },
        {
            "displayName": "Entydig dokumentidentifikation",
            "displayValue": "CM042126"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17903"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "29/04/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 171 af 28/04/1995, § 1"
        },
        {
            "displayName": "Ressortministeriets journalnummer",
            "displayValue": "13-0401/0505"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}