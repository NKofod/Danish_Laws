{
    "id": 60451,
    "title": "Skrivelse om reglerne vedrørende refusionsansøgninger til kommuner m.v. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11369 af 18/09/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om reglerne vedrørende  \r\n\r\n refusionsansøgninger til kommuner m.v. </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til LRK brev nr. 21-80 af 1. oktober 1980 samt til  \r\n\r\n afdelinger og pensioners udtalelser om erfaringerne med de retningslinier,  \r\n\r\n der er angivet i den midlertidige instruks om refusionsansøgninger sendes  \r\n\r\n vedlagt den endelige instruks, der er gældende fra 1. oktober 1981. </P>  \r\n\r\n<P>På baggrund af de modtagne udtalelser er der foretaget visse ændringer i  \r\n\r\n instruksen, og som den væsentligste kan nævnes udarbejdelsen af blanketsæt,  \r\n\r\n formular F. 155, der skal anvendes i stedet for de tidligere løse bilag. </P>  \r\n\r\n<P>Opmærksomheden henledes endvidere særligt på, hvorledes der forholdes med  \r\n\r\n hensyn til anvendelsen af det fortløbende nummersystem. </P>  \r\n\r\n<P>Blanketsæt, form. F. 155, rekvireres fra statsfængslet i Nyborg. </P>  \r\n\r\n<P>Det bemærkes, at instruksen har været forelagt Rigsrevisionen den 3. juli  \r\n\r\n 1981, og at de endelige regler ikke der har givet anledning til bemærkninger.  \r\n\r\n</P>  \r\n\r\n<P>Med venlig hilsen </P>  \r\n\r\n<P>A. Haugård Nielsen </P>  \r\n\r\n<P>Til kriminalforsorgens afdelinger og pensioner. </P>  \r\n\r\n<P>Direktoratet for kriminalforsorgen </P>  \r\n\r\n<P CLASS=PUNKT> <B>1.</B> oktober 1981 </P>  \r\n\r\n<P>Løn- og regnskabskontoret. </P>  \r\n\r\n<P>Instruks vedrørende refusionsansøgninger ved de under kriminalforsorgen i  \r\n\r\n frihed hørende afdelinger og pensioner. </P>  \r\n\r\n<P CLASS=PUNKT> <B>1.</B> I forbindelse med udbetalinger vedrørende klienter  \r\n\r\n udfylder sagsbehandleren et blanketsæt (form. F. 155). Blanketsættene er  \r\n\r\n nummereret fortløbende og består af udgiftsbilag, 2 genparter og  \r\n\r\n indtægtsbilag. </P>  \r\n\r\n<P CLASS=PUNKT> <B>2.</B> Originalbilaget og indtægtsbilaget afleveres til  \r\n\r\n kassereren. En kopi afleveres til den medarbejder, der har ansvaret for, at  \r\n\r\n der søges refusion for det udlagte beløb. Originalbilaget indføres i  \r\n\r\n kassebogen - blanketnummer anføres i tekstrubrikken - og indtægtsbilaget  \r\n\r\n anbringes i en særlig samlemappe vedrørende refusionsbilag. </P>  \r\n\r\n<P CLASS=PUNKT> <B>3.</B> Sidste kopi af udgiftsbilaget henlægges på  \r\n\r\n klientsagen, og beløbet registreres i et journalnotat. Der foretages  \r\n\r\n endvidere notering på det blå regnskabsblad (form. F. 14) under rubrikken  \r\n\r\n &#187;lån&#171;. </P>  \r\n\r\n<P CLASS=PUNKT> <B>4.</B> Så ofte det findes påkrævet, men mindst een gang om  \r\n\r\n måneden, søges refusion for udlagte beløb. Genpart af ansøgningen anbringes i  \r\n\r\n samlemappen vedrørende refusionsbilag sammen med indtægtsbilaget. </P>  \r\n\r\n<P CLASS=PUNKT> <B>5.</B> Når refusionsbeløbet modtages, udtages  \r\n\r\n indtægtsbilaget og genparten af refusionsansøgningen af samlemappen, og  \r\n\r\n beløbets rigtighed kontrolleres. Indtægtsbilaget indføres i kassebogen -  \r\n\r\n blanketnummer anføres i tekstrubrikken, og genparten af refusionsansøgningen  \r\n\r\n afleveres til den under pkt. 2 nævnte medarbejder. </P>  \r\n\r\n<P CLASS=PUNKT> <B>6.</B> Refusionsbeløbet registreres i journal og på det  \r\n\r\n blå regnskabsblad. </P>  \r\n\r\n<P CLASS=PUNKT> <B>7.</B> Såfremt der meddeles afslag på en  \r\n\r\n refusionsansøgning, anføres årsagen til afslaget i journalen og på  \r\n\r\n indtægtsbilaget. </P>  \r\n\r\n<P CLASS=PUNKT> <B>8.</B> Afdelingslederen/forstanderen kontrollerer  \r\n\r\n refusionsregnskabet mindst een gang månedligt. </P>  \r\n\r\n<P CLASS=PUNKT> <B>9.</B> Refusioner bør så vidt muligt søges modtaget pr.  \r\n\r\n postgiro. </P>  \r\n\r\n<P CLASS=PUNKT> <B>10.</B> Eventuelt annullerede blanketsæt samt  \r\n\r\n indtægtsbilag, hvor der er meddelt afslag på refusion af beløbet, indsendes  \r\n\r\n til løn- og regnskabskontoret sammen med regnskabet, idet blanketnumrene  \r\n\r\n anføres som fodnote i kassebogen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19811136954"
        },
        {
            "displayName": "Entydig dokumentidentifikation",
            "displayValue": "CM019408"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11369"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "18/09/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ.nr. DFK LRK 42-81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}