{
    "id": 212060,
    "title": "Bekendtgørelse om  opkrævning af gebyr i forbindelse med fastsættelse af maksimalgrænseværdier for pesticidrester i eller på vegetabilske og animalske fødevarer og foder",
    "documentTypeId": "60",
    "isSagsforlobPeriodValid": true,
    "shortName": "BEK nr 1405 af 13/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om  opkrævning af gebyr i forbindelse med fastsættelse af maksimalgrænseværdier for pesticidrester i eller på vegetabilske og animalske fødevarer og foder<a class=\"FodnoteHenvisning\" name=\"Henvisning_id3309da5c-1a51-4a89-aa98-c7e68ab1ee3d\" href=\"#id3309da5c-1a51-4a89-aa98-c7e68ab1ee3d\">1)</a></p>\r\n<p class=\"Indledning2\">I medfør af § 45, stk. 3, i lov om fødevarer, jf. lovbekendtgørelse nr. 999 af 2. juli 2018, fastsættes efter bemyndigelse i henhold til § 7, nr. 3, i bekendtgørelse nr. 1614 af 18. december 2018 om Fødevarestyrelsens opgaver og beføjelser:</p>\r\n<p class=\"Indledning2\">\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Område og afgrænsning</span>\r\n   </span>\r\n</p>\r\n<p class=\"Paragraf\" id=\"idf61e3c55-1ca9-4584-8c73-cbae00382838\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen fastsætter procedurer og gebyrer for ansøgninger vedrørende maksimalgrænseværdier for pesticidrester i eller på vegetabilske og animalske produkter i henhold til forordning (EF) nr. 396/2005.</p>\r\n<p class=\"Paragraf\" id=\"id83e1ebb7-16c0-487e-962a-ea6a2bbb06d2\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Enhver, herunder civilsamfundsorganisationer samt kommercielt interesserede parter såsom fremstillingsvirksomheder, dyrkere, importører og producenter af produkter omfattet af bilag I til forordning (EF) nr. 396/2005, der ved hjælp af relevant dokumentation kan godtgøre at have en berettiget interesse i sundhed, kan indgive en ansøgning til Fødevarestyrelsen om fastsættelse af en maksimalgrænseværdi for pesticidrester i eller på vegetabilske og animalske produkter. Ansøgningen udfærdiges i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id71332ae0-abe9-423a-b5db-3fdb7474498f\">Stk. 2.</span> Ansøgninger om importtolerancer indgives til Fødevarestyrelsen, i det omfang Danmark er udpeget som rapporterende medlemsstat på et givent aktivstof i henhold til forordning (EF) Nr. 1107/2009 eller er udpeget af Kommissionen efter proceduren i artikel 45, stk. 2, i forordning (EF) nr. 396/2005 på anmodning af ansøgeren. Sådanne ansøgninger udfærdiges i overensstemmelse med reglerne i denne bekendtgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning</span>\r\n   </span>\r\n</p>\r\n<p class=\"Paragraf\" id=\"id6f6e2559-0d95-426a-b191-d19491e1b840\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansøgning i henhold til denne bekendtgørelse skal indgives til Fødevarestyrelsen, Stationsparken 31 - 33, 2600 Glostrup.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgningens indhold</span>\r\n   </span>\r\n</p>\r\n<p class=\"Paragraf\" id=\"idee85cb47-487f-4da6-b79b-3b469f183390\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ansøgeren skal i ansøgningen forelægge følgende oplysninger og dokumenter:</p>\r\n<p class=\"Liste1\">\r\n   <span class=\"Liste1Nr\" id=\"id6f925a2a-08a7-4f99-bb53-aa92ce27adbd\">1)</span> Ansøgerens navn og adresse.</p>\r\n<p class=\"Liste1\">\r\n   <span class=\"Liste1Nr\" id=\"id87627735-9b53-4b8e-94bb-6f8e11287088\">2)</span> En præsentation af ansøgningsdossieret med:</p>\r\n<p class=\"Liste2\">\r\n   <span class=\"Liste2Nr\" id=\"id6b50760e-7af4-41d5-8892-7a89b7cb80b2\">a)</span> et resumé af ansøgningen,</p>\r\n<p class=\"Liste2\">\r\n   <span class=\"Liste2Nr\" id=\"id28897c0d-2c19-4adf-bfad-d0cd0a6233b8\">b)</span> de vigtigste argumenter,</p>\r\n<p class=\"Liste2\">\r\n   <span class=\"Liste2Nr\" id=\"id1b15a0b1-c8d7-4c31-9272-0c12187ad385\">c)</span> en fortegnelse over dokumentationen, og</p>\r\n<p class=\"Liste2\">\r\n   <span class=\"Liste2Nr\" id=\"id5e6fa718-f93f-4e0f-a568-43f6ebff1abf\">d)</span> en kopi af den relevante GAP, der gælder for den specifikke anvendelse af dette aktive stof.</p>\r\n<p class=\"Liste1\">\r\n   <span class=\"Liste1Nr\" id=\"id68a8ebb2-9d21-4587-b62b-4e4a8f68fc54\">3)</span> En fuldstændig oversigt over de relevante betænkeligheder, der er kommet til udtryk i den tilgængelige videnskabelige litteratur om plantebeskyttelsesmidlet og/eller rester heraf.</p>\r\n<p class=\"Liste1\">\r\n   <span class=\"Liste1Nr\" id=\"id989b592b-e407-42c3-8354-00f48e9693a3\">4)</span> Dataene i bilag II til forordning (EF) Nr. 1107/2009 vedrørende datakrav for fastsættelse af maksimalgrænseværdier for pesticider, herunder, hvis det er relevant, toksikologiske data og data vedrørende rutinemæssige analysemetoder i kontrollaboratorier samt data for plante- og dyremetabolisme.</p>\r\n<p class=\"Stk2\">\r\n   <span class=\"StkNr\" id=\"ida77defb8-94ce-4d12-9dbb-9fbaf02eaae6\">Stk. 2.</span> Såfremt relevante data allerede er offentligt tilgængelige, især hvis et aktivt stof allerede er blevet vurderet i henhold til forordning (EF) Nr. 1107/2009, eller hvis der foreligger en CXL-grænseværdi (en af Codex Alimentarius-Kommissionen fastsat maksimalgrænseværdi), og sådanne data indgives af ansøgeren, kan Fødevarestyrelsen også anvende disse ved vurderingen af en ansøgning.</p>\r\n<p class=\"Paragraf\" id=\"idf5ec9654-15e1-4840-ad16-b221ea5448e2\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fødevarestyrelsen kan, hvis det er relevant, kræve, at ansøgeren forelægger supplerende oplysninger ud over oplysningerne i henhold til § 4, stk. 1 inden for en frist af 6 måneder.</p>\r\n<p class=\"Stk2\">\r\n   <span class=\"StkNr\" id=\"id23957674-a937-445f-95b9-b2aa5493932c\">Stk. 2.</span> Fristen efter stk. 1 kan forlænges i op til 2 år, når særlige omstændigheder taler herfor.</p>\r\n<p class=\"Stk2\">\r\n   <span class=\"StkNr\" id=\"id2f42d03f-27fd-4d83-8a0b-5c6809c725f6\">Stk. 3.</span> Fødevarestyrelsen kan afvise ansøgningen, hvis ansøgeren ikke inden for de i stk. 1 og stk. 2 nævnte tidsfrister har forelagt de nødvendige oplysninger i henhold til § 4.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Gebyr</span>\r\n   </span>\r\n</p>\r\n<p class=\"Paragraf\" id=\"id2ee913dd-b931-447e-9364-ef29838d6a76\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fødevarestyrelsen opkræver et gebyr for fastsættelse af grænseværdier i henhold til denne bekendtgørelse, jf. artikel 42. stk. 1, i forordning (EF) nr. 396/2005. Gebyret fastlægges, så det svarer til de faktiske omkostninger ved det pågældende arbejde.</p>\r\n<p class=\"Stk2\">\r\n   <span class=\"StkNr\" id=\"id3193f2bc-f8bc-4738-9164-662dbc820e0c\">Stk. 2.</span> Der betales gebyr ud fra den samlede anvendte sagsbehandlingstid. Der afregnes pr. påbegyndt time. For sagsbehandling mv. udført af medarbejdere i Fødevarestyrelsen betales 840 kr. pr. time. Når Fødevarestyrelsen indhenter risikovurdering mv. fra Danmarks Tekniske Universitet (DTU), afregnes med 950 kr. pr. time for arbejde udført af DTU.</p>\r\n<p class=\"Stk2\">\r\n   <span class=\"StkNr\" id=\"id4db6f2bc-5e55-4638-b6c7-d76454b867ea\">Stk. 3.</span> Der betales også gebyr i de tilfælde, hvor ansøgningen afvises i medfør af § 5, stk. 3. Der betales for medgået tidsforbrug frem til tidspunktet for afvisning af ansøgningen.</p>\r\n<p class=\"Stk2\">\r\n   <span class=\"StkNr\" id=\"idf6bbeb04-0ced-41ce-a269-fdae01169ec9\">Stk. 4.</span> Fødevarestyrelsen sender ansøgeren en betalingsopkrævning på det forventede gebyr baseret på et skøn over sagsbehandlingstiden i forbindelse med kvittering for modtagelsen af ansøgningen. Når gebyret er betalt, realitetsbehandler Fødevarestyrelsen ansøgningen og udarbejder en vurderingsrapport, som sendes til Kommissionen, jf. artikel 9, i forordning (EF) nr. 396/2005. Såfremt det på forhånd betalte gebyr viser sig at være for højt i forhold til den reelle sagsbehandlingstid, tilbagebetales differencen; og såfremt det på forhånd betalte gebyr viser sig at være for lavt i forhold til den reelle sagsbehandlingstid, opkræves ansøger differencen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgningens videre behandling</span>\r\n   </span>\r\n</p>\r\n<p class=\"Paragraf\" id=\"id02ae7edf-e380-4243-95d5-804ff4643f0f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgningen behandles efter reglerne i forordning (EF) nr. 396/2005.</p>\r\n<p class=\"Stk2\">\r\n   <span class=\"StkNr\" id=\"idede0892f-303f-48b2-a8a0-a82e6fc29872\">Stk. 2.</span> Såvel EFSA som Kommissionen kan kræve, at ansøgeren forelægger supplerende oplysninger, jf. hhv. artikel. 11, stk. 2, og artikel 14, stk. 3, i forordning (EF) nr. 396/2005.</p>\r\n<p class=\"Paragraf\" id=\"id7e209f64-d434-4923-a0d8-1e3fd7d6da05\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det er Kommissionen, der beslutter i hvilket omfang, ansøgningen skal imødekommes, jf. forordning (EF) nr. 396/2005, særligt artikel 14.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idb33b752e-c8a1-4b51-92cd-1b7ef18fd90a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id8d017ae3-fc06-4f1b-b927-9cebf5029fe5\">Stk. 2.</span> Bekendtgørelse nr. 888 af 28. juni 2017 om opkrævning af gebyrer i forbindelse med fastsættelse af maksimalgrænseværdier for pesticidrester i vegetabilske og animalske produkter ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 13. december 2019</p><p class=\"Sign1\" align=\"center\">Esben Egede Rasmussen</p><p class=\"Sign2\" align=\"right\">/ Flemming Simmonsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3309da5c-1a51-4a89-aa98-c7e68ab1ee3d\" href=\"#Henvisning_id3309da5c-1a51-4a89-aa98-c7e68ab1ee3d\">1)</a> I bekendtgørelsen er der medtaget visse bestemmelser fra Europa-Parlamentets og Rådets forordning nr. 2005/396/EF af 23. februar 2005 om maksimalgrænseværdier for pesticidrester i eller på vegetabilske og animalske fødevarer og foderstoffer og om ændring af Rådets direktiv 91/414, EU-Tidende 2005, nr. L 70, side 1, som senest ændret ved Kommissionens forordning 693/2017/EU af 7. april 2017, EU-Tidende, nr. L 101, side 1. I følge artikel 288 i EUF-traktaten gælder en forordning umiddelbart i hver medlemsstat. Gengivelsen af bestemmelser fra forordningen er således udelukkende begrundet i praktiske hensyn og berører ikke forordningens umiddelbare gyldighed i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/2019"
        },
        {
            "displayName": "Accession",
            "displayValue": "B20190140505"
        },
        {
            "displayName": "Entydig dokumentidentifikation",
            "displayValue": "CK002330"
        },
        {
            "displayName": "Dato for førstegangsindlæggelse",
            "displayValue": "17/12/2019"
        },
        {
            "displayName": "Dato for indlæggelse",
            "displayValue": "17/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1405"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "13/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2019-45-31-00094"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}