{
    "id": 35077,
    "title": "Gammel arbejdsskade - tandlidelse - erstatning (* 1) ",
    "documentTypeId": "260",
    "isSagsforlobPeriodValid": false,
    "shortName": "DOM nr 19050 af 23/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Resume (udarbejdet af Socialministeriet) Da årsagsforbindelsen mellem  \r\n\r\n en 17 år gammel arbejdsskade og en aktuel tandlidelse fandtes ubestridt, og  \r\n\r\n da der hverken i ulykkesforsikringsloven eller anden lovgivning fandtes  \r\n\r\n hjemmel til at afskære skadelidtes erstatningskrav, ansås kravet som værende  \r\n\r\n berettiget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gammel arbejdsskade - tandlidelse - erstatning  \r\n\r\n (* 1) </H1>  \r\n\r\n<P></P>  \r\n\r\n<P>Landpolitiassistent K (lrs. Lisbeth Victor Hansen) mod Den Sociale  \r\n\r\n Ankestyrelse (km.adv. v/adv. Birthe Eskildsen). </P>  \r\n\r\n<P>ØSTRE LANDSRETS DOM 22. MARTS 1989 (14. AFD.) </P>  \r\n\r\n<P>(Kistrup, Danielsen, M. Levy (kst.)). </P>  \r\n\r\n<P>Under denne sag, der er anlagt den 2. marts 1988, har sagsøgeren  \r\n\r\n landpolitiassistent K påstået sagsøgte, Den Sociale Ankestyrelse, tilpligtet  \r\n\r\n at anerkende, at sagsøgeren er berettiget til erstatning for tandbehandling  \r\n\r\n 12.464 kr. som følge af en arbejdsskade den 4. september 1970. </P>  \r\n\r\n<P>Sagsøgte har påstået frifindelse. </P>  \r\n\r\n<P>Sagen drejer sig om en afgørelse truffet af Den Sociale Ankestyrelse, der  \r\n\r\n i en skrivelse af den 9. februar 1988 til sagsøgeren anfører: </P>  \r\n\r\n<P>&#187;Advokat Knud Bjørn Eriksen har på Deres vegne klaget over en  \r\n\r\n afgørelse truffet af Sikringsstyrelsen den 19. juni 1987, hvorefter der blev  \r\n\r\n givet afslag på betaling af yderligere tandbehandling til ca. 12.000 kr. </P>  \r\n\r\n<P>Styrelsen har meddelt, at man i 1975 har afholdt udgifter til  \r\n\r\n tandbehandling med ialt 2.264,10 kr., samt at denne behandling af tandskaden,  \r\n\r\n som overgik Dem den 4. september 1970, har fungeret tilfredsstillende indtil  \r\n\r\n den 14. maj 1987, hvor De henvendte Dem til Deres tandlæge med en tabt  \r\n\r\n tandkrone. </P>  \r\n\r\n<P>Sikringsstyrelsen meddelte i afgørelsen, at sagen må anses for udgået af  \r\n\r\n behandling ved styrelsens betaling af tandbehandling i 1975, som må anses for  \r\n\r\n dækkende styrelsens forpligtigelser i henhold til ulykkesforsikringslovens §  \r\n\r\n 31, således at det ikke påhviler styrelsen at afholde yderligere udgifter til  \r\n\r\n tandbehandling af nævnte ulykkestilfælde. </P>  \r\n\r\n<P>Endelig meddeler styrelsen, at udgifterne til behandling og undersøgelse  \r\n\r\n er afholdt i medfør af ulykkesforsikringslovens § 21, og at sådan hjælp  \r\n\r\n normalt ikke kan afholdes ud over 3 år efter ulykkestilfældets dato. </P>  \r\n\r\n<P>Det fremgår af den skriftlige anmeldelse, at De den 4. september 1970 blev  \r\n\r\n slået i ansigtet af en anholdt, og at 2 tænder i overmunden herved blev slået  \r\n\r\n løs. </P>  \r\n\r\n<P>Deres tandlæge udtalte den 9. september 1970, at der ikke kunne lægges  \r\n\r\n nogen behandlingsplan på daværende tidspunkt, og at prognosen var dårlig.  \r\n\r\n</P>  \r\n\r\n<P>Det fremgår af en af Dem udfærdiget notits af 24. april 1975, at Deres  \r\n\r\n tandlæge ved en undersøgelse den 7. april 1975 havde oplyst, at tænderne  \r\n\r\n stadig sad fast, og at der var gode muligheder for, at de ville blive  \r\n\r\n siddende fremover. Tænderne var blevet stærkt misfarvet, og De anmodede om  \r\n\r\n betaling for oprettelse af dette forhold. </P>  \r\n\r\n<P>Det daværende Direktorat for Ulykkesforsikringen ydede ved afgørelse af 3.  \r\n\r\n juni 1975 betaling for tandbehandling med 2.000 kr. (isætning af 2  \r\n\r\n tandkroner). </P>  \r\n\r\n<P>Den 4. maj 1987 faldt den ene af disse tandkroner ud, og Deres tandlæge  \r\n\r\n konstaterede ved denne lejlighed, at tandrødderne på de 2 beskadigede tænder  \r\n\r\n var smuldret bort, hvorfor det var nødvendigt at konstruere en bro, der ville  \r\n\r\n koste ca. 12.000 kr. </P>  \r\n\r\n<P>I anken anføres bl.a., at en udtalelse af G. Hagen fra den kommenterede  \r\n\r\n ulykkesforsikringslovs side 223-224 må kunne anvendes analogt på den aktuelle  \r\n\r\n sag, hvor stationærtidspunktet først kan anses at foreligge i 1987 eller  \r\n\r\n senere. </P>  \r\n\r\n<P>Desuden gøres opmærksom på, at De i 1970 forbeholdt Dem ret til at kræve  \r\n\r\n erstatning, og at der ikke foreligger noget om, at sagen skulle være endeligt  \r\n\r\n afsluttet. Desuden henvises til de almindelige forældelsesbestemmelser,  \r\n\r\n hvorefter forældelsen suspenderes, såfremt den skadelidte på grund af  \r\n\r\n utilregnelig uvidenhed om sit krav ikke har kunnet gøre det gældende. Det  \r\n\r\n anføres, at dette gælder i Deres tilfælde. </P>  \r\n\r\n<P>Efter ulykkesforsikringslovens § 21, stk. 1, påhviler det  \r\n\r\n forsikringsselskabet at afholde udgifterne til anskaffelse af proteser m.v.,  \r\n\r\n som - mens sagen er under behandling - skønnes fornødne blandt andet til at  \r\n\r\n formindske ulykkestilfældets følger. En tilsvarende bestemmelse er givet i §  \r\n\r\n 21, stk. 2, om udgifter til sygebehandling. </P>  \r\n\r\n<P>Efter lovens § 31, stk. 2, kan afgørelse af, om der tilkommer en  \r\n\r\n tilskadekommen krav på invaliditetserstatning, i intet tilfælde udsættes ud  \r\n\r\n over 3 år efter ulykkestilfældets indtræden. </P>  \r\n\r\n<P>Efter lovens § 34, stk. 4, kan erstatningsspørgsmålet genoptages, hvis  \r\n\r\n omstændighederne ændrer sig væsentligt. Genoptagelse kan dog ikke finde sted  \r\n\r\n når der er forløbet 5 år efter erstatningens første fastsættelse, medmindre  \r\n\r\n der forinden er fastsat frist for genoptagelse af sagen. </P>  \r\n\r\n<P>Sagen har været behandlet i Ankestyrelsens møde den 28. januar 1988, hvor  \r\n\r\n der blev truffet følgende afgørelse: </P>  \r\n\r\n<P>Ankestyrelsen finder, at De ikke er berettiget til at få dækket udgifterne  \r\n\r\n til en tandbro efter ulykkesforsikringsloven. </P>  \r\n\r\n<P>Ved afgørelsen har Ankestyrelsen lagt vægt på, at der er gået mere end 17  \r\n\r\n år, fra Direktoratet for Ulykkesforsikringen første gang traf afgørelse i  \r\n\r\n sagen den 20. januar 1971 om erstatning af udgifter til tandbehandling, og  \r\n\r\n til De gennem rigspolitichefen i maj 1987 anmodede Sikringsstyrelsen om at få  \r\n\r\n sagen genoptaget. Sagen er derfor for længst udgået af behandling. </P>  \r\n\r\n<P>Der er derfor ikke hjemmel i ulykkesforsikringslovens § 21 til at få  \r\n\r\n dækket den pågældende udgift, uanset eventuel årsagssammenhæng. </P>  \r\n\r\n<P>Ankestyrelsen tiltræder derfor Sikringsstyrelsens afgørelse.&#171; </P>  \r\n\r\n<P>Sagsøgeren har i landsretten bl.a. oplyst, at han efter isættelsen af de  \r\n\r\n nye kroner ikke havde problemer før i 1987. </P>  \r\n\r\n<P>Sagsøgeren har til støtte for anerkendelsespåstanden bl.a. anført, at han  \r\n\r\n i 1975 blev anset for erstatningsberettiget, hvorfor der også må være en  \r\n\r\n forpligtigelse for sagsøgte i anledning af tandbehandlingen i 1987. En  \r\n\r\n eventuel forældelsesfrist kan først regnes fra dagen for tandlægeregningen  \r\n\r\n den 27. maj 1987, fordi sagsøgeren ikke forud havde anledning til at regne  \r\n\r\n med yderligere udgifter. Fristerne i ulykkesforsikringslovens § 31, § 34,  \r\n\r\n stk. 4 og § 47, stk. 1 og 2, må anses som rent tekniske regler, og er ikke  \r\n\r\n udtryk for almindelige principper. </P>  \r\n\r\n<P>Sagsøgte har bl.a. henvist til ulykkesforsikringslovens § 21, der  \r\n\r\n begrænser tidsrummet, hvori der kan udbetales erstatning, hvilket støttes af  \r\n\r\n ordlyden af lovens § 31 og § 34. </P>  \r\n\r\n<P>Landsretten henviser til, at sagsøgeren efter uheldet fik dækket  \r\n\r\n udgifterne til genopretning af tænderne, hvilken behandling afsluttedes i  \r\n\r\n 1975, og tiltræder, at der ikke efter ulykkesforsikringslovens § 21 kan  \r\n\r\n kræves betaling af udgifterne i 1987 til en fornyet tandbehandling. </P>  \r\n\r\n<P>Hver part betaler sine omkostninger. </P>  \r\n\r\n<P>HØJESTERETS DOM. </P>  \r\n\r\n<P>Den indankede dom er afsagt af Østre Landsret. </P>  \r\n\r\n<P>I pådømmelsen har deltaget fem dommere: Torben Jensen, Funch Jensen Munch,  \r\n\r\n Else Mols, og Hermann. </P>  \r\n\r\n<P>Appellanten har gentaget sin påstand. </P>  \r\n\r\n<P>Indstævnte har påstået stadfæstelse. </P>  \r\n\r\n<P>Det er ubestridt, at der er årsagsforbindelse mellem den arbejdsskade, der  \r\n\r\n overgik appellanten i 1970, og den tandlidelse, som han blev behandlet for i  \r\n\r\n 1987. Højesteret finder, at der ikke i ulykkesforsikringslovens § 21 eller i  \r\n\r\n andre bestemmelser i loven er fornøden hjemmel for at afskære det fremsatte  \r\n\r\n erstatningskrav. Højesteret tager derfor appellantens påstand til følge. </P>  \r\n\r\n<P>THI KENDES FOR RET: </P>  \r\n\r\n<P>Indstævnte, Den Sociale Ankestyrelse, skal anerkende, at appellanten,  \r\n\r\n landpolitiassistent K, er berettiget til erstatning for tandbehandling,  \r\n\r\n 12.464 kr., som følge af en arbejdsskade den 4. september 1970. </P>  \r\n\r\n<P>I sagsomkostninger for landsret og Højesteret skal indstævnte inden 14  \r\n\r\n dage efter denne højesteretsdoms afsigelse betale 15.000 kr. til appellanten.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 2) Dagældende retsforskrift: Ulykkesforsikringslovens § 21top",
        "(* 1) Offentliggjort i Ugeskrift for Retsvæsen 1990 side 388."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "U19901905013"
        },
        {
            "displayName": "Entydig dokumentidentifikation",
            "displayValue": "CA003009"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "19050"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/03/1990"
        },
        {
            "displayName": "Administrerende myndighed",
            "displayValue": "Højesteret"
        },
        {
            "displayName": "Ressortministeriets journalnummer",
            "displayValue": "H.D. sag II 126/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}