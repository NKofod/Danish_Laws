{
    "id": 213021,
    "title": "Forslag til folketingsbeslutning om at styrke fritidstilbuddene til børn og unge i Danmark",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 94",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 25. februar 2020 af Jacob Mark (SF), Theresa Berg Andersen (SF) og Pia Olsen Dyhr (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at styrke fritidstilbuddene til børn og unge i Danmark</p>\r\n<p class=\"NormalInd\">Folketinget pålægger regeringen senest ultimo september 2020 at indkalde Folketingets partier til forhandlinger om udarbejdelse af en bred politisk aftale om tiltag, der styrker fritidstilbuddene til børn og unge i Danmark.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en genfremsættelse af beslutningsforslag nr. B 130 (om at styrke fritidstilbuddene til børn og unge i Danmark), folketingsåret 2018-19. Der henvises til www.folketingstidende.dk, Folketingstidende 2018-19, tillæg A, B 130 som fremsat, tillæg B, betænkning over B 130, og tillæg F, møde 88, kl. 15:40.</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti ønsker med dette beslutningsforslag, at der indkaldes til politiske forhandlinger med henblik på at styrke fritidstilbud til børn og unge i Danmark. Børn og unge har gavn af et fritidstilbud af høj kvalitet, og derfor bør vi have høje politiske ambitioner på dette område. I Danmark har vi en unik tradition for stærke fritidsinstitutioner, jf. »Styrk børn og unge – skab bedre fritidsinstitutioner, BUPL´s fritidsudspil 2017«, september 2017. Det er her, børne- og ungdomskulturen vokser frem, og hvor børn og unge lærer at mestre livet gennem leg og ved at have det sjovt i sociale fællesskaber. Selv fremhæver børnene tiden i fritidstilbuddene som værende helt deres egen, hvor de i modsætning til i skolen selv er med til at bestemme, hvad de vil lave. Oplevelsen af fri tid er med til at skærpe børnenes evne til at stå på egne ben og træffe selvstændige valg, jf. »Børns og unges brug af fritids- og klubtilbud«, Danmarks Evalueringsinstitut, 2018. Fritidsinstitutionerne modvirker ensomhed, styrker børne- og ungefællesskaberne på tværs af alderstrin og udvikler børns og unges personlige, sociale og praktiske kompetencer. Pædagogerne er med til at forebygge sociale problemer, skabe sammenhæng i hele barnets dag, bygge broer til lokalmiljøet og styrke børns og unges dannelse (»Styrk børn og unge – skab bedre fritidsinstitutioner, BUPL's fritidsudspil 2017«).</p>\r\n<p class=\"NormalInd\">\r\n</p>\r\n<p class=\"NormalInd\">Men på trods af vores unikke tradition for stærke fritidsinstitutioner har fritids- og klubtilbud længe været overset i debatten om, hvordan vi skaber god kvalitet i dagtilbud og skoler. Næsten 80 pct. af alle børn i 0.-4. klasse er indskrevet i et fritidstilbud (»Børns og unges brug af fritids- og klubtilbud«, Danmarks Evalueringsinstitut, 2018). Når så mange børn og unge tilbringer fritiden i skolefritidsordninger (sfo’er), på fritidshjem og i klubber, bør området også prioriteres politisk. Det betyder nemlig, at fritidstilbud af høj kvalitet reelt kan gøre en forskel for vores børn og unge. Tilbuddene kan medvirke til at gøre dem livsduelige og give ekstra støtte til de børn, der har brug for det, ligesom fritids- og klubtilbuddene nogle steder kan være helt afgørende for at forebygge radikalisering og rekruttering til bander.</p>\r\n<p class=\"NormalInd\">\r\n</p>\r\n<p class=\"NormalInd\">Med aftalen »Folkets skole: Faglighed, dannelse og frihed – justeringer af folkeskolen til en mere åben og fleksibel folkeskole«, januar 2019, sikrede aftaleparterne (den daværende regering (VLAK) og S, DF, RV og SF), at kommunerne får kompensation for den øgede aktivitet i fritidstilbud som følge af afkortningen af skoleugen. Det kan ses som en anerkendelse af, at der er behov for at styrke fritidstilbuddene. Men samtidig rammes fritidsinstitutionerne af store besparelser ude i kommunerne. Tal fra Danmarks Statistik viser, at kommunerne samlet set budgetterede med en besparelse på 290 mio. kr., jf. »Markante besparelser på fritidstilbud i budget 2019«, BUPL den 29. januar 2018. Der er brug for, at fritiden ikke bliver udhulet og glemt, fordi fokus lægges på skole og dagtilbud. Det er muligt at sætte ind flere steder, hvis vi vil skabe bedre fritidsinstitutioner. BUPL foreslår eksempelvis:</p>\r\n<p class=\"NormalInd\">– At styrke lovgivningen på området ved at foretage en regelforenkling af klubområdet, så klubberne ikke skal reguleres efter fire lovgivninger, men kun efter én samlet klubtilbudslov. Styrkelse af lovgivningen kunne også ske ved at udarbejde en stærkere mål- og indholdsbeskrivelse for sfo.</p>\r\n<p class=\"NormalInd\">– At øge dækningsgraden i sfo/fritidshjem, særlig i forhold til børn i socialt udsatte familier, og optimalt set sikre mere personale i alle institutioner, f.eks. ved at indføre en minimumsnormering.</p>\r\n<p class=\"NormalInd\">– At styrke det opsøgende og forebyggende arbejde blandt unge med mistrivsel i kommunerne.</p>\r\n<p class=\"NormalInd\">\r\n</p>\r\n<p class=\"NormalInd\">Andre forslag forbundet med større merudgifter kan eksempelvis være at styrke fritidstilbuddene ved at indføre et loft over forældrebetalingen på f.eks. 40 pct. eller ved at øge antallet af fripladser til børn fra udsatte hjem, så alle børn har mulighed for at få et godt fritidsliv. En rapport fra Danmarks Evalueringsinstitut fremhæver, at det største fald i indskrivninger i forbindelse med skolereformen skete for børn fra familier med lave indkomster. Dermed sker der en mere ulige adgang til tilbuddenes fællesskab (»Børns og unges brug af fritids- og klubtilbud«, Danmarks Evalueringsinstitut, 2018).</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti er åbne over for at drøfte alle tiltag, der kan bidrage til at styrke fritidstilbuddene for børn og unge, og stiller sig gerne til rådighed, hvis der på baggrund af forhandlingerne er behov for at finde finansiering til at realisere tiltagene.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jacob Mark </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at styrke fritidstilbuddene til børn og unge i Danmark.</p>\r\n<p class=\"ForslagsNummer\">(Beslutningsforslag nr. B 94)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 94",
            "stateLabel": "Bortfaldet",
            "references": [
                {
                    "shortName": "2019/1 BSF 94",
                    "title": "Forslag til folketingsbeslutning om at styrke fritidstilbuddene til børn og unge i Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 213021,
                    "eliUri": "/eli/ft/20191BB00094",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b94/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/2020"
        },
        {
            "displayName": "Accession",
            "displayValue": "20191BB00094"
        },
        {
            "displayName": "Entydig dokumentidentifikation",
            "displayValue": "AX024275"
        },
        {
            "displayName": "Dato for førstegangsindlæggelse",
            "displayValue": "26/02/2020"
        },
        {
            "displayName": "Dato for indlæggelse",
            "displayValue": "26/02/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}