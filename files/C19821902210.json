{
    "id": 53615,
    "title": "Cirkulæreskrivelse om retningslinier for anvendelse af individuel beskyttet beskæftigelse i private virksomheder (Til kommuner og amtskommuner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 19022 af 06/09/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om retningslinier for  \r\n\r\n anvendelse af individuel beskyttet beskæftigelse i private virksomheder </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner) </P>  \r\n\r\n<BR>  \r\n\r\n<P>Viborg og Vejle amtskommuner har iværksat forsøgsordninger med individuel  \r\n\r\n beskyttet beskæftigelse af personer med handicap i private virksomheder i  \r\n\r\n henhold til bistandslovens § 91, jfr. socialministeriets cirkulære af 18.  \r\n\r\n marts 1976 om institutioner under amtskommunerne, pkt. 84. Socialministeriet  \r\n\r\n har efter udløbet af forsøgsperioden godkendt, at der på landsplan gives  \r\n\r\n adgang til anvendelse af individuel beskyttet beskæftigelse på det private  \r\n\r\n arbejdsmarked i lighed med den hidtidige ordning inden for statslig og  \r\n\r\n kommunal virksomhed, jfr. pkt. 66 i ovennævnte cirkulære. </P>  \r\n\r\n<P>Der fastsættes herefter følgende retningslinier for denne ordning: </P>  \r\n\r\n<P CLASS=PUNKT> <B>1.</B> </P>  \r\n\r\n<P>Optagelse. </P>  \r\n\r\n<P>Beslutning om optagelse af personer med nedsat erhvervsevne i individuel  \r\n\r\n beskyttet beskæftigelse i private virksomheder træffes af amtskommunens  \r\n\r\n social- og sundhedsudvalg efter indstilling fra det sociale udvalg i den  \r\n\r\n pågældendes opholdskommune, jfr. bistandslovens § 94, stk. 1. Beslutningen om  \r\n\r\n optagelse og vilkårene herfor træffes i samarbejde med arbejdsmarkedsnævnet.  \r\n\r\n</P>  \r\n\r\n<P>Det forudsættes, at de personer, der henvises, på henvisningstidspunktet  \r\n\r\n er i besiddelse af en erhvervsevne af en sådan størrelse, at de ikke skønnes  \r\n\r\n at opfylde betingelserne for at opnå invalidepension. </P>  \r\n\r\n<P>Det må herudover i almindelighed forudsættes, at de personer, der  \r\n\r\n henvises, har gennemgået et eller flere revalideringsforsøg, der ikke har  \r\n\r\n ført til beskæftigelse, eller at revalidering er skønnet uigennemførlig.  \r\n\r\n Særlig for yngre personers vedkommende forudsættes, at alle  \r\n\r\n revalideringsmuligheder for tiden er udtømte. </P>  \r\n\r\n<P>Optages yngre personer i individuel beskyttet beskæftigelse i en privat  \r\n\r\n virksomhed, skal den pågældendes opholdskommune med jævne mellemrum (ca.  \r\n\r\n hvert halve år) foretage opfølgning af placeringen. Opfølgning skal i øvrigt  \r\n\r\n finde sted ved alle placeringer, jfr. pkt. 3. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Aflønning. </P>  \r\n\r\n<P>Personer henvist til beskyttet beskæftigelse på det private arbejdsmarked  \r\n\r\n aflønnes normalt med mindstelønnen inden for det pågældende fagområde,  \r\n\r\n således at arbejdsgiveren afholder 60% af lønudgiften, medens de resterende  \r\n\r\n 40% afholdes af amtskommunen og kommunen med hver halvdelen. Hvor forholdene  \r\n\r\n gør det muligt, kan der aflønnes efter indsats. </P>  \r\n\r\n<P>Det offentlige tilskud kan ikke overstige 40% af mindstelønnen, selv om  \r\n\r\n arbejdsgiveren udbetaler en løn, der er højere end mindstelønnen. Dette  \r\n\r\n gælder også, hvor der er tale om løn efter indsats (præstationsløn). </P>  \r\n\r\n<P>Arbejdsforholdene er omfattet af ferielovgivningen og ATP. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Opfølgning </P>  \r\n\r\n<P>Når en individuel beskyttet placering i privat virksomhed er iværksat, bør  \r\n\r\n det sociale udvalg i opholdskommunen mindst en gang årligt i samarbejde med  \r\n\r\n arbejdsformidlingen - som regel ved arbejdskonsulenten - tage placeringen op  \r\n\r\n til vurdering. For yngre personers vedkommende foretages denne vurdering  \r\n\r\n hvert halve år, jfr. foran under pkt. 1. </P>  \r\n\r\n<P CLASS=PUNKT> <B>4.</B> </P>  \r\n\r\n<P>Forholdet til sygedagpenge. </P>  \r\n\r\n<P>Arbejdsforholdene er omfattet af reglerne i lov om dagpenge ved sygdom  \r\n\r\n eller fødsel. Efter § 12 i dagpengeloven kan arbejdsgiveren i særlige  \r\n\r\n tilfælde ved aftale med lønmodtageren frigøre sig for forpligtelsen til at  \r\n\r\n udbetale dagpenge. </P>  \r\n\r\n<P>Afgivelse af erklæringer efter dagpengelovens § 12 ved arbejdsforholdets  \r\n\r\n indgåelse finder sted efter de herom gældende regler, hvortil der henvises.  \r\n\r\n</P>  \r\n\r\n<P CLASS=PUNKT> <B>5.</B> </P>  \r\n\r\n<P>Forholdet til invalidepension. </P>  \r\n\r\n<P>Som nævnt under pkt. 1 forudsættes det, at de personer, der henvises til  \r\n\r\n individuel beskyttet beskæftigelse i private virksomheder (40/60-ordningen)  \r\n\r\n ikke er berettiget til invalidepension. Da deres erhvervsevne således ikke er  \r\n\r\n nedsat til 1/3 eller derunder, vil de heller ikke være berettigede til  \r\n\r\n invaliditetsydelse. Personer, hvis erhvervsevne er nedsat til 1/3 eller  \r\n\r\n derunder, og som derfor har eller kan opnå invalidepension, vil i stedet  \r\n\r\n kunne henvises til beskyttet beskæftigelse efter den i pkt. 84,3 afsnit i  \r\n\r\n socialministeriets cirkulære af 18. marts 1976 omhandlede trediedelsordning.  \r\n\r\n</P>  \r\n\r\n<P>Det kan dog ikke udelukkes, at visse grupper, f.eks. privat ansatte, hvis  \r\n\r\n erhvervsevne under ansættelsesforløbet forringes i et sådant omfang, at de må  \r\n\r\n søges overført til individuel beskyttet beskæftigelse i samme virksomhed,  \r\n\r\n senere ved fortsat forringelse af erhvervsevnen kan opnå invaliditetsydelse.  \r\n\r\n</P>  \r\n\r\n<P>Dette forudsætter, at pågældendes personlige arbejdsindsats reelt svarer  \r\n\r\n til arbejdsgiverens andel af lønudgiften, således at pågældende kun på grund  \r\n\r\n af indtægtens størrelse er afskåret fra at opnå invalidepension. </P>  \r\n\r\n<P CLASS=PUNKT> <B>6.</B> </P>  \r\n\r\n<P>Forholdet til svagelighedspension. </P>  \r\n\r\n<P>Personer, der er tilkendt kvalificeret svagelighedspension efter  \r\n\r\n tjenestemandsloven, vil være udelukket fra optagelse i individuel beskyttet  \r\n\r\n beskæftigelse efter 40/60-ordningen, da de enten oppebærer eller opfylder  \r\n\r\n betingelserne for at opnå invalidepension samtidig med kvalificeret  \r\n\r\n svagelighedspension. </P>  \r\n\r\n<P>Derimod vil der være muilghed for, at denne persongruppe kan optages i den  \r\n\r\n ovenfor under pkt. 5 omtalte trediedelsordning. </P>  \r\n\r\n<P CLASS=PUNKT> <B>7.</B> </P>  \r\n\r\n<P>Forholdet til arbejdsløshedsunderstøttelse. </P>  \r\n\r\n<P>Beskæftigede i en 40/60-ordning er ikke berettiget til optagelse i en  \r\n\r\n arbejdsløshedskasse og kan ikke i tilfælde af ledighed oppebære  \r\n\r\n arbejdsløshedsdagpenge på grundlag af arbejdet i ordningen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialstyrelsen, den 6. september 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ole Høeg </P>  \r\n\r\n<P CLASS=MINISTER ALIGN=RIGHT>/Margit Jespersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19821902210"
        },
        {
            "displayName": "Entydig dokumentidentifikation",
            "displayValue": "CM012479"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19022"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "06/09/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialstyrelsen B: afd. 3. kt. j.nr. 0161-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}