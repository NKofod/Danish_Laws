{
    "id": 58646,
    "title": "Cirkulærskrivelse om retningslinier for behandling af personer, der har eller tidligere har haft hepatitis (* 1)",
    "documentTypeId": "210",
    "isSagsforlobPeriodValid": false,
    "shortName": "CIS nr 11159 af 19/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om retningslinier for  \r\n\r\n behandling af personer, der har eller tidligere har haft hepatitis (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Efter drøftelse med sundhedsstyrelsen fastsætter direktoratet følgende  \r\n\r\n retningslinier for behandling af personer, der har eller tidligere har haft  \r\n\r\n hepatitis. </P>  \r\n\r\n<P CLASS=PUNKT> <B>1.</B> Personer, der har hepatitis. </P>  \r\n\r\n<P>Personer, hos hvem der diagnosticeres hepatitis, bør snarest muligt  \r\n\r\n indlægges på hospital, herunder Vestre hospital, eller eventuelt på  \r\n\r\n sygeafdeling. </P>  \r\n\r\n<P>Indlægges de pågældende på sygeafdeling, skal der iagttages særlige  \r\n\r\n forholdsregler til imødegåelse af smitterisikoen. </P>  \r\n\r\n<P>Personer, der venter på indlæggelse bør så vidt muligt ikke dele toilet  \r\n\r\n med andre. Kan dette ikke gennemføres, bør toilettet rengøres grundigt, og  \r\n\r\n nødvendigheden af god håndhygiejne indskærpes. </P>  \r\n\r\n<P>Der henvises i øvrigt til &#187;Retningslinier for beskyttelse mod  \r\n\r\n hepatitis&#171;, sundhedsstyrelsen 1979. </P>  \r\n\r\n<P>Før eventuel tandbehandling skal tandlægen underrettes om, at den  \r\n\r\n pågældende har hepatitis. </P>  \r\n\r\n<P CLASS=PUNKT> <B>2.</B> Personer, der tidligere har haft hepatitis. </P>  \r\n\r\n<P>Hepatitis forårsages oftest af en infektion med hepatitis A-virus  \r\n\r\n (epidemisk hepatitis) eller hepatitis B-virus (serumhepatitis); andre typer,  \r\n\r\n der især overføres ved blodtransfusion, har ikke praktisk betydning i  \r\n\r\n kriminalforsorgen. </P>  \r\n\r\n<P>Hepatitis A smitter gennem afføringen, fra ca. 10 dage før symptomernes  \r\n\r\n start til ca. 10 dage efter. Den giver ikke anledning til kronisk  \r\n\r\n leversygdom. Diagnosen kan oftest stilles ved påvisning af antistof i blodet.  \r\n\r\n</P>  \r\n\r\n<P>Hepatitis B smitter ved blodkontakt, fx via brugte sprøjter, men også ved  \r\n\r\n sexuel kontakt, især mellem homosexuelle mænd. Infektionen kan i nogle  \r\n\r\n tilfælde udvikle sig til kronisk leversygdom. Diagnosen kan stilles ved  \r\n\r\n påvisning af hepatitis B-surface-antigen (HBsAg) i blodet. Hos enkelte  \r\n\r\n patienter forbliver HBsAg i blodet ud over selve sygdomsperioden. Hvis der  \r\n\r\n samtidig er vedvarende leversygdom, kan sådanne patienter eventuelt stadig  \r\n\r\n frembyde smittefare ved de nævnte former for kontakt. </P>  \r\n\r\n<P>Personer, der har været indlagt på hospital, herunder Vestre hospital,  \r\n\r\n tilbageføres, når de er klinisk raske, til anstalten eller arresthuset,  \r\n\r\n hvorfra de blev indlagt. </P>  \r\n\r\n<P>Tilbageførsel fra Københavns fængsler, Vestre hospital, til  \r\n\r\n fuldbyrdelsesanstalten sker uden fornyet anmeldelse til direktoratet, og de  \r\n\r\n pågældende går forud for andre, der venter på overførsel til  \r\n\r\n fuldbyrdelsesanstalt. Denne fremgangsmåde fraviges dog, såfremt ganske  \r\n\r\n særlige omstændigheder gør det uhensigtsmæssigt, at den indsatte tilbageføres  \r\n\r\n til den oprindelige fuldbyrdelsesanstalt. I dette tilfælde samt i tilfælde af  \r\n\r\n uenighed mellem fuldbyrdelsesanstalten og Københavns fænglser vedrørende  \r\n\r\n tilbageførselsspørgsmålet forelægges spørgsmålet direktoratet. </P>  \r\n\r\n<P>Personer, der har haft hepatitis A, behandles i enhver henseende på samme  \r\n\r\n måde som andre raske personer. </P>  \r\n\r\n<P>Personer, der har haft hepatitis B, og som ikke har tegn på leverlidelse,  \r\n\r\n behandles i enhver henseende på samme måde som andre raske personer. Ved tegn  \r\n\r\n på leverlidelse bør der iagttages særlig forsigtighed ved blodprøvetagning,  \r\n\r\n sårskiftning og lignende, i hvilke situationer personalet bør benytte  \r\n\r\n engangshandsker. </P>  \r\n\r\n<P>Før eventuel tandbehandling skal tandlægen underrettes om, at den  \r\n\r\n pågældende har haft hepatitis B. </P>  \r\n\r\n<P CLASS=PUNKT> <B>3.</B> Cirkulærskrivelsen træder i kraft den 1. marts  \r\n\r\n 1981. </P>  \r\n\r\n<P>Samtidig ophæves: </P>  \r\n\r\n<P>Direktoratets skrivelse af 17. juli 1969 om forholdsregler mod smitsom  \r\n\r\n leverbetændelse. </P>  \r\n\r\n<P>Direktoratets skrivelse af 14. januar 1971 om undersøgelser til  \r\n\r\n konstatering af hepatitis. </P>  \r\n\r\n<P>Direktoratets skrivelse af 23. april 1971 om tilvejebringelse af  \r\n\r\n journaloplysninger vedrørende hepatitispatienter i Københavns fængsler. </P>  \r\n\r\n<P>Direktoratets skrivelse af 19. januar 1973 om tilbageførsel af  \r\n\r\n hepatitispatienter fra Københavns fængsler til fuldbyrdelsesanstalt. </P>  \r\n\r\n<P>Direktoratets skrivelse af 3. marts 1975 vedrørende anbringelse af  \r\n\r\n personer med hepatitis. </P>  \r\n\r\n<P>Direktoratets skrivelse af 3. marts 1975 vedrørende afdeling for indsatte  \r\n\r\n med hepatitis i statsfængslet ved Horserød. </P>  \r\n\r\n<P>Den kvartalsvise indberetningspligt med hensyn til antallet af foretagne  \r\n\r\n undersøgelser for hepatitis, jf. punkt 5 i følgeskrivelse af 27. september  \r\n\r\n 1978 til direktoratets cirkulære af 20. september 1978 om lægeundersøgelser  \r\n\r\n ved indsættelse i kriminalforsorgens anstalter og arresthusene. </P>  \r\n\r\n<P>W. Rentzmann </P>  \r\n\r\n<P>fg. </P>  \r\n\r\n<P>/J. Balder </P>  \r\n\r\n<P>Til kriminalforsorgens anstalter og arresthusene. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (G-6-9)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19811115910"
        },
        {
            "displayName": "Entydig dokumentidentifikation",
            "displayValue": "CM017595"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/09/2000"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11159"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "19/02/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4. k. 2531-8-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}