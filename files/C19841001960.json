{
    "id": 66776,
    "title": "Indhentning af tilbud inden for byggehåndværksfagene ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10019 af 01/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Indhentning af tilbud inden for  \r\n\r\n byggehåndværksfagene </H1>  \r\n\r\n<P></P>  \r\n\r\n<BR>  \r\n\r\n<P>Denne pjece fortæller Dem lidt om, hvordan De skal bære Dem ad med at  \r\n\r\n indhente tilbud på udførelse af reparationer, isolering, forbedringer og  \r\n\r\n vedligeholdelse osv. på Deres ejendom - uden at overtræde de regler, der  \r\n\r\n findes herom. </P>  \r\n\r\n<P>Hvis De vil vide mere, eller hvis De undervejs kommer ud for problemer,  \r\n\r\n vil vi gerne give Dem yderligere vejledning. </P>  \r\n\r\n<P>Med venlig hilsen </P>  \r\n\r\n<P>Monopoltilsynet </P>  \r\n\r\n<P>Nørregade 49 </P>  \r\n\r\n<P>1165 København K </P>  \r\n\r\n<P>Tlf. (01) 12 19 08 </P>  \r\n\r\n<P>Licitationsloven </P>  \r\n\r\n<P>Indhentning af tilbud på arbejder og leverancer inden for bygge- og  \r\n\r\n anlægsvirksomhed er reguleret ved en særlig lov (lov nr. 216 af 8. juni 1966  \r\n\r\n om licitation m.v.), der til daglig kaldes licitationsloven, selv om den også  \r\n\r\n handler om tilbud, der ikke indhentes ved licitation. Loven administreres af  \r\n\r\n monopoltilsynet. </P>  \r\n\r\n<P>Loven omfater foruden byggeri, vejanlæg, kloakker, broer osv. også  \r\n\r\n isolering, reparation, forbedring og vedligeholdelse m.v. af allerede  \r\n\r\n eksisterende bygninger. Der gælder ingen beløbsgrænser for lovens anvendelse.  \r\n\r\n Overtrædelse af loven kan straffes med bøde. </P>  \r\n\r\n<P>Man kan efter eget valg indhente tilbud på 2 forskellige måder, enten ved  \r\n\r\n en licitation eller som underhåndstilbud. </P>  \r\n\r\n<P>Licitation </P>  \r\n\r\n<P>Drejer det sig om et større arbejde, vil man ofte afholde en licitation.  \r\n\r\n Der findes to former for licitation, offentlig licitation og bunden  \r\n\r\n licitation, der undertiden også kaldes indbudt licitation. </P>  \r\n\r\n<P>Ved en offentlig licitation annoncerer man i avisen efter tilbudsgivere,  \r\n\r\n mens man ved en bunden licitation skriver direkte til de håndværksmestre, man  \r\n\r\n ønsker tilbud fra. </P>  \r\n\r\n<P>Fælles for de 2 licitationsformer er, at flere håndværksmestre opfordres  \r\n\r\n til at afgive skriftlige tilbud på helt samme grundlag. Det skal over for den  \r\n\r\n enkelte håndværksmester fremgå, at også andre er opfordret til at afgive  \r\n\r\n tilbud. I forbindelse med opfordringen skal der fastsættes en dato og et  \r\n\r\n klokkeslet for seneste aflevering af tilbudene. Inden dette tidspunkt skal  \r\n\r\n tilbudene være afleveret til udbyderen i en lukket kuvert. </P>  \r\n\r\n<P>På det fastsatte tidspunkt skal kuverterne med tilbudene åbnes. De  \r\n\r\n håndværksmestre, der har afleveret tilbud, er berettiget til at overvære  \r\n\r\n åbningen og til at få tilbudssummerne og eventuelle forbehold læst op. (Se  \r\n\r\n senere om forbehold). </P>  \r\n\r\n<P>Er der tale om offentlig licitation, kan et hvilket som helst af tilbudene  \r\n\r\n antages; det behøver ikke at være det billigste. Ved en bunden licitation  \r\n\r\n skal det billigste tilbud derimod som hovedregel antages. Man kan dog på  \r\n\r\n forhånd forbeholde sig ret til at vælge frit mellem tilbudene også ved en  \r\n\r\n bunden licitation. </P>  \r\n\r\n<P>Der er ingen pligt til at antage nogen af tilbudene. Man kan altid vælge  \r\n\r\n at annullere en licitation. Det skal i givet fald ske ved en skriftlig  \r\n\r\n meddelelse til alle, der har afgivet tilbud. </P>  \r\n\r\n<P>Når dette er sket, kan man straks efter afholde en ny auktion over det  \r\n\r\n samme arbejde. Man må derimod først modtage underhåndsbud 3 måneder efter  \r\n\r\n annulleringen af en licitation. (Se senere om underhåndsbud). </P>  \r\n\r\n<P>Hvis man ikke annullerer licitationen, må der ikke afholdes ny licitation,  \r\n\r\n og man må først modtage underhåndsbud 6 måneder efter licitationen. (Se skema  \r\n\r\n næste side). </P>  \r\n\r\n<P>For begge licitationformer gælder det, at tilbudene ikke må ændres efter  \r\n\r\n licitationen.De må hverken sættes op eller ned. En undtagelse udgør det  \r\n\r\n billigste tilbud, der godt må sættes ned. </P>  \r\n\r\n<P>Underhåndsbud </P>  \r\n\r\n<P>Hvis arbejdet er af mindre omfang, eller hvis det bliver for kompliceret  \r\n\r\n at afholde en licitation, vil de fleste nok foretrække at indhente  \r\n\r\n underhåndsbud på arbejdet. </P>  \r\n\r\n<P>Ved underhåndsbud forstås simpelthen tilbud, der indhentes, uden at der  \r\n\r\n afholdes en licitation. </P>  \r\n\r\n<P>Fremgangsmåden er ganske ukompliceret. Man henvender sig til en  \r\n\r\n håndværksmester, som man kender til eller har fået anbefalet eller af andre  \r\n\r\n grunde har tillid til, og beder ham om at give et tilbud på arbejdet. </P>  \r\n\r\n<P>Man må kun indhente 2 underhåndsbud på det samme arbejde. </P>  \r\n\r\n<P>De 2 underhåndsbud behøver ikke at blive indhentet samtidig. </P>  \r\n\r\n<P>Hvis man ikke er tilfreds med de underhåndsbud, man har modtaget, kan man  \r\n\r\n vælge at annullere dem. Dette kan ske mundtligt, men bør for en sikkerheds  \r\n\r\n skyld gøres skriftligt. </P>  \r\n\r\n<P>Når dette er sket, kan man straks efter afholde en licitation over  \r\n\r\n arbejdet. Hvis man har udnyttet adgangen til at indhente 2 underhåndsbud, må  \r\n\r\n man derimod først modtage nye underhåndsbud 3 måneder efter annulleringen.  \r\n\r\n</P>  \r\n\r\n<P>Har man ikke annulleret de 2 modtagne underhåndsbud, må der ikke afholdes  \r\n\r\n licitation over arbejdet, og man må først modtage nye underhåndsbud 6 måneder  \r\n\r\n efter modtagelsen af det seneste underhåndsbud. (Se skema næste side). </P>  \r\n\r\n<P>Et underhåndsbud må i modsætning til licitationsbud godt nedsættes også  \r\n\r\n selv om der er afgivets et andet underhåndsbud, der er billigere. </P>  \r\n\r\n<P>Skematisk oversigt over mulighederne for </P>  \r\n\r\n<P>INDHENTNING AF NYE TILBUD </P>  \r\n\r\n<P>- når ingen af de i første omgang indhentede ønskes antaget. </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Den situation,               Deres muligheder i den situation  \r\n\r\n De er i                        for at indhente nye tilbud  \r\n\r\n                          ved liciation       som underhåndstilbud  \r\n\r\n ---------------------------------------------------------------------  \r\n\r\n Liciationen er af-       Ny liciation kan    Underhåndsbud kan  \r\n\r\n holdt og annulleret      afholdes straks     indhentes 3 måneder  \r\n\r\n                                              efter annulleringen  \r\n\r\n ---------------------------------------------------------------------  \r\n\r\n Liciation er af-         Ny liciation kan    Underhåndsbud kan  \r\n\r\n holdt, men ikke          ikke afholdes       indhentes 6 måneder  \r\n\r\n annulleret                                   efter licitations-  \r\n\r\n                                              datoen.  \r\n\r\n ---------------------------------------------------------------------  \r\n\r\n 2 underhåndsbud er       Liciation  kan      Nye underhåndsbud  \r\n\r\n indhentet, og begge      afholdes straks     kan indhentes 3  \r\n\r\n er annulleret                                måneder efter  \r\n\r\n                                              annulleringen  \r\n\r\n ---------------------------------------------------------------------  \r\n\r\n 2 underhåndsbud er       Liciation kan       Nye underhåndsbud  \r\n\r\n indhentet, men ikke      ikke afholdes       kan indhentes 6  \r\n\r\n annulleret                                   måneder efter  \r\n\r\n                                              modtagelsen af det  \r\n\r\n                                              sidste underhåndsbud  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Forbehold </P>  \r\n\r\n<P>Når man skal bedømme de tilbud, man har modtaget, og det gælder både  \r\n\r\n licitationsbud og underhåndsbud, skal man lægge mærke til, om der har været  \r\n\r\n knyttet forbehold til tilbudene. Det vil der som oftest være. </P>  \r\n\r\n<P>De almindeligste forbehold drejer sig om fremtidige prisstigninger på  \r\n\r\n materialer og stigninger i arbejdsløn, men der kan også være andre forbehold.  \r\n\r\n De fleste byggefag har deres standardforbehold, som er anmeldt til  \r\n\r\n monopoltilsynet, men der kan også være individuelle forbehold knyttet til et  \r\n\r\n tilbud. </P>  \r\n\r\n<P>Hvis man antager et tilbud med de forbehold, der måtte være knyttet til  \r\n\r\n tilbudet, er forbeholdene gældende som en del af aftalen. </P>  \r\n\r\n<P>Overslag </P>  \r\n\r\n<P>For på forhånd at få en fornemmelse af prisniveauet for et arbejde kan man  \r\n\r\n få en håndværksmester til at give et overslag. </P>  \r\n\r\n<P>En overslagspris kan imidlertid godt overskrides. Overslag betragtes  \r\n\r\n derfor ikke som underhåndsbud, der jo er bindende, men højst som et tilsagn  \r\n\r\n om at udføre arbejdet i regning. (Se herom senere). </P>  \r\n\r\n<P>Bliver der i forbindelse med et overslag aftalt et maksimumsbeløb, der  \r\n\r\n ikke må overskrides, eller tilbyder håndværksmesteren at udføre arbejdet  \r\n\r\n &#187;i regning med loft&#171;, bliver det i forbindelse med reglerne om  \r\n\r\n tilbudsindhentning betragtet som underhåndsbud. </P>  \r\n\r\n<P>Regningsarbejde </P>  \r\n\r\n<P>Hvis et arbejde bliver udført &#187;efter regning&#171;, det vil sige uden  \r\n\r\n der på forhånd er aftalt en pris, må man i almindelighed betale, hvad der  \r\n\r\n står på regningen, medmindre prisen af domstolene bliver anset for  \r\n\r\n &#187;ubillig&#171;. </P>  \r\n\r\n<P>Faktureringsregler </P>  \r\n\r\n<P>Med hensyn til regningsarbejde gælder for alle de større  \r\n\r\n byggehåndværksfag, at mestrene har pligt til at specificere regningen, enten  \r\n\r\n således at man kan se, hvor mange timer, der er brugt til arbejdet, sat  \r\n\r\n kundetimeprisen, eller således, at det oplyses, hvor meget der er udbetalt  \r\n\r\n til arbejderne og hvor meget mesteren får i salær. Medgående materialer skal  \r\n\r\n specificeres på tilsvarende måde. I visse håndværksfag (især malerfaget) kan  \r\n\r\n regningen dog også helt eller delvis udskrives efter  \r\n\r\n håndværksorganisationernes prislister, der anmeldes til monopoltilsynet. </P>  \r\n\r\n<P>Ønsker De at vide mere om faktureringsreglerne, kan De få tilsendt  \r\n\r\n monopoltilsynets bekendtgørelser herom med kommentarer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19841001960"
        },
        {
            "displayName": "Entydig dokumentidentifikation",
            "displayValue": "CM025940"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/05/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10019"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/03/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}