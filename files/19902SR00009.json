{
    "id": 105500,
    "title": "1990 BR 9   BERETNING OM EN OPLYSNINGSKAMPAGNE OM DANMARKS ROLLE I DET FREMTIDIGE   EF-SAMARBEJDE    NR 9 1990-91, 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1990/2 BR 9",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 9 </P>  \r\n\r\n<P></P>  \r\n\r\n<P>Beretning om en oplysningskampagne om Danmarks rolle i det fremtidige  \r\n\r\n EF-samarbejde <BR>  \r\n\r\n Nr 9 1990-91, 2. samling </P>  \r\n\r\n<P></P>  \r\n\r\n<P>Afgivet af Markedsudvalget </P>  \r\n\r\n<P></P>  \r\n\r\n<P>Afgivet: 19910703 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Efter at Socialistisk Folkepartis forslag til folketingsbeslutning </P>  \r\n\r\n<P>om iværksættelse af en oplysningskampagne om Danmarks placering i </P>  \r\n\r\n<P>det fremtidige europæiske samarbejde (B 20) blev henvist til </P>  \r\n\r\n<P>behandling i Markedsudvalget, har udvalget drøftet spørgsmålet om en </P>  \r\n\r\n<P>sådan kampagne i en række møder. </P>  \r\n\r\n<P>De nærmere drøftelser om retningslinjerne for en oplysningskampagne har  \r\n\r\n været ført i et underudvalg bestående af: </P>  \r\n\r\n<P>Ivar Nørgaard (S); fmd., </P>  \r\n\r\n<P>Bjørn Westh (S), </P>  \r\n\r\n<P>Henning Grove (KF), </P>  \r\n\r\n<P>Charlotte Antonsen (V), </P>  \r\n\r\n<P>Steen Gade (SF), </P>  \r\n\r\n<P>Annette Just (FP), </P>  \r\n\r\n<P>Peter Duetoft (CD), </P>  \r\n\r\n<P>Niels Helveg Petersen (RV) og </P>  \r\n\r\n<P>Flemming Kofod-Svendsen (KRF). </P>  \r\n\r\n<P>Underudvalget har indhentet oplysninger om tidligere oplysningskampagner  \r\n\r\n og deres forløb. Bl.a. kan nævnes oplysningskampagnen om  \r\n\r\n fællesmarkedsproblemer forud for Danmarks optagelse i De Europæiske  \r\n\r\n Fællesskaber, men også erfaringerne fra energioplysningskampagnen i midten af  \r\n\r\n 70'erne, informationsteknologikampagnen i midten af 80'erne og  \r\n\r\n bioteknologikampagnen, der ophørte med udgangen af 1990, er indgået i  \r\n\r\n underudvalgets overvejelser. </P>  \r\n\r\n<P>Endvidere er Dansk Folkeoplysnings Samråd blevet anmodet om at udarbejde  \r\n\r\n et forslag til en oplysningskampagne. Dette forslag har ligget til grund for  \r\n\r\n underudvalgets overvejelser, som har resulteret i, at underudvalget med  \r\n\r\n undtagelse af Fremskridtspartiets medlem indstiller, at der afsættes op til  \r\n\r\n 10 mio. kr. til en oplysningskampagne om Danmarks rolle i det fremtidige  \r\n\r\n EF-samarbejde. </P>  \r\n\r\n<P>Der er enighed i underudvalget om, at beløbet bør fordeles efter  \r\n\r\n principperne i den af Dansk Folkeoplysnings Samråd foreslåede model, således  \r\n\r\n at målgruppen vil blive arrangører både inden og uden for samrådets  \r\n\r\n medlemskreds. Debatarrangementerne skal principielt være åbne for alle og  \r\n\r\n offentligt annoncerede, dog kan der ydes støtte til særlige kampagneforløb og  \r\n\r\n arrangementer, der har til formål at skabe interesse for og indsigt i temaet  \r\n\r\n og kampagnen (eks. kursus/konferencevirksomhed for ledere, lærere,  \r\n\r\n arrangørgrupper m.v.). Arrangørerne kan få dækket udgifterne ved afvikling af  \r\n\r\n arrangementet som honorar til medvirkende (indledere, foredragsholdere og  \r\n\r\n lignende), der ikke må overstige den grundløn, man opererer med inden for  \r\n\r\n folkeoplysningen eller folkeoplysningens foredragssats, rejseudgifter og  \r\n\r\n dagpenge til medvirkende (indledere, foredragsholdere og lignende),  \r\n\r\n annonceringsudgifter og andet pr-materiale for arrangementet samt rimelige  \r\n\r\n fortæringsudgifter og overnatningsudgifter. En person, der modtager honorar  \r\n\r\n for medvirken i arrangementet, kan ikke samtidig være arrangør, og der kan  \r\n\r\n ikke ydes tilskud til direkte kommercielle interesser som eks.  \r\n\r\n reklamefremstød. Endelig kan der ydes tilskud til produktion af  \r\n\r\n oplysningsmaterialer, der belyser emnet. Det bør sikres, at sådanne tilskud  \r\n\r\n til oplysningsmaterialer kan bevilges umiddelbart ved oplysningskampagnens  \r\n\r\n start. Kontrollen med og administrationen af det afsatte beløb foretages af  \r\n\r\n Dansk Folkeoplysnings Samråd. </P>  \r\n\r\n<P>Dansk Folkeoplysnings Samråd kan lade udarbejde oplysningsmateriale, og  \r\n\r\n Samrådets bestyrelse er ansvarlig for oplysningskampagnens forløb og  \r\n\r\n afleverer revideret regnskab for kampagnen samt beretning og oversigt over  \r\n\r\n arrangementer, hvortil der er ydet støtte. Til afholdelse af samrådets  \r\n\r\n udgifter i forbindelse med oplysningskampagnen kan anvendes op til 5 pct. af  \r\n\r\n det afsatte støttebeløb. </P>  \r\n\r\n<P>Samtlige medlemmer af underudvalget lægger vægt på, at der ikke i  \r\n\r\n forbindelse med den her omtalte oplysningskampagne er taget stilling til en  \r\n\r\n senere oplysningskampagne i forbindelse med en eventuel folkeafstemning om de  \r\n\r\n traktatforslag, som måtte blive resultatet af de igangværende  \r\n\r\n regeringskonferencer. </P>  \r\n\r\n<P>Efter at indstillingen har været forelagt for Markedsudvalget, opfordrer  \r\n\r\n et <I>flertal</I> (Udvalget med undtagelse af Fremskridtspartiets medlem)  \r\n\r\n regeringen til at søge Finansudvalget om op til 10 mio. kr. til en  \r\n\r\n oplysningskampagne om Danmarks rolle i det fremtidige EF-samarbejde i  \r\n\r\n overensstemmelse med de retningslinjer, som er angivet i den af underudvalget  \r\n\r\n afgivne indstilling. </P>  \r\n\r\n<P>Et <I>mindretal</I> (Fremskridtspartiets medlem af udvalget) er imod, at  \r\n\r\n der afsættes penge til en oplysningskampagne, men er i øvrigt enig i de  \r\n\r\n foreslåede retningslinjer for fordeling af midlerne. </P>  \r\n\r\n<P>P.u.v. </P>  \r\n\r\n<P>Ivar Nørgaard </P>  \r\n\r\n<P>fmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/07/1991"
        },
        {
            "displayName": "Accession",
            "displayValue": "19902SR00009"
        },
        {
            "displayName": "Entydig dokumentidentifikation",
            "displayValue": "CL002761"
        },
        {
            "displayName": "Dato for førstegangsindlæggelse",
            "displayValue": "16/07/1991"
        },
        {
            "displayName": "Dato for indlæggelse",
            "displayValue": "16/07/1991"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}