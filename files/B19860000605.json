{
    "id": 49729,
    "title": "Bekendtgørelse om cyklers indretning og udstyr m.v. (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 6 af 10/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om cyklers indretning og udstyr  \r\n\r\n m.v. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 50, stk. 3, § 68, stk. 1, § 83 og § 118, stk. 3, i  \r\n\r\n færdselslov nr. 287 af 10. juni 1976 fastsættes følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En cykel må højst have fire hjul. </P>  \r\n\r\n<P CLASS=STK> <I>Stk. 2. </I> En cykel må ikke være indrettet til mere end  \r\n\r\n tre personer. Dog kan der derudover være plads til et eller to børn under  \r\n\r\n seks år. </P>  \r\n\r\n<P CLASS=STK> <I>Stk. 3. </I> Påhængsvogn og sidevogn til cykel må benyttes  \r\n\r\n til transport af indtil to børn under seks år. Føreren af cyklen skal være  \r\n\r\n fyldt 15 år. Der må ikke samtidig transporteres børn i vognen og på cyklen.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> En cykel skal være forsynet med bremse, der kan  \r\n\r\n bremse cyklen på en sikker, hurtig og virksom måde. Cyklen skal være forsynet  \r\n\r\n med en fodbetjent navbremse, der virker på baghjulet, eller to af hinanden  \r\n\r\n uafhængige bremser, der virker på henholdsvis for- og baghjul. </P>  \r\n\r\n<P CLASS=STK> <I>Stk. 2. </I> En cykel til mere end en person, herunder cykel  \r\n\r\n med særlig siddeplads for barn, skal være forsynet med to af hinanden  \r\n\r\n uafhængige bremser, der virker på henholdsvis for- og baghjul. </P>  \r\n\r\n<P CLASS=STK> <I>Stk. 3. </I> Trehjulet varecykel skal tillige være forsynet  \r\n\r\n med håndbetjent bremse på hjulene, som bærer vareladet. Denne bremse skal  \r\n\r\n kunne fastholdes i tilspændt stand. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Dele i fodbetjent bremsesystem skal kunne modstå  \r\n\r\n en betjeningskraft på 100 daN (100 kg). Dele i håndbetjent bremsesystem skal  \r\n\r\n kunne modstå en betjeningskraft på 60 daN (60 kg). </P>  \r\n\r\n<P CLASS=STK> <I>Stk. 2. </I> Ved bremsesystem, som betjenes af  \r\n\r\n fremdrivningspedalerne, skal fuld bremsevirkning kunne opnås ved nedtrædning  \r\n\r\n af pedalen fra vandret stilling. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> På en tohjulet cykel må styrets bredde ikke  \r\n\r\n overstige 70 cm. Betjeningsgreb og spejle medregnes ikke i styrets bredde.  \r\n\r\n Ingen del af styret må ligge mere end 30 cm over siddefladens højeste punkt  \r\n\r\n ved ubelastet sadel. Styret skal være forsynet med håndtag med afrundede  \r\n\r\n kanter. </P>  \r\n\r\n<P CLASS=STK> <I>Stk. 2. </I> På tohjulet cykel må ingen del af ryglæn, bøjle  \r\n\r\n eller lignende anbragt bag sadelen ligge mere end 20 cm over siddefladens  \r\n\r\n højeste punkt ved ubelastet sadel. </P>  \r\n\r\n<P CLASS=STK> <I>Stk. 3. </I> Cykel med særlig siddeplads for barn skal være  \r\n\r\n forsynet med beskyttelsesanordning, som forhindrer, at barnets fødder kan  \r\n\r\n komme i klemme i hjulets eger. </P>  \r\n\r\n<P CLASS=STK> <I>Stk. 4. </I> Hjulene skal være forsynet med luftgummiringe  \r\n\r\n eller med anden elastisk hjulbeklædning med tilsvarende egenskaber. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En cykel skal i lygtetændingstiden være forsynet  \r\n\r\n med en forlygte, der afgiver hvidt lys tydeligt synligt forfra i mindst 150  \r\n\r\n meters afstand og synligt fra siderne. Forlygten må ikke virke blændende på  \r\n\r\n andre trafikanter. På cykel med mere end to hjul skal forlygten være anbragt  \r\n\r\n i venstre side. </P>  \r\n\r\n<P CLASS=STK> <I>Stk. 2. </I> En cykel skal i lygtetændingstiden være  \r\n\r\n forsynet med en eller to baglygter, der afgiver rødt lys tydeligt synligt i  \r\n\r\n mindst 150 meters afstand uden at virke blændende. En cykel med mere end to  \r\n\r\n hjul skal være forsynet med to sådanne baglygter anbragt højst 40 cm inden  \r\n\r\n for cyklens yderste punkter og med en indbyrdes afstand på mindst 60 cm. </P>  \r\n\r\n<P CLASS=STK> <I>Stk. 3. </I> Påhængsvogn til cykel skal i lygtetændingstiden  \r\n\r\n være forsynet med to baglygter, der opfylder kravene i stk. 2, 1. pkt., og  \r\n\r\n som er anbragt så tæt ved påhængsvognens yderste punkter som muligt. Sidevogn  \r\n\r\n til cykel skal i lygtetændingstiden være forsynet med en baglygte, der  \r\n\r\n opfylder kravene i stk. 2, 1. pkt., og som er anbragt i højre side. </P>  \r\n\r\n<P CLASS=STK> <I>Stk. 4. </I> Cykler og påhængs- eller sidevogne hertil må  \r\n\r\n ikke være forsynet med andre lygter end de foran anførte. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tohjulet cykel skal være forsynet med rød  \r\n\r\n refleksanordning, som kan ses bagfra. En cykel med mere end to hjul skal være  \r\n\r\n forsynet med to sådanne refleksanordninger anbragt højst 40 cm inden for  \r\n\r\n cyklens yderste punkter og med en indbyrdes afstand på mindst 60 cm. Røde  \r\n\r\n refleksanordninger skal have et areal på mindst 7 cm2 og må ikke være  \r\n\r\n trekantede. </P>  \r\n\r\n<P CLASS=STK> <I>Stk. 2. </I> En cykel skal være forsynet med gul  \r\n\r\n refleksanordning, som bevæger sig, når cyklen kører, og som er synlig bagfra.  \r\n\r\n Sådan refleksanordning kan bestå af refleksmateriale anbragt på baghjulets  \r\n\r\n eger eller af anden anordning med tilsvarende virkning. </P>  \r\n\r\n<P CLASS=STK> <I>Stk. 3. </I> Påhængsvogn til cykel skal være forsynet med to  \r\n\r\n fremadvendende hvide refleksanordninger samt to bagudvendende røde  \r\n\r\n refleksanordninger. Refleksanordningerne skal være anbragt så tæt ved vognens  \r\n\r\n yderste punkter som muligt. Sidevogn til cykel skal være forsynet med en  \r\n\r\n fremadvendende hvid refleksanordning samt en bagudvendende rød  \r\n\r\n refleksanordning. Refleksanordningerne skal være anbragt i højre side. </P>  \r\n\r\n<P CLASS=STK> <I>Stk. 4. </I> Påhængsvogn og sidevogn til cykel skal på hver  \r\n\r\n side være forsynet med to gule refleksanordninger. </P>  \r\n\r\n<P CLASS=STK> <I>Stk. 5. </I> Påbudt refleksanordning skal være E- eller  \r\n\r\n e-mærket eller være godkendt af justitsministeriet (JRU-mærket). </P>  \r\n\r\n<P CLASS=STK> <I>Stk. 6. </I> En cykel og påhængs- eller sidevogn hertil kan  \r\n\r\n forsynes med supplerende refleksanordninger efter følgende regler:  \r\n\r\n Fastmonterede, fremadvendende refleksanordninger skal være hvide,  \r\n\r\n bagudvendende røde, og refleksanordninger, der vender til siden, gule.  \r\n\r\n Bevægelige refleksanordninger, der kan ses bagfra og forfra, skal være gule.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En cykel kan være udstyret med en cyklistvimpel,  \r\n\r\n der er monteret på en bagagebærer eller lignende over cyklens baghjul. </P>  \r\n\r\n<P CLASS=STK> <I>Stk. 2. </I> Vimpelstangen skal være bøjelig og være anbragt  \r\n\r\n således, at ingen del af stangen når længere ud end 50 cm til venstre og 15  \r\n\r\n cm til højre for cyklens længdeakse. Advarselsanordningen skal være anbragt  \r\n\r\n yderst til venstre på vimpelstangen, og anordningens sider må ikke overstige  \r\n\r\n 25 cm. Cyklistvimplen skal være forsynet med rød refleks, der skal være  \r\n\r\n anbragt således, at den kun er synlig for bagfra kommende færdsel. </P>  \r\n\r\n<P CLASS=STK> <I>Stk. 3. </I> En cyklistvimpel skal i øvrigt være således  \r\n\r\n udformet og anbragt, at den ikke frembyder fare for cyklisten eller andre.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En cykel skal være forsynet med en klart lydende  \r\n\r\n klokke, som skal være anbragt på styret. Cyklen må ikke være forsynet med  \r\n\r\n andet signalapparat. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> På en cykel med mere end to hjul må sporvidden  \r\n\r\n mellem hjul på samme aksel ikke overstige 125 cm, og bredden af en sådan  \r\n\r\n cykel må ikke overstige 160 cm. Betjeningsgreb og spejl medregnes ikke i  \r\n\r\n cyklens bredde. </P>  \r\n\r\n<P CLASS=STK> <I>Stk. 2. </I> På en tohjulet cykel med varelad eller -kasse  \r\n\r\n mellem for- og baghjul må ladets eller kassens udvendige bredde ikke  \r\n\r\n overstige 65 cm, og læsset må ikke rage ud over ladets sider. Cyklens længde  \r\n\r\n må ikke overstige 300 cm. Varekassens eller læssets højde må ikke overstige  \r\n\r\n 120 cm over vejbanen, og lastens vægt må ikke overstige 100 kg. </P>  \r\n\r\n<P CLASS=STK> <I>Stk. 3. </I> På en trehjulet varecykel må vareladets eller  \r\n\r\n -kassens bredde ikke overstige sporvidden mellem de bærende hjul, og læsset  \r\n\r\n må ikke rage ud over ladets sider. Ladets eller kassens længde må ikke  \r\n\r\n overstige 160 cm, og den samlede længde af cykel med last må ikke overstige  \r\n\r\n 350 cm. Varekassens eller læssets højde må ikke overstige 140 cm eller, når  \r\n\r\n kassen eller ladet er anbragt bag føreren, 200 cm over vejbanen. Lastens vægt  \r\n\r\n må ikke overstige 150 kg, og den samlede vægt af cykel med last må ikke  \r\n\r\n overstige 230 kg. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Påhængsvogn og sidevogn skal kobles til cyklen  \r\n\r\n ved hjælp af en forsvarlig tilkoblingsanordning. </P>  \r\n\r\n<P CLASS=STK> <I>Stk. 2. </I> Cyklens bremser skal opfylde kravene i § 2,  \r\n\r\n stk. 2. </P>  \r\n\r\n<P CLASS=STK> <I>Stk. 3. </I> På en ethjulet påhængsvogn må vareladets eller  \r\n\r\n -kassens bredde ikke overstige 65 cm, og læsset må ikke rage ud over ladets  \r\n\r\n sider. Den samlede længde af cykel og påhængsvogn med last må ikke overstige  \r\n\r\n 350 cm. Varekassens eller læssets højde må ikke overstige 100 cm over  \r\n\r\n vejbanen, og lastens vægt må ikke overstige 100 kg. </P>  \r\n\r\n<P CLASS=STK> <I>Stk. 4. </I> På tohjulet påhængsvogn må sporvidden ikke  \r\n\r\n overstige 80 cm. Vareladet eller -kassen skal være anbragt mellem hjulene, og  \r\n\r\n læsset må ikke rage ud over ladets sider. Den samlede længde af cykel og  \r\n\r\n påhængsvogn med last må ikke overstige 350 cm. Varekassens eller læssets  \r\n\r\n højde må ikke overstige 120 cm over vejbanen, og lastens vægt må ikke  \r\n\r\n overstige 100 kg. </P>  \r\n\r\n<P CLASS=STK> <I>Stk. 5. </I> En sidevogn skal være anbragt til højre for  \r\n\r\n cyklen, og sporvidden af det samlede køretøj må ikke overstige 80 cm. Ingen  \r\n\r\n del af sidevognen eller dens last må ligge uden for sidevognens hjul.  \r\n\r\n Sidevognens eller læssets forreste og bageste punkt må ikke rage ud over  \r\n\r\n cyklens forreste henholdsvis bageste punkt. Sidevognens eller læssets højde  \r\n\r\n må ikke overstige 120 cm over vejbanen, og lastens vægt må ikke overstige 100  \r\n\r\n kg. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Påhængsvogn og sidevogn til transport af børn  \r\n\r\n skal være forsynet med sikker beskyttelse mod hjulegerne samt med en  \r\n\r\n anordning til fastspænding af børnene. Den skal i øvrigt være således  \r\n\r\n indrettet, at børnene kan transporteres, uden at der opstår fare for dem selv  \r\n\r\n eller andre. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Overtrædelse af §§ 1-5, § 6, stk. 1-5, § 7,  \r\n\r\n stk. 2 og 3, samt §§ 8-11 straffes med bøde. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen træder i kraft den 1. april  \r\n\r\n 1986. En cykel samt påhængs- eller sidevogn hertil, der er indrettet i  \r\n\r\n overensstemmelse med denne bekendtgørelse, kan dog straks benyttes til  \r\n\r\n transport af børn efter reglerne i bekendtgørelsen. </P>  \r\n\r\n<P CLASS=STK> <I>Stk. 2. </I> Bekendtgørelse nr. 158 af 26. april 1977 om  \r\n\r\n cyklers indretning og udstyr ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 10. januar 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/B. O. Jespersen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/1986"
        },
        {
            "displayName": "Accession",
            "displayValue": "B19860000605"
        },
        {
            "displayName": "Entydig dokumentidentifikation",
            "displayValue": "CM008540"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/11/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/01/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. F-afd.j.nr.1985-240-69"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}