{
    "id": 166722,
    "title": "Ligebehandlingsnævnets afgørelse om etnicitet - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9507 af 10/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - kompetence - ej medhold</p>\r\n<div class=\"Resume\">\r\n   <p class=\"TekstGenerel\">J. nr. 2500292-10</p>\r\n   <p class=\"TekstGenerel\">En mand klagede over politiets opførsel i forbindelse med, at klageren på en metrostation blev afhørt som mistænkt for lommetyveri. Ligebehandlingsnævnet afviste sagen under henvisning til, at der var tale om en klage over politiets myndighedsudøvelse i forbindelse med begivenhederne omkring anholdelsen. En sådan klage er efter ordlyden af lov om etnisk ligebehandling, ikke omfattet af lovens regler.</p>\r\n</div>\r\n<p>Klagen drejer sig om forskelsbehandling på grund af etnisk oprindelse i forbindelse med en anholdelse den 23. juli 2010.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den 23. juli 2010 blev klager anholdt på Nørreport station, hvor metrovagter havde tilkaldt politiet på grund af mistanke om lommetyveri.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at han er blevet udsat for forskelsbehandling i forbindelse med en anholdelse den 23. juli 2010 af indklagede. Politiet har lavet falske politirapporter uden beviser, uden afhøring, uden advokat, uden aktindsigt. Klager undrer sig også over, at han ikke er blevet afhørt af statsadvokaten.</p>\r\n<p>Klager har fremlagt kopi af afgørelse af 23. december 2010 fra statsadvokaten. Heraf fremgår, at klager har indgivet anmeldelse imod to politibetjente for racisme i forbindelse med en episode den 23. juli 2010.</p>\r\n<p>Statsadvokaten har den forståelse af anmeldelsen, at den vedrører, at politiet hilste pænt på metrovagterne og en hvid mand, men var sur på klager og begyndte at kritisere hans race, ligesom politiet ikke interesserede sig for klagers forklaringer, men dømte klager på forhånd og uden grund beskyldte ham for at være lommetyv på grund af sin race.</p>\r\n<p>Det fremgår af sagen, at politiet af metrovagter var blevet tilkaldt til perronen på Nørreport metrostation i forbindelse med mistanke om lommetyveri, og at klager i den forbindelse blev afhørt som mistænkt. Det fremgår også, at klager blev sigtet for overtrædelse af ordensbekendtgørelsen ved at have optrådt fornærmeligt, da han flere gange umotiveret råbte, at politipersonalet var racister, hvilket var egnet til at forstyrre den offentlige orden.</p>\r\n<p>I sagen er en af metrovagterne, som var vidne til det passerede, blevet afhørt og oplyste blandt andet, at da politiet ankom og rettede henvendelse til klager, sagde klager som det første til betjenten, at han var racist, og at det var derfor betjenten anklagede ham.</p>\r\n<p>På baggrund af oplysningerne i sagen traf statsadvokaten beslutning om at afvise anmeldelsen, da der ikke var rimelig formodning om, at der var begået et strafbart forhold, der forfølges af det offentlige.</p>\r\n<p>Statsadvokatens afgørelse ses ikke påklaget til rigsadvokaten.</p>\r\n<p>\r\n   <span class=\"Bold\">Indklagede</span> påstår frifindelse.</p>\r\n<p>Indklagede kan i det hele henholde sig til statsadvokatens afgørelse af 23. december 2010, hvoraf det fremgår, at klagers anmeldelse imod to politibetjente for racisme er blevet afvist. Det bemærkes, at klageren blev sigtet for overtrædelse af ordensbekendtgørelsen ved at have optrådt fornærmeligt, da han flere gange umotiveret råbte, at politipersonalet var racister, hvilket var egnet til at forstyrre den offentlige orden. Sagen er indbragt for retten, da klager ikke har betalt bødeforlægget på 1.600 kroner.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om etnisk ligebehandling, at man ikke må udsætte en anden person for direkte eller indirekte forskelsbehandling på grund af vedkommendes race eller etniske oprindelse.</p>\r\n<p>Forbuddet mod forskelsbehandling gælder for al offentlig og privat virksomhed, for så vidt angår social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden.</p>\r\n<p>I denne sag er der klaget over politiets opførsel i forbindelse med, at klageren på en metrostation blev afhørt som mistænkt for lommetyveri.</p>\r\n<p>Nævnet opfatter klagen som en klage over politiets myndighedsudøvelse i forbindelse med efterforskning, der efter ordlyden af lov om etnisk ligebehandling ikke findes omfattet af lovens regler.</p>\r\n<p>Ligebehandlingsnævnet kan derfor ikke behandle klagen.</p>\r\n<p>\r\n   <span class=\"Italic\">&lt;2500292-10&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150950725"
        },
        {
            "displayName": "Entydig dokumentidentifikation",
            "displayValue": "CF000729"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9507"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "10/06/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500292-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}