{
    "id": 105965,
    "title": "1985 BSF 5   FORSLAG TIL FOLKETINGSBESLUTNING OM EN KOMMUNAL IVÆRKSÆTTERPOLITIK ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 5 </P>  \r\n\r\n<P></P>  \r\n\r\n<P>Forslag til folketingsbeslutning om en kommunal iværksætterpolitik </P>  \r\n\r\n<P></P>  \r\n\r\n<P>Fremsat af Rahbæk Møller (SF) Agerschou (SF) Alice Faber (SF) Birthe  \r\n\r\n Hansen (SF) Inger Harms (SF) Jes Lunde (SF) Birthe Nielsen (SF) Ebba Strange  \r\n\r\n (SF) </P>  \r\n\r\n<P></P>  \r\n\r\n<P>den 3. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>en kommunal iværksætterpolitik, så det bliver muligt for såvel </P>  \r\n\r\n<P>amtskommuner som primærkommuner at oprette lokale </P>  \r\n\r\n<P>iværksættercentre. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Der er et stort behov for at øge kommunernes muligheder for at skabe </P>  \r\n\r\n<P>nye arbejdspladser. Især er der behov for at fjerne de nuværende </P>  \r\n\r\n<P>begrænsninger i jobskabelsesloven, der vanskeliggør egentlig </P>  \r\n\r\n<P>offentlig produktion, men derudover bør kommunerne gives en langt </P>  \r\n\r\n<P>bredere vifte af erhvervspolitiske instrumenter at spille på. Som </P>  \r\n\r\n<P>påvist i en redegørelse fra Amtskommunernes og Kommunernes </P>  \r\n\r\n<P>Forskningsinstitut er der i de andre nordiske lande og i England </P>  \r\n\r\n<P>langt større muligheder for kommuner og amtskommuner til at føre </P>  \r\n\r\n<P>en aktiv erhverspolitik. </P>  \r\n\r\n<P>Dette forslag skal give kommunerne bedre muligheder for at hjælpe nye </P>  \r\n\r\n<P>iværksættere i gang. Erfaringsmæssigt er det inden for nyoprettede </P>  \r\n\r\n<P>virksomheder og ikke inden for de etablerede, at de store </P>  \r\n\r\n<P>beskæftigelsesudvidelser finder sted. Det er derfor et stort </P>  \r\n\r\n<P>problem for de fremtidige beskæftigelsesmuligheder, at antallet af </P>  \r\n\r\n<P>nyoprettede virksomheder er faldet stærkt i de senere år. Der er - </P>  \r\n\r\n<P>ud over krisen - en række årsager hertil. Bl.a. er der færre, der </P>  \r\n\r\n<P>har tilstrækkelig stor friværdi i familiens ejerbolig til, at </P>  \r\n\r\n<P>startkapitalen kan skaffes ved belåning heraf. Der er derfor god </P>  \r\n\r\n<P>grund til at skabe muligheder for at oprette egen virksomhed med </P>  \r\n\r\n<P>en mindre startkapital. </P>  \r\n\r\n<P>De produkter, der kan være tale om, er såvel varer som forskellige </P>  \r\n\r\n<P>former for tjenesteydelser. Det forudsættes, at kommunerne ikke </P>  \r\n\r\n<P>medvirker til at starte en produktion af decideret skadelige </P>  \r\n\r\n<P>produkter - f.eks. våbenproduktion - men det foreslås, at den </P>  \r\n\r\n<P>konkrete stillingtagen til produktets art overlades til </P>  \r\n\r\n<P>kommunerne. </P>  \r\n\r\n<P>Det ville bl.a. være naturligt, hvis kommunerne hjalp med til at </P>  \r\n\r\n<P>sætte en ny produktion i gang på områder, hvor de selv er </P>  \r\n\r\n<P>aftagere. Nogle kommuner og amtskommuner har allerede været inde </P>  \r\n\r\n<P>på overvejelser i denne retning. Kommunernes muligheder for at </P>  \r\n\r\n<P>tage beskæftigelsesfremmende initiativer er begrænset af den </P>  \r\n\r\n<P>stramme økonomi, som nedskæringerne af bloktilskuddene har </P>  \r\n\r\n<P>medført. Det bør derfor overvejes at oprette en statslig fond, </P>  \r\n\r\n<P>hvorfra kommunerne kan låne de nødvendige midler, som det bl.a. </P>  \r\n\r\n<P>kendes fra Sverige. </P>  \r\n\r\n<P>Der har tidligere i lov om iværksættelse af offentlige arbejder m.v. </P>  \r\n\r\n<P>og om beskæftigelse af arbejdsløse fra 1958 været en generel </P>  \r\n\r\n<P>bemyndigelse til at oprette iværksættercentre. Denne lov blev </P>  \r\n\r\n<P>imidlertid ophævet i 1971. I dag er kommunernes muligheder for at </P>  \r\n\r\n<P>oprette erhvervslokaler stort set begrænset til byggeri af </P>  \r\n\r\n<P>industrihuse, der dels er forbeholdt egnsudviklingsområder, dels </P>  \r\n\r\n<P>er betinget af, at kommunen på forhånd har en lejer på hånden. </P>  \r\n\r\n<P>Desuden kan der oprettes håndværkerhuse i forbindelse med sanering </P>  \r\n\r\n<P>og byfornyelse. </P>  \r\n\r\n<P>I praksis har det vist sig, at enkelte kommuner på trods af </P>  \r\n\r\n<P>kommunalfuldmagten har fundet mulighed for at oprette </P>  \r\n\r\n<P>iværksættercentre f.eks. i bygninger, der er købt til andet </P>  \r\n\r\n<P>formål. Ligeledes er der oprettet en del iværsættercentre på </P>  \r\n\r\n<P>privat basis bl.a. af Kreditforeningen Danmark. Selv om behovet </P>  \r\n\r\n<P>således er dækket nogle steder, er det mere rimeligt, at </P>  \r\n\r\n<P>kommunerne atter får en generel bemyndigelse til at gå ind i denne </P>  \r\n\r\n<P>opgave. </P>  \r\n\r\n<P>De iværksættercentre, der her foreslås, skal ikke være forbeholdt </P>  \r\n\r\n<P>bestemte områder eller være betinget af, at der på forhånd står </P>  \r\n\r\n<P>lejere klar. Der skal være tale om bygninger med tilhørende </P>  \r\n\r\n<P>administrationshjælp, telefonpasning m.v., ligesom kommunen i </P>  \r\n\r\n<P>forbindelse med indflytningen bør være behjælpelig med at etablere </P>  \r\n\r\n<P>kontakt til det lokale teknologiske informationscenter og med at </P>  \r\n\r\n<P>søge at få aftaler med grossister til markedsføring af det nye </P>  \r\n\r\n<P>produkt. </P>  \r\n\r\n<P>Faciliteterne skal ikke stilles gratis til rådighed, men skal udlejes </P>  \r\n\r\n<P>til kostprisen. Derved opnås, at startomkostningerne nedsættes </P>  \r\n\r\n<P>væsentligt, og at iværksættere kan koncentrere sig om at </P>  \r\n\r\n<P>færdigudvikle og producere deres produkt. </P>  \r\n\r\n<P>Håndværksrådet udsendte i maj 1984 en rapport om erfaringer fra </P>  \r\n\r\n<P>danske og udenlandske iværksættercentre. Heri beskrives </P>  \r\n\r\n<P>forskellige typer iværksættercentre (rugekasser, værkstedsbyer, </P>  \r\n\r\n<P>videnskabsparker m.v.), ligesom forskellige muligheder for </P>  \r\n\r\n<P>ejerskab, lejevilkår, ledelse m.v. gennemgås. Denne rapport kan </P>  \r\n\r\n<P>tjene som inspiration for de kommunale myndigheder, men det er </P>  \r\n\r\n<P>ikke tilrådeligt, at der i selve loven nedfældes bestemmelser om, </P>  \r\n\r\n<P>hvilke typer centre der må foretrækkes. Det må være en kommunal </P>  \r\n\r\n<P>opgave at træffe dette valg ud fra den enkelte kommunes muligheder </P>  \r\n\r\n<P>og behov. </P>  \r\n\r\n<P>Beslutningsforslaget er en revideret udgave af et tidligere, senest i </P>  \r\n\r\n<P>folketingsåret 1984-85, fremsat beslutningsforslag, se </P>  \r\n\r\n<P>Folketingstidende 1984-85, forhandlingerne sp. 73 og 981 samt </P>  \r\n\r\n<P>tillæg A sp. 459. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00005"
        },
        {
            "displayName": "Entydig dokumentidentifikation",
            "displayValue": "CL005603"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}