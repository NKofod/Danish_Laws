{
    "id": 71892,
    "title": "Bekendtgørelse af aftale af 2. juni 1995 mellem Danmarks regering og de øvrige medlemmer af Østersørådet om sekretariatet i København for Østersørådets Kommissær for demokratiske institutioner og menneskerettigheder, herunder rettigheder for    personer tilhørende mindretal ",
    "documentTypeId": "220",
    "isSagsforlobPeriodValid": false,
    "shortName": "BKI nr 114 af 05/10/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 2. juni 1995 mellem  \r\n\r\n Danmarks regering og de øvrige medlemmer af Østersørådet om sekretariatet i  \r\n\r\n København for Østersørådets Kommissær for demokratiske institutioner og  \r\n\r\n menneskerettigheder, herunder rettigheder for personer tilhørende mindretal  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 2. juni 1995 undertegnedes i København en aftale mellem Danmarks  \r\n\r\n regering og de øvrige medlemmer af Østersørådet om sekretariatet i København  \r\n\r\n for Østersørådets Kommissær for demokratiske institutioner og  \r\n\r\n menneskerettigheder, herunder rettigheder for personer tilhørende mindretal.  \r\n\r\n I forbindelse med aftalen blev der undertegnet en protokol af samme dato om  \r\n\r\n retsstillingen for danske statsborgere ansat ved sekretariatet. </P>  \r\n\r\n<P>Aftalen har følgende ordlyd: </P>  \r\n\r\n<P> <B>AFTALE MELLEM </B></P>  \r\n\r\n<P>KONGERIGET DANMARKS REGERING OG REPUBLIKKEN ESTLANDS REGERING, REPUBLIKKEN  \r\n\r\n FINLANDS REGERING, FORBUNDSREPUBLIKKEN TYSKLANDS REGERING, </P>  \r\n\r\n<P>REPUBLIKKEN LETLANDS REGERING, </P>  \r\n\r\n<P>REPUBLIKKEN LITAUENS REGERING, </P>  \r\n\r\n<P>KONGERIGET NORGES REGERING, </P>  \r\n\r\n<P>REPUBLIKKEN POLENS REGERING, </P>  \r\n\r\n<P>DEN RUSSISKE FØDERATIONS REGERING, KONGERIGET SVERIGES REGERING OG  \r\n\r\n KOMMISSIONEN FOR DE EUROPÆISKE FÆLLESSKABER </P>  \r\n\r\n<P>OM SEKRETARIATET I KØBENHAVN FOR ØSTERSØRÅDETS KOMMISSÆR FOR DEMOKRATISKE  \r\n\r\n INSTITUTIONER OG MENNESKERETTIGHEDER, HERUNDER RETTIGHEDER FOR PERSONER  \r\n\r\n TILHØRENDE MINDRETAL Kongeriget Danmarks regering og Republikken Estlands  \r\n\r\n regering, Republikken Finlands regering, Forbundsrepublikken Tysklands  \r\n\r\n regering, Republikken Letlands regering, Republikken Litauens regering,  \r\n\r\n Kongeriget Norges regering, Republikken Polens regering, Den Russiske  \r\n\r\n Føderations regering, Kongeriget Sveriges regering og Kommissionen for De  \r\n\r\n Europæiske Fællesskaber, er, som samarbejdspartnere i Østersørådet </P>  \r\n\r\n<P>UNDER HENSYN TIL, at Østersørådet har accepteret Kongeriget Danmarks  \r\n\r\n regerings tilbud om at stille faciliteter i København til rådighed for  \r\n\r\n Sekretariatet for Østersørådets Kommissær for Demokratiske Institutioner og  \r\n\r\n Menneskerettigheder, herunder Rettigheder for Personer tilhørende Mindretal,  \r\n\r\n</P>  \r\n\r\n<P>UNDER HENSYN TIL, at det er ønskeligt at indgå en aftale for at regulere  \r\n\r\n sådanne spørgsmål, som måtte opstå som følge af oprettelsen af Kommissærens  \r\n\r\n Sekretariat i København, blevet enige om følgende: </P>  \r\n\r\n<P>Artikel I </P>  \r\n\r\n<P> <I>Juridisk grundlag</I>  </P>  \r\n\r\n<P>Sekretariatet i København for Østersørådets Kommisær for Demokratiske  \r\n\r\n Institutioner og Menneskerettigheder, herunder Rettigheder for Personer  \r\n\r\n tilhørende Mindretal, skal nyde rettigheder og immuniteter svarende til dem,  \r\n\r\n som De Forenede Nationer nyder i henhold til Konventionen om De Forenede  \r\n\r\n Nationers Rettigheder og Immuniteter vedtaget af De Forenede Nationers  \r\n\r\n Generalforsamling den 13. februar 1946, og som Danmark blev deltager af den  \r\n\r\n 10. juni 1948. </P>  \r\n\r\n<P>Artikel II </P>  \r\n\r\n<P> <I>Definitioner</I>  </P>  \r\n\r\n<P>I nærværende aftale betyder </P>  \r\n\r\n<UL CLASS=PLAIN-LIST>  \r\n\r\n<LI>(a) Udtrykkene &#187;Råd&#171; og &#187;CBSS&#171; Østersørådet; </LI>  \r\n\r\n<LI>(b) Udtrykket &#187;Kommissær&#171; Østersørådets Kommissær for  \r\n\r\n Demokratiske Institutioner og Menneskerettigheder, herunder Rettigheder for  \r\n\r\n Personer tilhørende Mindretal; </LI>  \r\n\r\n<LI>(c) Udtrykket &#187;Sekretariat&#171; Kommissærens Sekretariat i  \r\n\r\n København; </LI>  \r\n\r\n<LI>(d) Udtrykket &#187;Sekretariatets embedsmænd&#171; Kommissæren og alle  \r\n\r\n medlemmer af Sekretariatets personale, med undtagelse af sådanne ansatte, som  \r\n\r\n rekrutteres lokalt og er timelønnede; </LI>  \r\n\r\n<LI>(e) Udtrykket &#187;Konvention&#171; Konventionen om De Forenede  \r\n\r\n Nationers Rettigheder og Immuniteter vedtaget af De Forenede Nationers  \r\n\r\n Generalforsamling den 13. februar 1946; </LI>  \r\n\r\n<LI>(f) Udtrykket &#187;Regeringen&#171; Kongeriget Danmarks regering. </LI>  \r\n\r\n</UL>  \r\n\r\n<P>Artikel III </P>  \r\n\r\n<P> <I>Juridisk personlighed og kapacitet</I>  </P>  \r\n\r\n<P>Sekretariatet skal have habilitet; </P>  \r\n\r\n<UL CLASS=PLAIN-LIST>  \r\n\r\n<LI>(a) til at indgå aftaler; </LI>  \r\n\r\n<LI>(b) til at erhverve og afhænde fast ejendom; </LI>  \r\n\r\n<LI>(c) til at foretage retsforfølgning. </LI>  \r\n\r\n</UL>  \r\n\r\n<P>Artikel IV </P>  \r\n\r\n<P> <I>Repræsentant i København</I>  </P>  \r\n\r\n<P>Sekretariatet repræsenteres af Kommissæren. </P>  \r\n\r\n<P>Artikel V </P>  \r\n\r\n<P> <I>Sekretariatets område</I>  </P>  \r\n\r\n<P CLASS=PUNKT> <B>1.</B> Regeringen anerkender eksterritorialitet for  \r\n\r\n Sekretariatet, idet dette er undergivet Kommissærens kontrol og myndighed i  \r\n\r\n henhold til bestemmelserne i denne aftale. </P>  \r\n\r\n<P CLASS=PUNKT> <B>2.</B> Medmindre andet bestemmes i denne aftale eller i  \r\n\r\n Konventionen og under forbehold af regulativer udstedt i henhold til stykke  \r\n\r\n 5, skal Danmarks love være gældende inden for Sekretariatet. </P>  \r\n\r\n<P CLASS=PUNKT> <B>3.</B> Medmindre andet bestemmes i denne aftale eller i  \r\n\r\n Konventionen, skal danske domstole eller andre behørige danske organer have  \r\n\r\n jurisdiktion i henhold til bestemmelserne i gældende love med hensyn til  \r\n\r\n sådanne handlinger og transaktioner, som foretages og finder sted inden for  \r\n\r\n Sekretariatet. </P>  \r\n\r\n<P CLASS=PUNKT> <B>4.</B> Sekretariatet skal være ukrænkeligt. Ingen  \r\n\r\n regeringsembedsmand må betræde Sekretariatet for at udføre noget hverv,  \r\n\r\n medmindre Kommissæren måtte have billiget dette eller anmodet derom, og da i  \r\n\r\n henhold til betingelser godkendt af ham. </P>  \r\n\r\n<P CLASS=PUNKT> <B>5.</B> Sekretariatet er bemyndiget til at udstede  \r\n\r\n regulativer gældende inden for Sekretariatets område med henblik på der at  \r\n\r\n skabe sådanne forhold, som i enhver henseende er nødvendige for den fulde  \r\n\r\n udøvelse af sine funktioner. Ingen dansk lov, som er i modstrid med et  \r\n\r\n regulativ fra Sekretariatet autoriseret i henhold til dette stykke, vil, i  \r\n\r\n det omfang en sådan uoverensstemmelse består, kunne håndhæves inden for  \r\n\r\n Sekretariatets område. Enhver tvist mellem Sekretariatet og Danmark om,  \r\n\r\n hvorvidt et regulativ fra Sekretariatet er autoriseret i henhold til dette  \r\n\r\n stykke, eller hvorvidt en dansk lov er i modstrid med noget regulativ fra  \r\n\r\n Sekretariatet autoriseret i henhold til dette stykke, skal straks afgøres ved  \r\n\r\n den i artikel XIII fastsatte procedure. </P>  \r\n\r\n<P CLASS=PUNKT> <B>6.</B> Retshandlinger, herunder forkyndelse af  \r\n\r\n retsforfølgning og beslaglæggelse af privat ejendom, må ikke finde sted inden  \r\n\r\n for Sekretariatet, medmindre dette sker med tilladelse fra Kommissæren og  \r\n\r\n under betingelser godkendt af denne. </P>  \r\n\r\n<P CLASS=PUNKT> <B>7.</B> Uden præjudice for bestemmelserne i Konventionen  \r\n\r\n eller denne aftale skal Sekretariatet forhindre, at dets område anvendes som  \r\n\r\n tilflugtssted af sådanne personer, som vil undgå arrestation i henhold til  \r\n\r\n nogen dansk lov, og som anmodes udleveret af Regeringen med henblik på  \r\n\r\n udvisning til et andet land eller som forsøger på at undgå forkyndelse af  \r\n\r\n retsforfølgning. </P>  \r\n\r\n<P CLASS=PUNKT> <B>8.</B> (a) De behørige danske myndigheder skal udvise  \r\n\r\n passende omhu for at sikre, at Sekretariatets ro ikke forstyrres ved, at  \r\n\r\n nogen person eller gruppe af personer forsøger at skaffe sig uberettiget  \r\n\r\n adgang til eller at skabe forstyrrelse i umiddelbar nærhed af Sekretariatet;  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(b) De behørige danske myndigheder skal, hvis Kommissæren anmoder derom,  \r\n\r\n yde den nødvendige bistand til opretholdelse af lov og orden i Sekretariatet  \r\n\r\n og til fjernelse af personer derfra. </LI>  \r\n\r\n</UL>  \r\n\r\n<P CLASS=PUNKT> <B>9.</B> De behørige danske myndigheder skal bestræbe sig  \r\n\r\n mest muligt for efter anmodning fra Kommissæren at sikre de offentlige  \r\n\r\n tjenesteydelser, Sekretariatet måtte have behov for, herunder, uden  \r\n\r\n begrænsning på grundlag af denne opregning, post-, telefon- og  \r\n\r\n telegraftjenester og tjenester vedrørende kraft- og vandforsyning samt  \r\n\r\n brandsikring. Sådanne offentlige tjenesteydelser skal præsteres på rimelige  \r\n\r\n vilkår. </P>  \r\n\r\n<P CLASS=PUNKT> <B>10.</B> I tilfælde af nogen afbrydelse eller truende  \r\n\r\n afbrydelse af forannævnte tjenesteydelser skal de behørige danske myndigheder  \r\n\r\n anse Kommissærens behov for at være af samme betydning som de behov  \r\n\r\n Regeringens væsentlige organer måtte have, og de skal tage skridt i  \r\n\r\n overensstemmelse hermed for at sikre, at Sekretariatets arbejde ikke lider  \r\n\r\n skade. </P>  \r\n\r\n<P>Artikel VI </P>  \r\n\r\n<P> <I>Fri adgang til Sekretariatet</I>  </P>  \r\n\r\n<P CLASS=PUNKT> <B>1.</B> De kompetente danske myndigheder må ikke hindre  \r\n\r\n passage til eller fra Sekretariatet for personer, der har embede der, ej  \r\n\r\n heller for personer indbudt dertil i forbindelse med Kommissærens officielle  \r\n\r\n arbejde og aktivitet, når disse ankommer til eller afrejser fra Danmark. </P>  \r\n\r\n<P CLASS=PUNKT> <B>2.</B> Regeringen forpligter sig med henblik herpå til at  \r\n\r\n tillade indrejse og ophold i Danmark for sådanne personer, som anføres  \r\n\r\n nedenfor, under deres ansættelse eller under udførelsen af deres arbejde for  \r\n\r\n Kommissæren uden at afkræve visumafgift og uden forsinkelse, såvel som  \r\n\r\n undtagelse fra ethvert krav om udrejsevisumformaliteter ved afrejse fra  \r\n\r\n Danmark for: </P>  \r\n\r\n<UL CLASS=PLAIN-LIST>  \r\n\r\n<LI>(a) Repræsentanter for Rådet, særlige eller beslægtede organer såvel som  \r\n\r\n repræsentanter for Medlemsstaterne og Kommissionen for De europæiske  \r\n\r\n Fællesskaber og observatører fra interparlamentariske, mellemstatslige,  \r\n\r\n ikke-statslige og andre organisationer, med hvilke Kommissæren har etableret  \r\n\r\n officielle forbindelser, eller som er indbudt til eller givet ret til at  \r\n\r\n deltage i konferencer eller møder, til hvilke Kommissæren har indkaldt i  \r\n\r\n Danmark, herunder stedfortrædende repræsentanter eller observatører,  \r\n\r\n rådgivere, eksperter og medarbejdere, såvel som disses ægtefæller og af dem  \r\n\r\n afhængige familiemedlemmer; </LI>  \r\n\r\n<LI>(b) Alle personer indbudt til Sekretariatet i tjenstlige anliggender.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>3.</B> Uden præjudice for de særlige immuniteter, som de  \r\n\r\n måtte nyde, kan de i ovenstående stk. 2 omhandlede personer ikke af de danske  \r\n\r\n myndigheder tvinges til at forlade dansk territorium, medmindre de misbruger  \r\n\r\n deres anerkendte opholdsprivilegier ved at udøve en aktivitet, der ligger  \r\n\r\n uden for deres tjenstlige kapacitet, og under forbehold af de nedenfor  \r\n\r\n anførte bestemmelser: </P>  \r\n\r\n<UL CLASS=PLAIN-LIST>  \r\n\r\n<LI>(a) Intet skridt til at tvinge de i ovennævnte stk. 2 omhandlede personer  \r\n\r\n til at forlade dansk territorium må tages, medmindre der forud foreligger  \r\n\r\n godkendelse heraf fra Udenrigsministeriet. Sådan godkendelse kan først gives  \r\n\r\n efter samråd med Kommissæren. </LI>  \r\n\r\n<LI>(b) Personer, der nyder diplomatiske privilegier og immuniteter i henhold  \r\n\r\n til denne aftale, må ikke anmodes om at forlade dansk territorium, medmindre  \r\n\r\n dette sker i overensstemmelse med sådan praksis og sådanne procedurer, som  \r\n\r\n anvendes over for diplomater, der er akkrediteret hos Regeringen. </LI>  \r\n\r\n<LI>(c) Det er aftalt, at de i ovenstående stk. 2 omhandlede personer ikke er  \r\n\r\n undtaget fra anvendelse af karantæne- eller andre sundhedsregulativer. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P> <I>Kommunikationsfaciliteter</I>  </P>  \r\n\r\n<P CLASS=PUNKT> <B>1.</B> For alle tjenstlige post-, telefon-, telegraf-,  \r\n\r\n telefoto, telefax- og elektroniske kommunikationer skal Regeringen give  \r\n\r\n Sekretariatet en behandling svarende til den, der gives regeringer, herunder  \r\n\r\n disses diplomatiske missioner, eller mellemstatslige organisationer med  \r\n\r\n hensyn til alle forrettigheder, takster og gebyrer for post, telegrammer,  \r\n\r\n telefotos, telefaxer, telefonsamtaler og andre kommunikationsmidler, såvel  \r\n\r\n som sådanne takster, der måtte gælde for nyheder rapporteret til presse og  \r\n\r\n radio. 2. Regeringen skal sikre ukrænkeligheden af Sekretariatets tjenstlige  \r\n\r\n korrespondance og må ikke gøre sådan korrespondance til genstand for nogen  \r\n\r\n censur. Sådan ukrænkelighed skal, uden at være begrænset som følge af denne  \r\n\r\n opregning, udvides til at omfatte publikationer, situationsbilleder og  \r\n\r\n levende billeder, film og lydoptagelser, der afsendes til eller fra  \r\n\r\n Sekretariatet. </P>  \r\n\r\n<P CLASS=PUNKT> <B>3.</B> Sekretariatet skal være berettiget til at anvende  \r\n\r\n koder og til at afsende og modtage sin korrespondance og andet materiale pr.  \r\n\r\n kurer eller forseglede sække, der skal have samme privilegier og immuniteter  \r\n\r\n som diplomatiske kurerer og sække. </P>  \r\n\r\n<P CLASS=PUNKT> <B>4.</B> (a) Kommissæren er bemyndiget til ved Sekretariatet  \r\n\r\n at etablere og drive faciliteter for elektronisk, højfrekvensradio- og  \r\n\r\n satellitkommunikation, herunder telekommunikationskredsløb reserveret for  \r\n\r\n punkt-til-punkt kommunikation, hvor og når dette måtte være nødvendigt for at  \r\n\r\n kommunikere. </P>  \r\n\r\n<UL CLASS=PLAIN-LIST>  \r\n\r\n<LI>(b) Med Regeringens samtykke, som kan være indeholdt i en supplerende  \r\n\r\n aftale, kan Kommissæren ligeledes ved Sekretariatet etablere og drive: </LI>  \r\n\r\n<LI>(i) sine egne kortbølgefaciliteter for radioudsendelse og -modtagelse  \r\n\r\n (herunder udstyr til nødforbindelser) inden for de i relevante danske  \r\n\r\n regulativer for radioudsendelser foreskrevne tolerancer; </LI>  \r\n\r\n<LI>(ii) sine egne radiotelefoni- og lignende tjenester, herunder  \r\n\r\n satellitkommunikation; </LI>  \r\n\r\n<LI>(iii) sådanne andre radiofaciliteter, som måtte blive nærmere angivet i  \r\n\r\n en supplerende aftale mellem Sekretariatet og de behørige danske myndigheder.  \r\n\r\n</LI>  \r\n\r\n<LI>(c) Kommissæren skal træffe arrangementer vedrørende driften af de i  \r\n\r\n denne artikel omtalte tjenester med Den Internationale  \r\n\r\n Telekommunikationsunion, med Regeringens behørige organer og med behørige  \r\n\r\n organer under andre berørte regeringer, med hensyn til alle frekvenser og  \r\n\r\n lignende anliggender. </LI>  \r\n\r\n<LI>(d) De i denne artikel omhandlede faciliteter kan, i det omfang det måtte  \r\n\r\n være nødvendigt for effektiv drift, etableres og drives uden for  \r\n\r\n Sekretariatet, når Regeringen samtykker heri. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<P> <I>Ejendom, midler og aktiver</I>  </P>  \r\n\r\n<P>Regeringen skal med hensyn til Sekretariatets ejendom, midler og aktiver,  \r\n\r\n hvor de end måtte befinde sig og hvem der end måtte have dem i hænde, anvende  \r\n\r\n de i Konventionen indeholdte bestemmelser. </P>  \r\n\r\n<P>Artikel IX </P>  \r\n\r\n<P> <I>Diplomatiske faciliteter, privilegier og immuniteter</I>  </P>  \r\n\r\n<P CLASS=PUNKT> <B>1.</B> Uden præjudice for bestemmelserne i artikel X, stk.  \r\n\r\n 1, skal Kommissæren under sit ophold i Danmark nyde sådanne faciliteter,  \r\n\r\n privilegier og immuniteter, som ydes ledere af diplomatiske missioner, der er  \r\n\r\n akkrediteret i Danmark. </P>  \r\n\r\n<P CLASS=PUNKT> <B>2.</B> Sådanne andre kategorier af embedsmænd, som måtte  \r\n\r\n blive udpeget af Kommissæren ifølge aftale med Regeringen på grund af det  \r\n\r\n ansvar, som deres stillinger ved Sekretariatet medfører, skal tilstås de  \r\n\r\n samme privilegier og immuniteter, fritagelser og faciliteter, som Regeringen  \r\n\r\n tilstår personale af tilsvarende rang ved diplomatiske missioner, der er  \r\n\r\n akkrediteret i Danmark. </P>  \r\n\r\n<P CLASS=PUNKT> <B>3.</B> De faciliteter, privilegier og immuniteter, der  \r\n\r\n tilstås forannævnte embedsmænd, skal også gælde for disses ægtefæller og for  \r\n\r\n de af dem afhængige familiemedlemmer. </P>  \r\n\r\n<P CLASS=PUNKT> <B>4.</B> De forannævnte privilegier og immuniteter er  \r\n\r\n bevilget med henblik på at sikre den uafhængige udførelse af Kommissærens  \r\n\r\n funktioner og ikke til egen personlig fordel for de pågældende individer.  \r\n\r\n Immunitet vil blive ophævet i sådanne tilfælde, hvor immuniteten ville  \r\n\r\n hindre, at retfærdigheden sker fyldest, og den kan ophæves uden skade for det  \r\n\r\n formål, for hvilket den er givet. Med hensyn til Kommissæren vil beslutningen  \r\n\r\n om ophævelse af immunitet blive taget af Formanden for Rådet. Med hensyn til  \r\n\r\n udpegede embedsmænd vil artikel XI, stk. 3 gælde. </P>  \r\n\r\n<P>Artikel X </P>  \r\n\r\n<P> <I>Embedsmænd ved Sekretariatet</I>  </P>  \r\n\r\n<P CLASS=PUNKT> <B>1.</B> Embedsmænd ved Sekretariatet skal i Danmark nyde  \r\n\r\n følgende privilegier og immuniteter: </P>  \r\n\r\n<UL CLASS=PLAIN-LIST>  \r\n\r\n<LI>(a) Immunitet med hensyn til retsforfølgning vedrørende mundtlige og  \r\n\r\n skriftlige udtalelser og alle handlinger foretaget af dem i embeds medfør;  \r\n\r\n</LI>  \r\n\r\n<LI>(b) Immunitet med hensyn til beslaglæggelse af deres personlige og  \r\n\r\n tjenstlige bagage; </LI>  \r\n\r\n<LI>(c) Immunitet med hensyn til eftersyn af tjenstlig bagage og, hvis  \r\n\r\n embedsmanden omfattes af artikel IX, immunitet med hensyn til eftersyn af  \r\n\r\n personlig bagage; </LI>  \r\n\r\n<LI>(d) Fritagelse for skat på gager og alle andre vederlag betalt til dem af  \r\n\r\n Kommissæren, eller, med hensyn til embedsmænd stillet til rådighed af  \r\n\r\n medlemmer af Rådet, på gager betalt til dem af deres hjemlande; men Danmark  \r\n\r\n skal bevare retten til at tage disse gager og andre vederlag i betragtning  \r\n\r\n med henblik på at fastsætte det skattegrundlag, der skal anvendes for  \r\n\r\n indkomst fra andre kilder; </LI>  \r\n\r\n<LI>(e) Fritagelse for pligt til militærtjeneste, idet dog sådan fritagelse  \r\n\r\n for danske statsborgere skal være begrænset til sådanne embedsmænd, hvis  \r\n\r\n navne på grund af deres tjeneste er opført på en liste opstillet af  \r\n\r\n Sekretariatet og godkendt af Regeringen; </LI>  \r\n\r\n<LI>(f) Fritagelse for dem selv, deres ægtefæller og de af dem afhængige  \r\n\r\n familiemedlemmer for immigrationsrestriktioner eller praksis med hensyn til  \r\n\r\n registrering af udlændinge; </LI>  \r\n\r\n<LI>(g) Med hensyn til udenlandsk valuta, herunder konti de måtte indehave i  \r\n\r\n fremmed valuta, nydelse af de samme faciliteter, som tilstås medlemmer af  \r\n\r\n tilsvarende rang ved diplomatiske missioner, der er akkrediteret hos  \r\n\r\n Regeringen; </LI>  \r\n\r\n<LI>(h) Samme beskyttelse og hjemrejsefaciliteter for dem selv, deres  \r\n\r\n ægtefæller, de af dem afhængige familiemedlemmer og andre medlemmer af deres  \r\n\r\n husstand, som under internationale kriser ydes til personale af tilsvarende  \r\n\r\n rang ved diplomatiske missioner i Danmark; </LI>  \r\n\r\n<LI>(i) Hvis de tidligere har boet i udlandet, ret til toldfrit at importere  \r\n\r\n deres møbler, personlige effekter og alle løsøregenstande, herunder et  \r\n\r\n motorkøretøj, til personlig brug, når de kommer for at bosætte sig i Danmark,  \r\n\r\n hvilket privilegium skal være gældende for et tidsrum af et år fra datoen for  \r\n\r\n ankomsten til Danmark; </LI>  \r\n\r\n<LI>(j) Embedsmænd ved Sekretariatet, undtagen sådanne, som er lokalt  \r\n\r\n rekrutteret personale i den almindelige tjeneste (General Service) eller  \r\n\r\n dermed forbundne kategorier, skal have ret til, fritaget for told og  \r\n\r\n forbrugsafgifter, at importere begrænsede kvanta af visse artikler til  \r\n\r\n personligt forbrug (levnedsmidler, drikkevarer m.v.) i overensstemmelse med  \r\n\r\n en fortegnelse, der skal godkendes af Danmarks regering; </LI>  \r\n\r\n<LI>(k) Embedsmænd ved Sekretariatet, undtagen sådanne, som er lokalt  \r\n\r\n rekrutteret personale i den almindelige tjeneste (General Service) eller  \r\n\r\n dermed forbundne kategorier, skal have ret til en gang hvert tredje år at  \r\n\r\n importere et motorkøretøj, fritaget for told og forbrugsafgifter, herunder  \r\n\r\n moms, idet det er aftalt, at tilladelse til at sælge eller afhænde køretøjet  \r\n\r\n på det åbne marked normalt først vil blive givet to år efter, at det er  \r\n\r\n blevet importeret. Det er endvidere aftalt, at told og forbrugsafgifter vil  \r\n\r\n blive betalbare i tilfælde af salg eller afhændelse af et sådant motorkøretøj  \r\n\r\n inden for tre år fra dets indførelse at regne til en person, der ikke er  \r\n\r\n berettiget til sådan fritagelse. </LI>  \r\n\r\n</UL>  \r\n\r\n<P CLASS=PUNKT> <B>2.</B> Regeringen skal udstyre personer, som omfattes af  \r\n\r\n denne artikel, med et legitimationskort, der er forsynet med et fotografi af  \r\n\r\n ihændehaveren. Dette kort skal tjene som identifikation af ihændehaveren over  \r\n\r\n for danske myndigheder. </P>  \r\n\r\n<P CLASS=PUNKT> <B>3.</B> Vilkår og betingelser vedrørende ansættelse af  \r\n\r\n lokalt rekrutteret personale skal være i overensstemmelse med sådanne  \r\n\r\n regulativer og regler, som måtte blive opstillet af Kommissæren. </P>  \r\n\r\n<P>Artikel XI </P>  \r\n\r\n<P> <I>Eksperter i mission for Sekretariatet </I></P>  \r\n\r\n<P>i København </P>  \r\n\r\n<P CLASS=PUNKT> <B>1.</B> Eksperter i missioner for Kommissæren, bortset fra  \r\n\r\n de i artikel X omhandlede embedsmænd, som udfører missioner autoriseret af  \r\n\r\n Kommissæren, er medlem af kommissioner, komiteer eller andre  \r\n\r\n Kommissær-organer, eller som efter anmodning fra Kommissæren konsulterer  \r\n\r\n denne på nogen måde, skal inden for og med hensyn til Danmark nyde følgende  \r\n\r\n privilegier og immuniteter, for så vidt disse måtte være nødvendige for den  \r\n\r\n effektive udøvelse af deres funktioner: </P>  \r\n\r\n<UL CLASS=PLAIN-LIST>  \r\n\r\n<LI>(a) Immunitet for dem selv, deres ægtefæller og af dem afhængige børn med  \r\n\r\n hensyn til personlig arrestation eller tilbageholdelse og med hensyn til  \r\n\r\n beslaglæggelse af deres personlige og tjenstlige bagage; </LI>  \r\n\r\n<LI>(b) Immunitet med hensyn til retsforfølgning af enhver art vedrørende  \r\n\r\n talte eller skrevne ord og alle af dem foretagne handlinger under udførelsen  \r\n\r\n af deres embedsfunktioner, idet sådan immunitet skal fortsætte, selv om de  \r\n\r\n pågældende personer ikke længere måtte være ansat i missioner for, være  \r\n\r\n medlem af komiteer ved eller handle som konsulenter for Kommissæren, eller  \r\n\r\n ikke længere være til stede ved Sekretariatet som deltagere i møder indkaldt  \r\n\r\n af Kommissæren; </LI>  \r\n\r\n<LI>(c) Ukrænkelighed for alle papirer, dokumenter og andet tjenstligt  \r\n\r\n materiale; </LI>  \r\n\r\n<LI>(d) Ret til, med henblik på alle kommunikationer med Kommissæren og  \r\n\r\n Sekretariatet at anvende koder og til at afsende eller modtage papirer,  \r\n\r\n korrespondance eller andet tjenstligt materiale ved kurer eller i forseglede  \r\n\r\n sække; </LI>  \r\n\r\n<LI>(e) Fritagelse for dem selv og deres ægtefæller for  \r\n\r\n immigrationsrestriktioner, registrering af udlændinge og pligt til  \r\n\r\n militærtjeneste; </LI>  \r\n\r\n<LI>(f) Samme beskyttelse og hjemrejsefaciliteter for dem selv, deres  \r\n\r\n ægtefæller, de af dem afhængige familiemedlemmer og andre medlemmer af deres  \r\n\r\n husstand, som under en international krise tilstås personale af tilsvarende  \r\n\r\n rang ved diplomatiske missioner, der er akkrediteret i Danmark; </LI>  \r\n\r\n<LI>(g) Samme privilegier med hensyn til valuta- og vekslingsrestriktioner,  \r\n\r\n som tilstås repræsentanter for udenlandske regeringer i midlertidige  \r\n\r\n officielle missioner; og </LI>  \r\n\r\n<LI>(h) Samme immuniteter og faciliteter med hensyn til deres personlige og  \r\n\r\n tjenstlige bagage, som Regeringen tilstår personale af tilsvarende rang ved  \r\n\r\n diplomatiske missioner, der er akkrediteret i Danmark. </LI>  \r\n\r\n</UL>  \r\n\r\n<P CLASS=PUNKT> <B>2.</B> (a) Sekretariatet skal tilstille Regeringen en  \r\n\r\n fortegnelse over personer, der omfattes af denne artikel, og skal revidere en  \r\n\r\n sådan fortegnelse fra tid til anden, alt efter behov; </P>  \r\n\r\n<UL CLASS=PLAIN-LIST>  \r\n\r\n<LI>(b) Regeringen skal udstyre personer, som omfattes af denne artikel, med  \r\n\r\n et legitimationskort, der er forsynet med et fotografi af ihændehaveren.  \r\n\r\n Dette kort skal tjene som identifikation af ihændehaveren over for danske  \r\n\r\n myndigheder. </LI>  \r\n\r\n</UL>  \r\n\r\n<P CLASS=PUNKT> <B>3.</B> De i artiklerne X og XI nævnte privilegier og  \r\n\r\n immuniteter er bevilgede i Kommissærens interesse og ikke til egen personlig  \r\n\r\n fordel for embedsmændene eller eksperterne. Kommissæren skal ophæve den  \r\n\r\n immunitet, der er bevilget nogen embedsmand eller ekspert, når som helst  \r\n\r\n sådan immunitet efter deres mening ville hindre, at retfærdigheden sker  \r\n\r\n fyldest, og den kan ophæves uden skade for Kommissærens interesser. </P>  \r\n\r\n<P>Artikel XII </P>  \r\n\r\n<P> <I>Samarbejde med de behørige danske myndigheder</I>  </P>  \r\n\r\n<P>Kommissæren skal til enhver tid samarbejde med de behørige myndigheder for  \r\n\r\n at lette den tilbørlige retspleje, sikre overholdelsen af politiforordninger  \r\n\r\n og forhindre forekomsten af misbrug i forbindelse med de i denne aftale  \r\n\r\n omhandlede faciliteter, privilegier og immuniteter. </P>  \r\n\r\n<P>Artikel XIII </P>  \r\n\r\n<P> <I>Afgørelse af tvister</I>  </P>  \r\n\r\n<P>Enhver tvist mellem Kommissæren og Regeringen vedrørende fortolkning eller  \r\n\r\n anvendelse af denne aftale eller af nogen supplerende aftale eller ordning,  \r\n\r\n eller af noget spørgsmål, som berører Sekretariatet eller relationerne mellem  \r\n\r\n Sekretariatet og Regeringen, og som ikke afgøres ved forhandling eller anden  \r\n\r\n aftalt fremgangsmåde, skal henvises til endelig afgørelse ved en  \r\n\r\n voldgiftsdomstol bestående af tre voldgiftsmænd: en af disse vælges af  \r\n\r\n Formanden for CBSS, en af den danske udenrigsminister, og den tredje, der  \r\n\r\n skal være voldgiftsdomstolens formand, vælges af de første to voldgiftsmænd.  \r\n\r\n Skulle de første to voldgiftsmænd ikke nå til enighed om den tredje inden for  \r\n\r\n seks måneder efter deres udpegelse, skal den tredje voldgiftsmand vælges af  \r\n\r\n Præsidenten for Den Internationale Domstol efter anmodning fra Formanden for  \r\n\r\n CBSS eller fra Regeringen. </P>  \r\n\r\n<P>Artikel XIV </P>  \r\n\r\n<P> <I>Afsluttende bestemmelser</I>  </P>  \r\n\r\n<P CLASS=PUNKT> <B>1.</B> Bestemmelserne i Konventionen, når de anvendes som  \r\n\r\n angivet i artikel I, skal betragtes som supplement til bestemmelserne i denne  \r\n\r\n aftale. Hvor en bestemmelse i denne aftale og en bestemmelse i Konventionen  \r\n\r\n omhandler samme emne, skal begge bestemmelser anses som komplementære, når  \r\n\r\n som helst dette er muligt; begge bestemmelser skal anvendes, og ingen af dem  \r\n\r\n skal begrænse virkningen af den anden. </P>  \r\n\r\n<P CLASS=PUNKT> <B>2.</B> Samråd med hensyn til ændringer i denne aftale skal  \r\n\r\n finde sted, når en part måtte anmode derom, og sådanne ændringer skal  \r\n\r\n foretages i gensidig enighed. Hvis samrådene ikke resulterer i en forståelse  \r\n\r\n inden for et år, kan denne aftale bringes til ophør ved, at en part opsiger  \r\n\r\n den med to års varsel. </P>  \r\n\r\n<P CLASS=PUNKT> <B>3.</B> Denne aftale skal træde i kraft 30 dage efter alle  \r\n\r\n parters underskrift. </P>  \r\n\r\n<P>UDFÆRDIGET i elleve eksemplarer på engelsk i København den 2. juni 1995.  \r\n\r\n</P>  \r\n\r\n<P>For Kongeriget Danmarks regering </P>  \r\n\r\n<P>Berno Kjeldsen </P>  \r\n\r\n<P>For Republikken Estlands regering </P>  \r\n\r\n<P>Arvo Alas </P>  \r\n\r\n<P>For Republikken Finlands regering </P>  \r\n\r\n<P>Johannes Backstrom </P>  \r\n\r\n<P>For Forbundsrepublikken Tysklands regering </P>  \r\n\r\n<P>Hermann Grundel </P>  \r\n\r\n<P>For Republikken Letlands regering </P>  \r\n\r\n<P>Gvido Zemribo </P>  \r\n\r\n<P>Raimundas Jasinevicius </P>  \r\n\r\n<P>For Republikken Litauens regering </P>  \r\n\r\n<P>Raimundas Jasinevicius </P>  \r\n\r\n<P>For Kongeriget Norges regering </P>  \r\n\r\n<P>Arne Arnesen </P>  \r\n\r\n<P>For Republikken Polens regering </P>  \r\n\r\n<P>Jerzy S. Sito </P>  \r\n\r\n<P>For Den Russiske Føderations regering </P>  \r\n\r\n<P>Alexei A. Oboukhov </P>  \r\n\r\n<P>For Kongeriget Sveriges regering </P>  \r\n\r\n<P>Carl-Johan Groth </P>  \r\n\r\n<P>For Kommissionen for De Europæiske </P>  \r\n\r\n<P>Fællesskaber </P>  \r\n\r\n<P>Jens Nymand Christensen, </P>  \r\n\r\n<P>PROTOKOL </P>  \r\n\r\n<P>Under henvisning til aftalen af dags dato mellem Kongeriget Danmarks  \r\n\r\n regering og Republikken Estlands regering, Republikken Finlands regering,  \r\n\r\n Forbundsrepublikken Tysklands regering, Republikken Letlands regering,  \r\n\r\n Republikken Litauens regering, Kongeriget Norges regering, Republikken Polens  \r\n\r\n regering, Den Russiske Føderations regering, Kongeriget Sveriges regering og  \r\n\r\n Kommissionen for De Europæiske Fællesskaber om Sekretariatet i København for  \r\n\r\n Østersørådets Kommissær for Demokratiske Institutioner og  \r\n\r\n Menneskerettigheder, herunder Rettigheder for Personer tilhørende Mindretal,  \r\n\r\n er det, på forslag af Danmarks regering, aftalt, at Sekretariatets  \r\n\r\n embedsmænd, inklusive Kommissæren, der er danske statsborgere, kun nyder de  \r\n\r\n privilegier og immuniteter, der ydes i henhold til Konventionen om De  \r\n\r\n Forenede Nationers Rettigheder og Immuniteter. </P>  \r\n\r\n<P>Denne protokol skal træde i kraft samme dato som aftalen vedrørende  \r\n\r\n Sekretariatet. </P>  \r\n\r\n<P>UDFÆRDIGET i elleve eksemplarer på engelsk i København den 2. juni 1995.  \r\n\r\n</P>  \r\n\r\n<P>For Kongeriget Danmarks regering </P>  \r\n\r\n<P>Berno Kjeldsen </P>  \r\n\r\n<P>For Republikken Estlands regering </P>  \r\n\r\n<P>Arvo Alas </P>  \r\n\r\n<P>For Republikken Finlands regering </P>  \r\n\r\n<P>Johannes Backstrom </P>  \r\n\r\n<P>For Forbundsrepublikken Tysklands regering </P>  \r\n\r\n<P>Hermann Grundel </P>  \r\n\r\n<P>For Republikken Letlands regering </P>  \r\n\r\n<P>Gvido Zemribo </P>  \r\n\r\n<P>For Republikken Litauens regering </P>  \r\n\r\n<P>Raimundas Jasinevicius </P>  \r\n\r\n<P>For Kongeriget Norges regering </P>  \r\n\r\n<P>Arne Arnesen </P>  \r\n\r\n<P>For Republikken Polens regering </P>  \r\n\r\n<P>Jerzy S. Sito </P>  \r\n\r\n<P>For Den Russiske Føderations regering </P>  \r\n\r\n<P>Alexei A. Oboukhov </P>  \r\n\r\n<P>For Kongeriget Sveriges regering </P>  \r\n\r\n<P>Carl-Johan Groth </P>  \r\n\r\n<P>For Kommissionen for De Europæiske </P>  \r\n\r\n<P>Fællesskaber </P>  \r\n\r\n<P>Jens Nymand Christensen </P>  \r\n\r\n<P>Aftalen trådte i kraft den 2. juli 1995. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 5. oktober 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/10/1995"
        },
        {
            "displayName": "Accession",
            "displayValue": "L19950011464"
        },
        {
            "displayName": "Entydig dokumentidentifikation",
            "displayValue": "CM031083"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "05/10/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. N.6. j.nr. 5.B.64.a./1.b."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}