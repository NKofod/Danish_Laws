{
    "id": 217265,
    "title": "Ligebehandlingsnævnets afgørelse om køn - ansættelse – stillingsopslag – medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9799 af 30/09/2020",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - ansættelse – stillingsopslag – medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 20-5200</span>\r\n   </p>\r\n   <p class=\"TekstGenerel\">En mand klagede til Ligebehandlingsnævnet over, at en butik i et stillingsopslag søgte efter ”piger/kvinder”. Nævnet vurderede, at den indklagede butik ved i sit stillingsopslag at tilkendegive, at de søgte piger eller kvinder til den ledige stilling, havde handlet i strid med forbuddet mod annoncering efter personer med et bestemt køn. Da manden ikke havde søgt stillingen, var han ikke som ansøger til en ledig stilling blevet forskelsbehandlet på grund af køn.</p>\r\n   <p class=\"TekstGenerel\">Manden var derfor ikke berettiget til en godtgørelse.</p>\r\n</div>\r\n<p>Klagen angår påstået forskelsbehandling på grund af køn i forbindelse med, at indklagede i et stillingsopslag søgte efter ”piger/kvinder”.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at indklagede i et stillingsopslag søgte efter ”piger/kvinder”.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Ved udateret opslag på Facebook søgte den indklagede butik efter en medarbejder.</p>\r\n<p>\r\n</p>\r\n<p>Opslaget blev skrevet på polsk. Efter anmodning fra nævnet har klager oversat opslaget og kommentarer til opslaget til dansk. Indklagede, der har fået forelagt klagers oversættelse, er ikke kommet med bemærkninger til oversættelsen af opslaget og kommentarerne. Nævnet lægger derfor klagers oversættelse af jobopslaget og kommentarerne til grund.</p>\r\n<p>\r\n</p>\r\n<p>På dansk vil opslaget lyde:</p>\r\n<p>\r\n</p>\r\n<p>”[Den indklagede butik] søger pige/kvinde med handelserfaring.</p>\r\n<p>Mere info gives i butikken.</p>\r\n<p>CV bedes sendes til [e-mailadresse] eller ved personligt fremmøde i butikken. ”</p>\r\n<p>\r\n</p>\r\n<p>På dansk vil kommentarfeltet til opslaget lyde:</p>\r\n<p>\r\n</p>\r\n<p>[person 1]: Måske kunne en mand bruges</p>\r\n<p>[indklagede]: Måske ikke [smiley]”</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 28. januar 2020.</p>\r\n<p>\r\n</p>\r\n<p>Klager fremsatte i klagen en påstand om betaling af en godtgørelse på 8.000 kr.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at indklagede har udelukket ham fra at komme i betragtning til stillingen på grund af køn, idet indklagede alene søgte kvinder.</p>\r\n<p>\r\n</p>\r\n<p>Klager har tidligere arbejdet i butik og i kiosk. Som arbejdsløs og jobsøgende efter både deltids- og fuldtidsarbejde inden for butik og salg, ville klager have søgt den pågældende stilling.</p>\r\n<p>\r\n</p>\r\n<p>Klager taler polsk, og stillingen var yderst relevant for ham.</p>\r\n<p>\r\n</p>\r\n<p>\r\n   <span class=\"Bold\">Indklagede </span>har oplyst, at han er bekendt med lovgivningen i Danmark om, at arbejdsgivere skal søge bredt i forhold til kandidater, herunder generelt forholde sig kønsneutralt. </p>\r\n<p>\r\n</p>\r\n<p>Ejeren af butikken så ikke jobannoncen på Facebook. Det er de ansatte, som administrerer indklagedes Facebookside.</p>\r\n<p>\r\n</p>\r\n<p>Beklageligvis var de ansatte ikke klar over, at arbejdsgivere skal forholde sig kønsneutralt.</p>\r\n<p>\r\n</p>\r\n<p>Jobannoncen blev taget ned, og indklagede har orienteret de ansatte om, at indklagedes næste jobannonce skal favne bredt, og at M/K skal tilføjes.</p>\r\n<p>\r\n</p>\r\n<p>Indklagede beklager, hvis klager har følt sig udelukket fra at søge den opslåede stilling.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligebehandling af mænd og kvinder med hensyn til beskæftigelse mv. (ligebehandlingsloven).</p>\r\n<p>\r\n</p>\r\n<p>En klage kan indbringes for Ligebehandlingsnævnet af den, der har retlig interesse i sagen.</p>\r\n<p>\r\n</p>\r\n<p>Klager har oplyst, at han taler polsk og på tidspunktet for indklagedes annoncering var aktivt jobsøgende, og det må lægges til grund, at han på grund af indholdet af stillingsopslaget undlod at søge stillingen hos den indklagede butik.</p>\r\n<p>\r\n</p>\r\n<p>Efter de foreliggende oplysninger vurderer nævnet, at klager derfor har retlig interesse i spørgsmålet om, hvorvidt annonceringen var i strid med ligebehandlingslovens annonceringsforbud. Nævnet kan derfor behandle klagen.</p>\r\n<p>\r\n</p>\r\n<p>Det fremgår af ligebehandlingsloven, at det ikke ved annoncering må angives, at der til ansættelse søges eller foretrækkes personer af et bestemt køn.</p>\r\n<p>\r\n</p>\r\n<p>Indklagede er som arbejdsgiver ansvarlig for medarbejderes opslag på Facebook.</p>\r\n<p>\r\n</p>\r\n<p>Indklagede annoncerede efter ”piger/kvinder” til stillingen. Indklagede har i kommentarfeltet til stillingsopslaget afvist, at mænd kunne blive ansat i stillingen.</p>\r\n<p>\r\n</p>\r\n<p>Det er nævnets vurdering, at indklagede ved i sit stillingsopslag at tilkendegive, at de søgte piger eller kvinder til den ledige stilling, har handlet i strid med forbuddet mod annoncering efter personer med et bestemt køn.</p>\r\n<p>\r\n</p>\r\n<p>Overtrædelse af annonceringsbestemmelsen i ligebehandlingsloven straffes med bøde. Ligebehandlingsnævnet har ikke kompetence til at udstede bøder i anledning af overtrædelse af forbuddet mod annoncering efter personer af et bestemt køn. Denne kompetence ligger hos politiet.</p>\r\n<p>\r\n</p>\r\n<p>Da klager ikke har søgt stillingen, er han ikke som ansøger til en ledig stilling blevet forskelsbehandlet på grund af køn. Klager er derfor ikke berettiget til en godtgørelse.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, nr. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p>Ligebehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 6, om annoncering</p>\r\n<p class=\"Liste1\">\r\n   <span class=\"Liste1Nr\">–</span> § 16 a, om delt bevisbyrde</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>&lt;20-5200&gt;</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2020"
        },
        {
            "displayName": "Accession",
            "displayValue": "W20200979925"
        },
        {
            "displayName": "Entydig dokumentidentifikation",
            "displayValue": "CY000775"
        },
        {
            "displayName": "Dato for indlæggelse",
            "displayValue": "05/11/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9799"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "30/09/2020"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "20-5200"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}