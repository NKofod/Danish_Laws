{
    "id": 167960,
    "title": "SU - støtteberettigende uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9049 af 13/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">SU - støtteberettigende uddannelse</p>\r\n<div class=\"Resume\">\r\n   <p class=\"TekstGenerel\">En uddannelse, der afsluttes på dagen den 1. i måneden, er ikke støtteberettigende i den måned.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 24. august 2014 har du klaget over Styrelsen for Videregående Uddannelsers (herefter: styrelsen) afgørelse af 15. august 2014 om tilbagebetaling af SU for august 2014.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 15. august 2014 om tilbagebetaling af SU for august 2014.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2.</span> Uddannelsessøgende kan efter ansøgning få uddannelsesstøtte, når de</p>\r\n<p>(. . .)</p>\r\n<p>2) er indskrevet på og gennemgår en uddannelse, der giver ret til uddannelsesstøtte,</p>\r\n<p>(. . .)</p>\r\n<p>\r\n   <span class=\"Bold\">§ 7.</span> (. . .)</p>\r\n<p>\r\n   <span class=\"Italic\">Stk. 7.</span> Uddannelsesstøtte gives med et beløb pr. kalendermåned (støttemåned) i et kalenderår (støtteåret). (. . .)</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(…)</p>\r\n<p>\r\n   <span class=\"Bold\">§ 30.</span> (. .)</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. (…)</p>\r\n<p>(. . .)</p>\r\n<p>\r\n   <span class=\"Bold\">§ 38 b.</span> (. . .)</p>\r\n<p>\r\n   <span class=\"Italic\">Stk. 3.</span> Opfylder den uddannelsessøgende ikke længere betingelserne i § 2, stk. 1, ophører udbetaling af uddannelsesstøtte fra udgangen af den måned, hvor ændringen sker. Er ændringen dateret den 1. i en måned, ophører udbetalingen dog fra og med denne måned, uanset om den uddannelsessøgende den 1. i måneden opfylder betingelserne i § 2, stk. 1.</p>\r\n<p>Forslaget til SU-lovens § 38 b, stk. 3, indeholder bl.a. følgende bemærkninger:</p>\r\n<p style=\"text-align: justify;\">\"Det foreslås (. . .), at det fastsættes i SU-loven, at hvis ændringen i den uddannelsessøgende forhold dateres den første i måneden, vil udbetalingen af SU ophøre fra og med denne måned, uanset om den uddannelsessøgende den 1. oktober opfylder støttebetingelserne i § 2, stk. 1, som affattet ved denne lov. Det vil sige, at en uddannelsessøgende, der eksempelvis den 1. oktober lader sig udskrive fra en SU-berettigende uddannelse ikke vil kunne modtage SU for oktober måned, uanset at den uddannelsessøgende den 1. oktober har haft undervisning eller anden studieaktivitet.</p>\r\n<p style=\"text-align: justify;\">Det præciseres således med forslaget, at såfremt ændringen dateres den første i måneden, får ændringen allerede virkning fra og med denne måned. (. . .)\"</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Retten til uddannelsesstøtte er afhængig af, at man er indskrevet på og gennemgår en uddannelse, jf. § 2, stk. 1, nr. 2, i SU-loven.</p>\r\n<p>Ifølge SU-lovens § 7, gives SU i hele måneder ad gangen. Det betyder, at også en studerende, som kun for en del af månedens vedkommende opfylder betingelserne i SU-lovens § 2, stk. 1, vil have ret til SU i hele måneden. I udgangspunktet kan den del af en måned, hvor den studerende opfylder betingelserne, også udgøres af blot den første dag i måneden, jf. SU-lovens § 7.</p>\r\n<p>Styrelsen har imidlertid henvist til, at den studerende, som alene opfylder betingelserne i SU-lovens § 2, stk. 1, på den første dag i måneden, alligevel ikke har ret til SU i den pågældende måned, jf. SU-lovens § 38 b, stk. 3.</p>\r\n<p>Ankenævnet er enig med styrelsen i fortolkningen af SU-lovens § 38 b, stk. 3, og finder således, at bestemmelsen udgør en undtagelse til bestemmelsen i SU-lovens § 7.</p>\r\n<p>Ankenævnet bemærker, at ordlyden af § 38 b, stk. 3, alene beskriver et ophør af udbetaling. Udbetalingen af SU er som udgangspunkt ikke ensbetydende med retten til SU, jf. SU-lovens § 28. Ankenævnet bemærker imidlertid, at bestemmelsen klart angiver, at ophøret af udbetaling sker, uanset om den uddannelsessøgende opfylder betingelserne i § 2, stk. 1, og at bestemmelsen i denne kontekst derfor udgør en undtagelse til lovens almindelige regler om ret til SU.</p>\r\n<p>Ankenævnet har endvidere lagt vægt på, at bemærkningerne til bestemmelsen i § 38 b, stk. 3, fastslår, at en uddannelsessøgende, der eksempelvis den 1. i en måned lader sig udskrive fra en SU-berettigende uddannelse, ikke vil kunne modtage SU for den måned.</p>\r\n<p>Du udmeldte dig af jurastudiet den 1. august 2014. Selv om du har været indskrevet på en SU-berettigende uddannelse i én dag af august 2014, havde du derfor ikke ret til SU i august 2014. Da du har fået udbetalt SU for august 2014, skal denne måneds SU betales tilbage.</p>\r\n<p>Ankenævnet bemærker, at SU tildeles til en bestemt uddannelse på et nærmere bestemt uddannelsessted, hvorfor der skal søges SU igen, hvis den uddannelsessøgende ønsker at modtage SU til en anden uddannelse.</p>\r\n<p>Det er derfor uden betydning, om det GSK-kursus, du har gennemført i juli-august 2014, har været støtteberettigende, når ikke du har søgt SU til dette kursus, jf. KU's bemærkninger af 15. oktober 2014. Det er endvidere uden betydning, om det forløb, der er beskrevet for [fag] i august 2014, eventuelt måtte have været et SU-berettigende forløb, da ikke du har søgt SU til den uddannelse i august 2014.</p>\r\n<p>SU udbetales altid foreløbigt og tildeles først endeligt efter støtteårets afslutning, jf. SU-lovens § 28. Reglen i SU-lovens § 30, stk. 2, om tilbagebetaling af foreløbige beløb gælder uanset en studerendes egen forventning.</p>\r\n<p>Efter almindelige forvaltningsretlige principper kan en eventuel fejlvejledning som udgangspunkt ikke give den pågældende en bedre retsstilling end den, der fremgår af de gældende regler, i dette tilfælde SU-loven.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af brev af 18. juni 2014 fra KVUC, at du er optaget på GSK-hold i juli, og at skriftlig eksamen er den 15. august.</p>\r\n<p>Det fremgår af udskrift af science.ku.dk (uden datering), at vigtige datoer bl.a. er et rusarrangement den 14. august 2014, et kick-start kursus i uge 33-34, campusdage 25.-26. august 2014, hyttetur 26.-30. august og immatrikulationsfest 29. august 2014. Første undervisning er 1. september 2014.</p>\r\n<p>Det fremgår af meddelelse af 4. august 2014 fra MitKU, at du er optaget på [fag] på Københavns Universitet (KU) med studiestart 1. september 2014.</p>\r\n<p>Du har den 5. august 2014 søgt SU til din bacheloruddannelse i naturvidenskab på KU fra september 2014.</p>\r\n<p>Det fremgår af udmeldelsesbekræftelse af 6. august 2014, at du har været indskrevet som studerende på KU, og at du er udmeldt fra den 1. august 2014.</p>\r\n<p>Styrelsen har ved brev af 15. august 2014 meddelt dig, at du skal tilbagebetale den SU, som du modtog i august 2014.</p>\r\n<p>Du har i brev af 24. august 2014 klaget til Ankenævnet for Statens Uddannelsesstøtteordninger og bl.a. anført, at du var studieaktiv i august måned. Du har beskrevet, at du har læst på et suppleringskursus fra 9. juli til 15. august, at du ikke søgte SU til kurset, og at du har været oplyst om, at du ville være SU-berettiget i august pga. jurastudiet og være SU-berettiget i september pga. fysikstudiet. Du meldte dig ud af jurastudiet i starten af august. Du har henvist til ug.dk, og at det heraf fremgik, at du ikke behøvede framelde dig den uddannelse, du gik på, før du søgte optagelse på den nye. Du har beskrevet, at du tog imod en studieplads på [fag] den 1. august, hvorefter du udmeldte dig fra jurastudiet samme dag. Du har henvist til, at du gik på GSK-kurset til den 15. august, og at studieaktiviteterne på [fag] startede 11. august.</p>\r\n<p>KU har i brev af 15. oktober 2014 oplyst, at du udmeldte dig af jurastudiet den 1. august 2014, at du påbegyndte din naturvidenskabelige bacheloruddannelse den 1. september 2014, og at du ikke var indskrevet, i støttemæssig henseende, på KU i august 2014. Havde du været udmeldt den 2. august 2014, ville du have været berettiget til SU i august 2014, og ville derfor ikke have behøvet at søge SU til GSK-kurset. KU oplyser, at de ikke har oplysninger om en henvendelse fra dig, og at KU ikke udtaler sig om at søge SU til en anden uddannelsesinstitution.</p>\r\n<p>Styrelsen har ved brev af 3. november 2014 videresendt sagen sammen med en udtalelse til ankenævnet. Styrelsen har henvist til, at udbetalingen af SU ophører, når den studerende afbryder eller afslutter en uddannelse. Er ændringen dateret den 1. i måneden, ophører udbetalingen dog fra og med denne måned, uanset om den studerende den 1. i måneden opfylder betingelsen om at være indskrevet på og gennemgå en SU-berettigende uddannelse. Du blev udmeldt den 1. august 2014 og indskrevet på bacheloruddannelse pr. 1. september 2014. Forkert vejledning kan ikke føre til en bedre retsstilling end den, der følger af gældende regler.</p>\r\n<p>Ankenævnet har ved brev af 5. november 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2015"
        },
        {
            "displayName": "Accession",
            "displayValue": "W20150904925"
        },
        {
            "displayName": "Entydig dokumentidentifikation",
            "displayValue": "CE000223"
        },
        {
            "displayName": "Dato for indlæggelse",
            "displayValue": "31/01/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9049"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/01/2015"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/020176"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}