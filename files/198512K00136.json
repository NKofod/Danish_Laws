{
    "id": 112719,
    "title": "1985 LSF 136   FORSLAG TIL LOV OM UDDANNELSE AF ERHVERVSPILOTER ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 136 </P>  \r\n\r\n<P></P>  \r\n\r\n<P>Forslag til lov om uddannelse af erhvervspiloter </P>  \r\n\r\n<P></P>  \r\n\r\n<P>Fremsat af undervisningsministeren </P>  \r\n\r\n<P></P>  \r\n\r\n<P>den 22. januar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Med det formål at uddanne piloter til danske koncessionerede </P>  \r\n\r\n<P>luftfartsselskaber oprettes der ved Skolen for </P>  \r\n\r\n<P>luftfartsuddannelserne en særlig uddannelse af erhvervspiloter. </P>  \r\n\r\n<P>§ 2. Den elementære del af den praktiske erhvervspilotuddannelse </P>  \r\n\r\n<P>foregår ved forsvarets flyveskole efter samme vejledende </P>  \r\n\r\n<P>retningslinier, som gælder for den tilsvarende del af forsvarets </P>  \r\n\r\n<P>pilotuddannelse. </P>  \r\n\r\n<P>Stk. 2. Skolen for luftfartsuddannelserne kan med godkendelse fra det </P>  \r\n\r\n<P>nævn, som er nedsat efter § 3, indgå aftale med en eller flere </P>  \r\n\r\n<P>flyveskoler om den øvrige del af den praktiske uddannelse. </P>  \r\n\r\n<P>Stk. 3. Undervisningsministeren fastsætter nærmere bestemmelser om </P>  \r\n\r\n<P>uddannelsen. </P>  \r\n\r\n<P>§ 3. Undervisningsministeren nedsætter et nævn for </P>  \r\n\r\n<P>erhvervspilotuddannelsen. </P>  \r\n\r\n<P>Stk. 2. Nævnet består af 8 medlemmer, der udpeges således: 5 af de </P>  \r\n\r\n<P>koncessionerede luftfartsselskaber, 1 af forsvarsministeren, 1 af </P>  \r\n\r\n<P>ministeren for offentlige arbejder og 1 af </P>  \r\n\r\n<P>undervisningsministeren. </P>  \r\n\r\n<P>Stk. 3. Det medlem, som undervisningsministeren udpeger, er tillige </P>  \r\n\r\n<P>formand for nævnet. </P>  \r\n\r\n<P>Stk. 4. Medlemmerne beskikkes for 4 år ad gangen. </P>  \r\n\r\n<P>§ 4. Nævnet fører tilsyn med, at uddannelsen opfylder de </P>  \r\n\r\n<P>koncessionerede luftfartsselskabers særlige behov, og rådgiver </P>  \r\n\r\n<P>undervisningsministeren om væsentlige ændringer i uddannelsens </P>  \r\n\r\n<P>struktur eller indhold. </P>  \r\n\r\n<P>Stk. 2. Nævnet indstiller hvert år til undervisningsministeren, hvor </P>  \r\n\r\n<P>mange elever der bør optages ved den særlige </P>  \r\n\r\n<P>erhvervspilotuddannelse det samme år. Undervisningsministeren </P>  \r\n\r\n<P>fastsætter det endelige optagelsestal. Optagelse kan finde sted en </P>  \r\n\r\n<P>eller flere gange om året. </P>  \r\n\r\n<P>§ 5. Nævnet nedsætter et optagelsesudvalg på indtil 5 medlemmer efter </P>  \r\n\r\n<P>indhentet udtalelse fra de koncessionerede luftfartsselskaber, </P>  \r\n\r\n<P>forsvarsministeren og Skolen for luftfartsuddannelserne. </P>  \r\n\r\n<P>Stk. 2. Udvalget forestår udvælgelsen af eleverne. Udvalget skal i </P>  \r\n\r\n<P>forbindelse hermed tage hensyn til, at der sikres de </P>  \r\n\r\n<P>koncessionerede luftfartsselskaber den fornødne tilgang af </P>  \r\n\r\n<P>velkvalificerede erhvervspiloter. </P>  \r\n\r\n<P>§ 6. Nævnet nedsætter endvidere en bedømmelseskommission på 3 </P>  \r\n\r\n<P>medlemmer efter indhentet udtalelse fra de koncessionerede </P>  \r\n\r\n<P>luftfartsselskaber, forsvarsministeren og statens luftfartsvæsen. </P>  \r\n\r\n<P>Stk. 2. Efter indstilling fra uddannelsesstedet afgør kommissionen, </P>  \r\n\r\n<P>om en elev skal ophøre med uddannelsen, fordi eleven ikke anses </P>  \r\n\r\n<P>for egnet til senere ansættelse som erhvervspilot i et </P>  \r\n\r\n<P>koncessioneret luftfartsselskab. Kommissionen træffer den endelige </P>  \r\n\r\n<P>administrative afgørelse. </P>  \r\n\r\n<P>§ 7. Undervisningsministeren fastsætter bestemmelser for nævnets, </P>  \r\n\r\n<P>optagelsesudvalgets og bedømmelseskommissionens virksomhed. </P>  \r\n\r\n<P>§ 8. Udgifterne ved den særlige erhvervspilotuddannelse dækkes ved </P>  \r\n\r\n<P>årlige bidrag fra de koncessionerede luftfartsselskaber. </P>  \r\n\r\n<P>Stk. 2. Undervisningsministeren fastsætter efter forhandling med de </P>  \r\n\r\n<P>koncessionerede luftfartsselskaber, hvordan bidragene skal </P>  \r\n\r\n<P>pålignes selskaberne, herunder bestemmelser om indbetaling af </P>  \r\n\r\n<P>forskud og endelig afregning af bidragene. </P>  \r\n\r\n<P>§ 9. Undervisningsministeren kan bemyndige ministeriets direktorater </P>  \r\n\r\n<P>til at udøve de beføjelser, der i denne lov er tillagt ministeren. </P>  \r\n\r\n<P>Stk. 2. Undervisningsministeren kan fastsætte bestemmelser om </P>  \r\n\r\n<P>adgangen til at klage over afgørelser, der er truffet i henhold </P>  \r\n\r\n<P>til bemyndigelse efter stk. 1, herunder om, at afgørelser ikke </P>  \r\n\r\n<P>skal kunne indbringes for ministeren. </P>  \r\n\r\n<P>§ 10. Loven træder i kraft den 1. juli 1986. </P>  \r\n\r\n<P>§ 11. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 415 </P>  \r\n\r\n<P>§ 1. Med det formål at uddanne piloter til danske koncessionerede </P>  \r\n\r\n<P>luftfartsselskaber oprettes der ved Skolen for </P>  \r\n\r\n<P>luftfartsuddannelserne en særlig uddannelse af erhvervspiloter. </P>  \r\n\r\n<P>§ 2. Den elementære del af den praktiske erhvervspilotuddannelse </P>  \r\n\r\n<P>foregår ved forsvarets flyveskole efter samme vejledende </P>  \r\n\r\n<P>retningslinier, som gælder for den tilsvarende del af forsvarets </P>  \r\n\r\n<P>pilotuddannelse. </P>  \r\n\r\n<P>Stk. 2. Skolen for luftfartsuddannelserne kan med godkendelse fra det </P>  \r\n\r\n<P>nævn, som er nedsat efter § 3, indgå aftale med en eller flere </P>  \r\n\r\n<P>flyveskoler om den øvrige del af den praktiske uddannelse. </P>  \r\n\r\n<P>Stk. 3. Undervisningsministeren fastsætter nærmere bestemmelser om </P>  \r\n\r\n<P>uddannelsen. </P>  \r\n\r\n<P>§ 3. Undervisningsministeren nedsætter et nævn for </P>  \r\n\r\n<P>erhvervspilotuddannelsen. </P>  \r\n\r\n<P>Stk. 2. Nævnet består af 8 medlemmer, der udpeges således: 5 af de </P>  \r\n\r\n<P>koncessionerede luftfartsselskaber, 1 af forsvarsministeren, 1 af </P>  \r\n\r\n<P>ministeren for offentlige arbejder og 1 af </P>  \r\n\r\n<P>undervisningsministeren. </P>  \r\n\r\n<P>Stk. 3. Det medlem, som undervisningsministeren udpeger, er tillige </P>  \r\n\r\n<P>formand for nævnet. </P>  \r\n\r\n<P>Stk. 4. Medlemmerne beskikkes for 4 år ad gangen. </P>  \r\n\r\n<P>§ 4. Nævnet fører tilsyn med, at uddannelsen opfylder de </P>  \r\n\r\n<P>koncessionerede luftfartsselskabers særlige behov, og rådgiver </P>  \r\n\r\n<P>undervisningsministeren om væsentlige ændringer i uddannelsens </P>  \r\n\r\n<P>struktur eller indhold. </P>  \r\n\r\n<P>Stk. 2. Nævnet indstiller hvert år til undervisningsministeren, hvor </P>  \r\n\r\n<P>mange elever der bør optages ved den særlige </P>  \r\n\r\n<P>erhvervspilotuddannelse det samme år. Undervisningsministeren </P>  \r\n\r\n<P>fastsætter det endelige optagelsestal. Optagelse kan finde sted en </P>  \r\n\r\n<P>eller flere gange om året. </P>  \r\n\r\n<P>§ 5. Nævnet nedsætter et optagelsesudvalg på indtil 5 medlemmer efter </P>  \r\n\r\n<P>indhentet udtalelse fra de koncessionerede luftfartsselskaber, </P>  \r\n\r\n<P>forsvarsministeren og Skolen for luftfartsuddannelserne. </P>  \r\n\r\n<P>Stk. 2. Udvalget forestår udvælgelsen af eleverne. Udvalget skal i </P>  \r\n\r\n<P>forbindelse hermed tage hensyn til, at der sikres de </P>  \r\n\r\n<P>koncessionerede luftfartsselskaber den fornødne tilgang af </P>  \r\n\r\n<P>velkvalificerede erhvervspiloter. </P>  \r\n\r\n<P>§ 6. Nævnet nedsætter endvidere en bedømmelseskommission på 3 </P>  \r\n\r\n<P>medlemmer efter indhentet udtalelse fra de koncessionerede </P>  \r\n\r\n<P>luftfartsselskaber, forsvarsministeren og Statens luftfartsvæsen. </P>  \r\n\r\n<P>Stk. 2. Efter indstilling fra uddannelsesstedet afgør kommissionen, </P>  \r\n\r\n<P>om en elev skal ophøre med uddannelsen, fordi eleven ikke anses </P>  \r\n\r\n<P>for egnet til senere ansættelse som erhvervspilot i et </P>  \r\n\r\n<P>koncessioneret luftfartsselskab. Kommissionen træffer den endelige </P>  \r\n\r\n<P>administrative afgørelse. </P>  \r\n\r\n<P>§ 7. Undervisningsministeren fastsætter bestemmelser for nævnets, </P>  \r\n\r\n<P>optagelsesudvalgets og bedømmelseskommissionens virksomhed. </P>  \r\n\r\n<P>§ 8. Udgifterne ved den særlige erhvervspilotuddannelse dækkes ved </P>  \r\n\r\n<P>årlige bidrag fra de koncessionerede luftfartsselskaber. </P>  \r\n\r\n<P>Stk. 2. Undervisningsministeren fastsætter efter forhandling med de </P>  \r\n\r\n<P>koncessionerede luftfartsselskaber, hvordan bidragene skal </P>  \r\n\r\n<P>pålignes selskaberne, herunder bestemmelser om indbetaling af </P>  \r\n\r\n<P>forskud og endelig afregning af bidragene. </P>  \r\n\r\n<P>§ 9. Undervisningsministeren kan bemyndige ministeriets direktorater </P>  \r\n\r\n<P>til at udøve de beføjelser, der i denne lov er tillagt ministeren. </P>  \r\n\r\n<P>Stk. 2. Undervisningsministeren kan fastsætte bestemmelser om </P>  \r\n\r\n<P>adgangen til at klage over afgørelser, der er truffet i henhold </P>  \r\n\r\n<P>til bemyndigelse efter stk. 1, herunder om at afgørelser ikke skal </P>  \r\n\r\n<P>kunne indbringes for ministeren. </P>  \r\n\r\n<P>§ 10. Loven træder i kraft den 1. april 1986. </P>  \r\n\r\n<P>§ 11. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Efter en række forhandlinger i 1978 mellem SAS på den ene side og </P>  \r\n\r\n<P>forsvarsministeriet, ministeriet for offentlige arbejder og </P>  \r\n\r\n<P>undervisningsministeriet på den anden side nedsatte </P>  \r\n\r\n<P>undervisningsministeriet den 1. december 1978 et udvalg om </P>  \r\n\r\n<P>etablering af en civil pilotuddannelse. Udvalget skulle undersøge </P>  \r\n\r\n<P>og vurdere behovet for piloter til dansk luftfart, herunder SAS, </P>  \r\n\r\n<P>redegøre for forsvarets eget pilotbehov og muligheder for at dække </P>  \r\n\r\n<P>det civile behov samt stille forslag om en civil pilotuddannelse. </P>  \r\n\r\n<P>Tilsvarende udvalg blev omtrent samtidig nedsat i Norge og Sverige, </P>  \r\n\r\n<P>og de tre udvalg holdt sig løbende i kontakt med hinanden. </P>  \r\n\r\n<P>Baggrunden for de tre udvalgs nedsættelse var, at SAS og andre store </P>  \r\n\r\n<P>luftfartsselskaber i løbet af 1980erne ventede en voksende afgang </P>  \r\n\r\n<P>af piloter, der nåede pensionsalderen, samtidig med at de ventede </P>  \r\n\r\n<P>en stigning i flytrafikken. Denne øgede efterspørgsel efter </P>  \r\n\r\n<P>piloter kunne ikke forventes dækket ved afgang af piloter fra de </P>  \r\n\r\n<P>tre landes forsvar. Dette skyldtes bl.a., at alle tre landes </P>  \r\n\r\n<P>flyvevåbner efterhånden rådede over færre, men mere avancerede fly </P>  \r\n\r\n<P>med en tilsvarende mindre stab af piloter, og at den avancerede </P>  \r\n\r\n<P>flyteknik gjorde det muligt at holde militærpiloter i aktiv </P>  \r\n\r\n<P>tjeneste længere end tidligere. </P>  \r\n\r\n<P>Hertil kom, at en militærpilot ved overgang til civil flyvning </P>  \r\n\r\n<P>normalt havde kostet 10 gange så meget i uddannelse, som det </P>  \r\n\r\n<P>ville koste at uddanne en civil pilot, der kunne leve op til </P>  \r\n\r\n<P>luftfartsselskabernes kvalifikationskrav. </P>  \r\n\r\n<P>Den 30. juni 1981 afgav udvalget betænkning nr. 939 om etablering af </P>  \r\n\r\n<P>en civil pilotuddannelse. Udvalget var nået til det resultat, at </P>  \r\n\r\n<P>der skulle uddannes 20-40 civilpiloter årligt, hvis de behov, som </P>  \r\n\r\n<P>lå til grund ved udvalgets nedsættelse, skulle dækkes. Udvalget </P>  \r\n\r\n<P>foreslog derfor, at der under Skolen for luftfartsuddannelserne </P>  \r\n\r\n<P>skulle etableres en civil pilotuddannelse. Medens Skolen for </P>  \r\n\r\n<P>luftfartsuddannelserne skulle varetage den teoretiske uddannelse, </P>  \r\n\r\n<P>skulle den elementære flyveundervisning foregå på forsvarets </P>  \r\n\r\n<P>flyveskole efter samme retningslinier, som gælder for den </P>  \r\n\r\n<P>elementære undervisning af militærpiloter. Den resterende </P>  \r\n\r\n<P>praktiske uddannelse blev foreslået henlagt til en eller flere </P>  \r\n\r\n<P>civile flyveskoler. </P>  \r\n\r\n<P>Da betænkningen blev afgivet, havde luftfartskonjunkturerne </P>  \r\n\r\n<P>imidlertid ændret sig, og det pilotbehov, som man forudså i 1978, </P>  \r\n\r\n<P>var ikke længere aktuelt. Betænkningens forslag blev derfor ikke </P>  \r\n\r\n<P>gennemført, idet man dog i de følgende år fulgte udviklingen i </P>  \r\n\r\n<P>pilotbehovet. Så sent som i midten af 1984 viste SAS' prognoser, </P>  \r\n\r\n<P>at behovet for nye danske piloter ikke før omkring 1990 ville </P>  \r\n\r\n<P>overstige den naturlige afgang fra flyvevåbnet. </P>  \r\n\r\n<P>I begyndelsen af 1985 viste oplysninger fra luftfartsselskaberne - </P>  \r\n\r\n<P>herunder SAS -, at man nu regnede med en stigning i det samlede </P>  \r\n\r\n<P>behov for piloter på 4 pct. årligt, samtidig med at der frem til </P>  \r\n\r\n<P>begyndelsen af 1990erne vil være en voksende afgang af piloter på </P>  \r\n\r\n<P>grund af pensionering. </P>  \r\n\r\n<P>Skulle dette udvidelses- og erstatningsbehov dækkes ved rekruttering </P>  \r\n\r\n<P>fra det danske, norske og svenske flyvevåben, ville de fastsatte </P>  \r\n\r\n<P>styrkemål meget hurtigt blive illusoriske, og i løbet af ganske få </P>  \r\n\r\n<P>år ville de tre landes flyvevåbner være udtørrede som </P>  \r\n\r\n<P>rekrutteringskilde. </P>  \r\n\r\n<P>Det danske flyvevåben har siden 1980 alene rekrutteret et antal </P>  \r\n\r\n<P>piloter svarende til forsvarets eget behov, og det er også </P>  \r\n\r\n<P>forudsat i forsvarsaftalen af 1984, at flyvevåbnets </P>  \r\n\r\n<P>pilotuddannelse skal begrænses hertil. Skal SAS' senest oplyste </P>  \r\n\r\n<P>behov for danske piloter dækkes alene gennem afgang fra </P>  \r\n\r\n<P>flyvevåbnet, vil det betyde en alvorlig svækkelse af flyvevåbnets </P>  \r\n\r\n<P>muligheder for at løse sine militære og civile opgaver. </P>  \r\n\r\n<P>På grund af dette perspektiv rettede SAS, Conair, Maersk Air og </P>  \r\n\r\n<P>Sterling Airways derfor den 30. april 1985 en henvendelse til </P>  \r\n\r\n<P>undervisningsministeriet med anmodning om, at der hurtigst muligt </P>  \r\n\r\n<P>blev oprettet en statslig uddannelse af erhvervspiloter. </P>  \r\n\r\n<P>Selskaberne henviste bl.a. til, at de på længere sigt ikke ville </P>  \r\n\r\n<P>kunne få dækket deres pilotbehov ved at rekruttere fra </P>  \r\n\r\n<P>flyvevåbnet. </P>  \r\n\r\n<P>Forinden havde de tre nordiske landes forsvarsministre taget </P>  \r\n\r\n<P>initiativ til nedsættelse af en dansk-norsk-svensk arbejdsgruppe, </P>  \r\n\r\n<P>som skulle undersøge mulighederne for at etablere en fælles </P>  \r\n\r\n<P>skandinavisk erhvervspilotuddannelse. </P>  \r\n\r\n<P>Til støtte for de danske medlemmer af den skandinaviske arbejdsgruppe </P>  \r\n\r\n<P>blev der tillige nedsat en dansk arbejdsgruppe bestående af </P>  \r\n\r\n<P>repræsentanter for forsvarsministeriet, ministeriet for offentlige </P>  \r\n\r\n<P>arbejder, Statens luftfartsvæsen og undervisningsministeriet. </P>  \r\n\r\n<P>Da det blev klart, at en fælles skandinavisk uddannelse ikke kunne </P>  \r\n\r\n<P>kom i gang før i 1987, og da den forudsatte, at de første 2/3 af </P>  \r\n\r\n<P>uddannelsen blev gennemført nationalt, besluttede den danske </P>  \r\n\r\n<P>arbejdsgruppe at udarbejde forslag til en rent dansk </P>  \r\n\r\n<P>erhvervspilotuddannelse. </P>  \r\n\r\n<P>Ifølge forslaget oprettes uddannelsen af erhvervspiloter ved Skolen </P>  \r\n\r\n<P>for luftfartsuddannelserne. Mens skolen selv varetager den </P>  \r\n\r\n<P>teoretiske undervisning, skal den elementære del af den praktiske </P>  \r\n\r\n<P>uddannelse foregå ved forsvarets flyveskole efter de samme </P>  \r\n\r\n<P>retningslinier, som gælder for den tilsvarende del af forsvarets </P>  \r\n\r\n<P>pilotuddannelse. Den resterende del af den praktiske uddannelse </P>  \r\n\r\n<P>skal foregå ved en eller flere flyveskoler, som Skolen for </P>  \r\n\r\n<P>luftfartsuddannelserne indgår aftale med. </P>  \r\n\r\n<P>Ansøgning om optagelse til erhvervspilotuddannelsen kan indgives af </P>  \r\n\r\n<P>enhver mand eller kvinde mellem 20 og 25 år, der har fast bopæl i </P>  \r\n\r\n<P>Danmark, som har bestået studentereksamen eller HF med karakteren </P>  \r\n\r\n<P>8 eller derover i dansk, engelsk og matematik eller har bestået </P>  \r\n\r\n<P>anden kundskabsprøve på samme niveau, og som opfylder </P>  \r\n\r\n<P>helbredskravene til privatflyvercertifikat. </P>  \r\n\r\n<P>Ansøgerne skal gennemgå de samme optagelsesprøver, som flyvevåbnet </P>  \r\n\r\n<P>anvender, hvorefter et optagelsesudvalg udvælger de bedst egnede </P>  \r\n\r\n<P>til gennemgang af den elementære del af den praktiske uddannelse. </P>  \r\n\r\n<P>Elementæruddannelsen, der omfatter praktiske og teoretiske fag, vil </P>  \r\n\r\n<P>vare 5 måneder. Den resterende del af uddannelsen vil omfatte 5 </P>  \r\n\r\n<P>faser og vare ca. 15 måneder inkl. 1 måneds ferie. </P>  \r\n\r\n<P>Der regnes med optagelse af to hold a 25 elever årligt og med, at </P>  \r\n\r\n<P>15-20 af hvert hold vil gennemføre uddannelsen. </P>  \r\n\r\n<P>Udgiften pr. færdiguddannet anslås til 1-1,3 mill. kr., idet en mere </P>  \r\n\r\n<P>nøjagtig pris først vil kunne angives, når der er indgået aftale </P>  \r\n\r\n<P>mellem Skolen for luftfartsuddannelserne og den eller de </P>  \r\n\r\n<P>flyveskoler, som skal varetage den praktiske undervisning efter </P>  \r\n\r\n<P>den elementære del, og når man har erfaring for, hvor mange elever </P>  \r\n\r\n<P>der gennemfører uddannelsen. De samlede årlige udgifter må på </P>  \r\n\r\n<P>nuværende tidspunkt anslås til 40 mill. kr. </P>  \r\n\r\n<P>Indkaldelse af ansøgninger forudsættes sat i værk umiddelbart efter </P>  \r\n\r\n<P>lovens vedtagelse, hvorefter det første hold elever vil kunne </P>  \r\n\r\n<P>udtages og begynde uddannelsen i 2. halvdel af 1986. </P>  \r\n\r\n<P>For at kunne fremskynde udbuddet af piloter med den nye uddannelse </P>  \r\n\r\n<P>bør det overvejes at give nuværende piloter, der har opnået B/I </P>  \r\n\r\n<P>certifikat, og som er blevet privat uddannede for egne midler, </P>  \r\n\r\n<P>adgang til den nye uddannelses 2 sidste faser (flyvning med </P>  \r\n\r\n<P>to-motorede fly) efter bestået optagelsesprøve. </P>  \r\n\r\n<P>De danske luftfartsselskaber har ved et møde den 10. december 1985 </P>  \r\n\r\n<P>tilkendegivet, at de ønsker en rent dansk løsning. </P>  \r\n\r\n<P>Til sammenligning kan oplyses, at det forslag, som den </P>  \r\n\r\n<P>fælles-skandinaviske arbejdsgruppe har udarbejdet, har følgende </P>  \r\n\r\n<P>indhold: </P>  \r\n\r\n<P>Den første del af uddannelsen skal foregå på national basis. Det vil </P>  \r\n\r\n<P>for Danmarks vedkommende sige, at uddannelsen til og med fase 3 </P>  \r\n\r\n<P>skal foregå her i landet. De sidste to faser henlægges til </P>  \r\n\r\n<P>Sverige. </P>  \r\n\r\n<P>I Sverige er man allerede begyndt med en erhvervspilotuddannelse på </P>  \r\n\r\n<P>den militære flyveskole på Ljungbyhed i Skåne. Skal danske og </P>  \r\n\r\n<P>norske elever også uddannes i Sverige, er kapaciteten i Ljungbyhed </P>  \r\n\r\n<P>med tilhørende luftrum imidlertid utilstrækkelig, og det vil være </P>  \r\n\r\n<P>nødvendigt at oprette endnu et uddannelsessted ved en af de </P>  \r\n\r\n<P>nedlagte militære flyvestationer i Norrkoeping eller Vaesterås. </P>  \r\n\r\n<P>De direkte undervisningsudgifter pr. elev anslås til ca. 250.000 </P>  \r\n\r\n<P>sv.kr. eller 300.000 d.kr. Hertil kommer imidlertid en række </P>  \r\n\r\n<P>investeringer i fly, simulatorer og elevhjem samt udgifter til </P>  \r\n\r\n<P>leje af hangarer og undervisningslokaler og udgifter til </P>  \r\n\r\n<P>flyveledelse og vejrtjeneste m.m., der ikke er gjort endeligt op, </P>  \r\n\r\n<P>og som foreslås fordelt mellem Sverige, Norge og Danmark i </P>  \r\n\r\n<P>forholdet 3-2-2. </P>  \r\n\r\n<P>De første danske elever vil kunne modtages i Sverige pr. 1. juli </P>  \r\n\r\n<P>1987. </P>  \r\n\r\n<P>Lovens administrative og økonomiske konsekvenser </P>  \r\n\r\n<P>Uddannelsen vil blive forestået af Skolen for luftfartsuddannelserne </P>  \r\n\r\n<P>under undervisningsministeriet, direktoratet for </P>  \r\n\r\n<P>erhvervsuddannelserne. </P>  \r\n\r\n<P>Forslaget er udgiftsneutralt for undervisningsministeriet, mens der </P>  \r\n\r\n<P>ved uddannelsens etablering må påregnes mindre udgifter for </P>  \r\n\r\n<P>forsvarsministeriet. </P>  \r\n\r\n<P>Som det fremgår af lovforslagets § 8, pålægges det </P>  \r\n\r\n<P>luftfartsselskaberne at dække udgifterne ved </P>  \r\n\r\n<P>erhvervspilotuddannelsen. Når man har valgt denne </P>  \r\n\r\n<P>finansieringsform, skyldes det, at der her - i modsætning til de </P>  \r\n\r\n<P>øvrige offentligt finansierede uddannelser - er tale om en </P>  \r\n\r\n<P>uddannelse, som skal dække en meget begrænset og veldefineret </P>  \r\n\r\n<P>kreds af aftageres behov for specialuddannet personale. Hertil </P>  \r\n\r\n<P>kommer, at der er tale om en uddannelse, som er meget kostbar pr. </P>  \r\n\r\n<P>uddannet, og at det offentlige under den herskende begrænsning af </P>  \r\n\r\n<P>de offentlige udgifter derfor ikke kan påtage sig at finansiere en </P>  \r\n\r\n<P>så speciel, målrettet og kostbar uddannelse. </P>  \r\n\r\n<P>Til gengæld sikres luftfartsselskaberne ifølge lovforslagets §§ 3-6 </P>  \r\n\r\n<P>en usædvanlig stor indflydelse på udvælgelsen af eleverne og </P>  \r\n\r\n<P>uddannelsens indhold og struktur. </P>  \r\n\r\n<P>Man har under forberedelsen af lovforslaget forhandlet med </P>  \r\n\r\n<P>luftfartsselskaberne om, hvordan de årlige udgifter skal fordeles </P>  \r\n\r\n<P>på de enkelte selskaber. Da selskaberne imidlertid er af den </P>  \r\n\r\n<P>opfattelse, at uddannelsen skal betales af staten, har de ikke </P>  \r\n\r\n<P>villet indgå i realitetsforhandling om udgiftsfordelingen. Det </P>  \r\n\r\n<P>foreslås, at de faste udgifter dækkes med bidrag, som fastsættes i </P>  \r\n\r\n<P>forhold til den årlige pilotlønsum, som selskaberne udbetaler, </P>  \r\n\r\n<P>medens de variable udgifter dækkes af bidrag fastsat under hensyn </P>  \r\n\r\n<P>til, hvor mange flere piloter det enkelte selskab har ansat i det </P>  \r\n\r\n<P>foregående år, og hvor mange de har ansat som erstatning for </P>  \r\n\r\n<P>afgang på grund af pensionering og tab af certifikat, jfr. i </P>  \r\n\r\n<P>øvrigt bemærkningerne til § 8. </P>  \r\n\r\n<P>Følgende selskaber vil indtil videre være omfattet af ordningen: </P>  \r\n\r\n<P>Air Business A/S </P>  \r\n\r\n<P>Bohnstedt-Petersen &amp; Dyrberg A/S </P>  \r\n\r\n<P>Cimber Air A/S </P>  \r\n\r\n<P>A/S Conair </P>  \r\n\r\n<P>Maersk Air I/S </P>  \r\n\r\n<P>Muk Air Taxi </P>  \r\n\r\n<P>Sterling Airways A/S </P>  \r\n\r\n<P>SAS </P>  \r\n\r\n<P>Det må forventes, at bidraget fra SAS vil dække godt halvdelen af </P>  \r\n\r\n<P>udgifterne, medens resten fordeles på de øvrige selskaber. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Skolen for luftfartsuddannelserne, der er en selvejende institution, </P>  \r\n\r\n<P>skal forestå erhvervspilotuddannelsens tilrettelæggelse og </P>  \r\n\r\n<P>varetage den teoretiske undervisning. Skolen skal endvidere i </P>  \r\n\r\n<P>samarbejde med forsvarets flyveskole og den eller de flyveskoler, </P>  \r\n\r\n<P>der måtte blive indgået aftale med i henhold til lovforslagets § </P>  \r\n\r\n<P>2, stk. 2, tilrettelægge uddannelsesforløbet således, at det </P>  \r\n\r\n<P>afvikles på den mest hensigtsmæssige måde og med mindst mulig </P>  \r\n\r\n<P>spildtid. </P>  \r\n\r\n<P>Skolen skal derudover udarbejde årlige budgetforslag og føre </P>  \r\n\r\n<P>regnskabet for uddannelsen og indhente de oplysninger fra </P>  \r\n\r\n<P>luftfartsselskaberne, der skal danne grundlag for beregning og </P>  \r\n\r\n<P>opkrævning af de bidrag, der er nævnt i § 8, opkræve forskud og </P>  \r\n\r\n<P>foretage den endelige afregning med selskaberne. </P>  \r\n\r\n<P>Skolen indkalder ansøgninger til elevoptagelsen. </P>  \r\n\r\n<P>Skolen yder endvidere sekretariatsbistand til nævnet for </P>  \r\n\r\n<P>erhvervspilotuddannelsen (§ 3), optagelsesudvalget (§ 5) og </P>  \r\n\r\n<P>bedømmelseskommissionen (§ 6). </P>  \r\n\r\n<P>Ved koncessionerede luftfartsselskaber forstås i dette lovforslag </P>  \r\n\r\n<P>selskaber, som har koncession til at drive charter- eller </P>  \r\n\r\n<P>ruteflyvning (excl. rutetaxi- flyvning). </P>  \r\n\r\n<P>Til § 2 </P>  \r\n\r\n<P>Stk. 1. </P>  \r\n\r\n<P>Luftfartsselskaberne har bl.a. fremhævet den elementære </P>  \r\n\r\n<P>pilotuddannelse på forsvarets flyveskole som en væsentlig årsag </P>  \r\n\r\n<P>til, at man foretrækker at rekruttere sine piloter fra </P>  \r\n\r\n<P>flyvevåbnet. Selskaberne har derfor også lagt vægt på, at den </P>  \r\n\r\n<P>elementære del af en erhvervspilotuddannelse kommer til at foregå </P>  \r\n\r\n<P>på forsvarets flyveskole efter de undervisningsplaner, som </P>  \r\n\r\n<P>militære flyveelever uddannes efter. Forsvaret er villig til at </P>  \r\n\r\n<P>stille kapacitet på skolen til rådighed for en civil uddannelse. </P>  \r\n\r\n<P>Den elementære del af erhvervspilotuddannelsen foreslås derfor </P>  \r\n\r\n<P>henlagt til forsvarets flyveskole, der skal varetage denne del af </P>  \r\n\r\n<P>uddannelsen på Skolen for luftfartsuddannelsernes vegne. For så </P>  \r\n\r\n<P>vidt angår denne del af uddannelsen, indhenter </P>  \r\n\r\n<P>undervisningsministeriet en udtalelse fra forsvarsministeriet. </P>  \r\n\r\n<P>Stk. 2. </P>  \r\n\r\n<P>Skolen for luftfartsuddannelserne råder i dag ikke over fly og </P>  \r\n\r\n<P>flyvepladsfaciliteter, hvormed den kan varetage den praktiske </P>  \r\n\r\n<P>flyvetræning. Det foreslås derfor, at skolen med hensyn til </P>  \r\n\r\n<P>varetagelse af den øvrige del af den praktiske flyvetræning indgår </P>  \r\n\r\n<P>aftale med en eller flere flyveskoler, der råder over eller er </P>  \r\n\r\n<P>villige til at anskaffe det nødvendige flymateriel m.v, og som har </P>  \r\n\r\n<P>hjemsted på en egnet flyveplads. </P>  \r\n\r\n<P>Stk. 3. </P>  \r\n\r\n<P>Bestemmelser om den teoretiske og praktiske uddannelses indhold og </P>  \r\n\r\n<P>struktur fastsættes af undervisningsministeren efter forhandling </P>  \r\n\r\n<P>med ministeren for offentlige arbejder, der i øvrigt fastsætter de </P>  \r\n\r\n<P>krav, der skal være opfyldt for at få certifikat som pilot. </P>  \r\n\r\n<P>Til § 3 </P>  \r\n\r\n<P>Der lægges vægt på, at de koncessionerede luftfartsselskaber kommer </P>  \r\n\r\n<P>til at anvende den nye uddannelse som adgangsvej til ansættelse </P>  \r\n\r\n<P>som pilot i selskaberne til erstatning for den hidtidige </P>  \r\n\r\n<P>rekruttering fra forsvaret. Det foreslås derfor, at selskaberne </P>  \r\n\r\n<P>får en stærk repræsentation i nævnet. Man går ud fra, at de store </P>  \r\n\r\n<P>selskaber, som hidtil har rekrutteret hovedparten af deres piloter </P>  \r\n\r\n<P>fra forsvaret, bliver stærkest repræsenteret, idet man dog finder </P>  \r\n\r\n<P>det hensigtsmæssigt, at Erhvervsflyvningens Sammenslutning </P>  \r\n\r\n<P>repræsenteres af 1 medlem. </P>  \r\n\r\n<P>Forsvaret foreslås repræsenteret med 1 medlem, dels fordi forsvaret </P>  \r\n\r\n<P>har en vital interesse i, at luftfartsselskabernes fremtidige </P>  \r\n\r\n<P>pilotrekruttering sker gennem den nye uddannelse, dels fordi den </P>  \r\n\r\n<P>elementære del af den nye uddannelse skal foregå ved forsvarets </P>  \r\n\r\n<P>flyveskole. </P>  \r\n\r\n<P>Ministeriet for offentlige arbejder foreslås repræsenteret ved 1 </P>  \r\n\r\n<P>medlem, dels fordi ministeriet ifølge lov om luftfart </P>  \r\n\r\n<P>(lovbekendtgørelse nr. 408 af 11. september 1985) fastsætter de </P>  \r\n\r\n<P>krav, der skal være opfyldt for at få certifikat som pilot, dels </P>  \r\n\r\n<P>fordi ministeriet er ansvarlig for luftfartspolitikken. </P>  \r\n\r\n<P>Undervisningsministeriet foreslås repræsenteret ved 1 medlem, der </P>  \r\n\r\n<P>tillige skal være nævnets formand, da uddannelsen oprettes under </P>  \r\n\r\n<P>undervisningsministeriets ansvarsområde. </P>  \r\n\r\n<P>Til § 4 </P>  \r\n\r\n<P>Stk. 1. </P>  \r\n\r\n<P>Da det er målet at uddanne erhvervspiloter, der kan leve op til </P>  \r\n\r\n<P>luftfartsselskabernes kvalifikationskrav, er det nævnets opgave at </P>  \r\n\r\n<P>føre tilsyn med uddannelsen og om nødvendigt udøve kritik over for </P>  \r\n\r\n<P>uddannelsesstederne. Finder nævnet det påkrævet at ændre </P>  \r\n\r\n<P>uddannelsens indhold væsentligt eller at ændre dens struktur, må </P>  \r\n\r\n<P>nævnet over for undervisningsministeren stille forslag herom. Det </P>  \r\n\r\n<P>forudsættes i øvrigt, at nævnet holder sig i forbindelse med </P>  \r\n\r\n<P>uddannelsesnævnet for luftfartsuddannelserne, jfr,. Akt 189 12/12 </P>  \r\n\r\n<P>78. </P>  \r\n\r\n<P>Stk. 2. </P>  \r\n\r\n<P>Da der er tale om en kostbar uddannelse, og da det har vist sig, at </P>  \r\n\r\n<P>behovet for erhvervspiloter er meget følsomt over for ændringer i </P>  \r\n\r\n<P>konjunkturerne, må behovet for nye erhvervspiloter vurderes hvert </P>  \r\n\r\n<P>år, inden optagelsestallet for nye elever for det pågældende år </P>  \r\n\r\n<P>fastsættes. Man vil herved tilstræbe, at der hverken uddannes for </P>  \r\n\r\n<P>mange eller for få piloter i forhold til ansættelsesmulighederne </P>  \r\n\r\n<P>ved uddannelsens afslutning. </P>  \r\n\r\n<P>Til § 5 </P>  \r\n\r\n<P>De store luftfartsselskaber har gjort gældende, at de har foretrukket </P>  \r\n\r\n<P>at rekruttere deres piloter fra flyvevåbnet, bl.a. fordi </P>  \r\n\r\n<P>flyvevåbnets piloter har gennemgået en omfattende </P>  \r\n\r\n<P>udvælgelsesproces, både før de blev optaget på forsvarets </P>  \r\n\r\n<P>flyveskole, og under selve uddannelsen. </P>  \r\n\r\n<P>Skal den nye uddannelses piloter være attraktive for </P>  \r\n\r\n<P>luftfartsselskaberne, er det derfor nødvendigt, at der skabes en </P>  \r\n\r\n<P>udvælgelsesproces, som giver selskaberne den samme sikkerhed som </P>  \r\n\r\n<P>forsvarets. </P>  \r\n\r\n<P>Der foreslås derfor nedsat et optagelsesudvalg under nævnet, der kan </P>  \r\n\r\n<P>forestå udvælgelsen. Udvalget foreslås sammensat af repræsentanter </P>  \r\n\r\n<P>for luftfartsselskaberne, flyvevåbnet og Skolen for </P>  \r\n\r\n<P>luftfartsuddannelserne. Det er forudsat, at udvælgelsen blandt </P>  \r\n\r\n<P>ansøgerne sker efter de metoder, som forsvaret med stort udbytte </P>  \r\n\r\n<P>har anvendt i mange år, suppleret med de prøver, som </P>  \r\n\r\n<P>luftfartsselskaberne anser for velegnede til at vise, om ansøgerne </P>  \r\n\r\n<P>er kvalificerede til beskæftigelse som erhvervspilot i civil </P>  \r\n\r\n<P>luftfart. </P>  \r\n\r\n<P>Til § 6 </P>  \r\n\r\n<P>Erfaringsmæssigt viser det sig under uddannelsen, at nogle elever, </P>  \r\n\r\n<P>selv om de har klaret optagelsesproceduren, ikke kan leve op til </P>  \r\n\r\n<P>de krav, der må stilles til en velkvalificeret pilot. Det må </P>  \r\n\r\n<P>derfor påhvile uddannelsesstederne (forsvarets flyveskole, Skolen </P>  \r\n\r\n<P>for luftfartsuddannelserne og de flyveskoler, der er nævnt i § 2, </P>  \r\n\r\n<P>stk. 2) at indstille til en bedømmelseskommission, at en sådan </P>  \r\n\r\n<P>elev skal ophøre med uddannelsen. </P>  \r\n\r\n<P>Da kommissionen ved behandlingen af en sådan indstilling skal udøve </P>  \r\n\r\n<P>et på fagkundskab baseret skøn, foreslås kommissionens afgørelse </P>  \r\n\r\n<P>gjort endelig, således at den ikke kan indbringes for en højere </P>  \r\n\r\n<P>administrativ instans. </P>  \r\n\r\n<P>Til § 7 </P>  \r\n\r\n<P>Bestemmelser for nævnets, optagelsesudvalgets og </P>  \r\n\r\n<P>bedømmelseskommissionens virksomhed foreslås fastsat af </P>  \r\n\r\n<P>undervisningsministeren. Der vil således blive tale om </P>  \r\n\r\n<P>forretningsordener for de tre organer, om terminer for </P>  \r\n\r\n<P>fastsættelsen af de årlige optagelsestal, jfr. § 4, stk. 2, og </P>  \r\n\r\n<P>fastlæggelse af den procedure, der skal følges, når en elev </P>  \r\n\r\n<P>indstilles til ophør med uddannelsen. </P>  \r\n\r\n<P>Til § 8 </P>  \r\n\r\n<P>Under forberedelsen af dette lovforslag har undervisningsministeriet </P>  \r\n\r\n<P>sammen med forsvarsministeriet og ministeriet for offentlige </P>  \r\n\r\n<P>arbejder forelagt luftfartsselskaberne forslag til, hvordan </P>  \r\n\r\n<P>selskabernes bidrag til uddannelsens finansiering kan pålignes og </P>  \r\n\r\n<P>opkræves. Selskaberne har dog ikke ønsket at tage stilling til </P>  \r\n\r\n<P>disse forslag, bl.a. fordi selskaberne er af den principielle </P>  \r\n\r\n<P>opfattelse, at uddannelserne skal være statsfinansieret. </P>  \r\n\r\n<P>Som en ordning, der dels tager hensyn til selskabernes økonomiske </P>  \r\n\r\n<P>bæreevne, dels tager hensyn til selskabernes forbrug af piloter, </P>  \r\n\r\n<P>foreslås følgende: </P>  \r\n\r\n<P>Til dækning af de faste udgifter opkræves et årligt, forholdsmæssigt </P>  \r\n\r\n<P>bidrag beregnet på grundlag af det enkelte selskabs samlede </P>  \r\n\r\n<P>pilotlønsum i det foregående år. </P>  \r\n\r\n<P>Ved faste udgifter forstås udgifterne til udvælgelsesproceduren, </P>  \r\n\r\n<P>faste anlæg, udstyr og lokaler, samt til personer, hvis antal ikke </P>  \r\n\r\n<P>varierer med elevtallet. </P>  \r\n\r\n<P>Til dækning af de variable omkostninger opkræves et bidrag beregnet </P>  \r\n\r\n<P>på grundlag af det foregående års forøgelse af pilotantallet + </P>  \r\n\r\n<P>antallet af nyansættelser i samme år på grund af pensionering, </P>  \r\n\r\n<P>dødsfald eller tab af certifikat i det enkelte selskab. </P>  \r\n\r\n<P>Ved variable omkostninger forstås udgifterne til medicinske prøver, </P>  \r\n\r\n<P>certifikatudstedelse, flyve- og simulatortimer og </P>  \r\n\r\n<P>instruktørlønninger. </P>  \r\n\r\n<P>Når selskabernes bidragsprocenter er beregnet, opkræves der </P>  \r\n\r\n<P>kvartalsvise forskud hos dem til dækning af det indeværende </P>  \r\n\r\n<P>undervisningsårs budgetterede udgifter. Når regnskabet for det </P>  \r\n\r\n<P>pågældende undervisningsår er afsluttet, foretages endelig </P>  \r\n\r\n<P>afregning med selskaberne. </P>  \r\n\r\n<P>Udgifterne ved erhvervspilotuddannelsen og luftfartsselskabernes </P>  \r\n\r\n<P>bidrag opføres på de årlige bevillingslove. </P>  \r\n\r\n<P>Der er mellem ministerierne enighed om, at forsvarsministeriet inden </P>  \r\n\r\n<P>for de eksisterende rammer og den kapacitet, der er ledig eller </P>  \r\n\r\n<P>kan skaffes ved omfordeling af aktiviteten på flyveskolen, stiller </P>  \r\n\r\n<P>forsvarets flyveskole til rådighed for den elementære del af den </P>  \r\n\r\n<P>praktiske erhvervspilotuddannelse, jfr. lovforslagets § 2, stk. 1. </P>  \r\n\r\n<P>Udgifterne til denne del af uddannelsen refunderes </P>  \r\n\r\n<P>forsvarsministeriet efter aftale mellem undervisningsministeren og </P>  \r\n\r\n<P>forsvarsministeren. </P>  \r\n\r\n<P>Der er endvidere enighed om, at der indledningsvis ikke skal ske </P>  \r\n\r\n<P>refusion af udgifterne til benyttelse af det eksisterende </P>  \r\n\r\n<P>flyvefelt med landingsudstyr m.v. samt undervisningslokaler </P>  \r\n\r\n<P>o.lign. Øvrige driftsudgifter forudsættes refunderet. </P>  \r\n\r\n<P>Er det påkrævet at foretage investeringer på flyveskolen, forudsættes </P>  \r\n\r\n<P>fordelingen af disse udgifter mellem forsvarsministeriet og </P>  \r\n\r\n<P>selskaberne nærmere drøftet mellem forsvarsministeriet og </P>  \r\n\r\n<P>undervisningsministeriet. </P>  \r\n\r\n<P>I den udstrækning, der er eller vil kunne fremskaffes kapacitet </P>  \r\n\r\n<P>hertil, vil der til elever under den elementære del af </P>  \r\n\r\n<P>erhvervspilotuddannelsen kunne stilles indkvartering til rådighed </P>  \r\n\r\n<P>mod betaling af de herfor fastsatte takster. </P>  \r\n\r\n<P>Eleverne vil endvidere kunne benytte forsvarets cafeterier. </P>  \r\n\r\n<P>Til § 9 </P>  \r\n\r\n<P>Baggrunden for den foreslåede bestemmelse er regeringens </P>  \r\n\r\n<P>moderniseringsprogram, der bl.a. går ud på at uddelegere ansvar og </P>  \r\n\r\n<P>kompetence og at forenkle reglerne inden for ankesystemerne og </P>  \r\n\r\n<P>herunder i videst muligt omfang at undgå unødig dobbeltbehandling </P>  \r\n\r\n<P>og enkeltsagsbehandling på departementalt niveau. Bestemmelsen er </P>  \r\n\r\n<P>opbygget og formuleret på samme måde som bestemmelser i anden </P>  \r\n\r\n<P>lovgivning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00136"
        },
        {
            "displayName": "Entydig dokumentidentifikation",
            "displayValue": "CL006121"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}