{
    "id": 110050,
    "title": "1989 LSF 44   FORSLAG TIL LOV OM OPHÆVELSE AF FORSKELLIGE STØTTELOVE UNDER   LANDBRUGSMINISTERIETS OMRÅDE ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 44 </P>  \r\n\r\n<P></P>  \r\n\r\n<P>Forslag til Lov om ophævelse af forskellige støttelove under  \r\n\r\n Landbrugsministeriets område </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 1. november 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890084930\"> Lov nr. 849 af 20/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Stk. 1. Lov om tilskud til dræning og vanding, jf. lovbekendtgørelse nr.  \r\n\r\n 80 af 6. marts 1985, ophæves med virkning fra den 1. januar 1990. </P>  \r\n\r\n<P>Stk. 2. Lov om tilskud til dræning og vanding finder dog fortsat  \r\n\r\n anvendelse på tilskud og tilsagn om tilskud, der er givet inden den 1. januar  \r\n\r\n 1990. </P>  \r\n\r\n<P>§ 2 </P>  \r\n\r\n<P>Stk. 1. Lov om begunstigelser for mergelselskaber, jf. lovbekendtgørelse  \r\n\r\n nr. 151 af 6. april 1940, ophæves med virkning fra 1. januar 1990. </P>  \r\n\r\n<P>Stk. 2. Lov om begunstigelser for mergelselskaber finder dog fortsat  \r\n\r\n anvendelse på afgørelser truffet i henhold til loven samt for anmodninger om  \r\n\r\n afsigelse af kendelse, der er indgivet inden den 1. januar 1990. </P>  \r\n\r\n<P>§ 3 </P>  \r\n\r\n<P>Stk. 1. Lov om tilskud til fremme af regnskabsføring i jordbrugsbedrifter,  \r\n\r\n jf. lovbekendtgørelse nr. 692 af 3. november 1987, ophæves med virkning fra  \r\n\r\n den 1. januar 1990. </P>  \r\n\r\n<P>Stk. 2. Lov om tilskud til fremme af regnskabsføring i jordbrugsbedrifter  \r\n\r\n finder dog fortsat anvendelse på tilskud, hvorom ansøgning er indgivet inden  \r\n\r\n den 1. januar 1990. </P>  \r\n\r\n<P>§ 4 </P>  \r\n\r\n<P>Stk. 1. Lov om statsgaranti for driftslån til væksthusgartnerier m.m., jf.  \r\n\r\n lovbekendtgørelse nr. 357 af 9. juli 1981, ophæves med virkning fra den 1.  \r\n\r\n januar 1990. </P>  \r\n\r\n<P>Stk. 2. Lov om statsgaranti for driftslån til væksthusgartnerier m.m.  \r\n\r\n finder dog fortsat anvendelse på statsgarantier, der er givet inden 1. januar  \r\n\r\n 1990, samt på ansøgninger om statsgaranti, der er indgivet inden den 1.  \r\n\r\n januar 1990. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>Stk. 1. Lov om tilskud til dræning og vanding, jf. lovbekendtgørelse nr.  \r\n\r\n 80 af 6. marts 1985, ophæves med virkning fra den 1. januar 1990. </P>  \r\n\r\n<P>Stk. 2. Lov om tilskud til dræning og vanding finder dog fortsat  \r\n\r\n anvendelse på tilskud og tilsagn om tilskud, der er givet inden den 1. januar  \r\n\r\n 1990. </P>  \r\n\r\n<P>§ 2 </P>  \r\n\r\n<P>Stk. 1. Lov om begunstigelser for mergelselskaber, jf. lovbekendtgørelse  \r\n\r\n nr. 151 af 6. april 1940, ophæves med virkning fra 1. januar 1990. </P>  \r\n\r\n<P>Stk. 2. Lov om begunstigelser for mergelselskaber finder dog fortsat  \r\n\r\n anvendelse på afgørelser truffet i henhold til loven samt for anmodninger om  \r\n\r\n afsigelse af kendelse, der er indgivet inden den 1. januar 1990. </P>  \r\n\r\n<P>§ 3 </P>  \r\n\r\n<P>Stk. 1. Lov om tilskud til fremme af regnskabsføring i jordbrugsbedrifter,  \r\n\r\n jf. lovbekendtgørelse nr. 692 af 3. november 1987, ophæves med virkning fra  \r\n\r\n den 1. januar 1990. </P>  \r\n\r\n<P>Stk. 2. Lov om tilskud til fremme af regnskabsføring i jordbrugsbedrifter  \r\n\r\n finder dog fortsat anvendelse på tilskud, hvorom ansøgning er indgivet inden  \r\n\r\n den 1. januar 1990. </P>  \r\n\r\n<P>§ 4 </P>  \r\n\r\n<P>Stk. 1. Lov om statsgaranti for driftslån til væksthusgartnerier m.m., jf.  \r\n\r\n lovbekendtgørelse nr. 357 af 9. juni 1981, ophæves med virkning fra den 1.  \r\n\r\n januar 1990. </P>  \r\n\r\n<P>Stk. 2. Lov om statsgaranti for driftslån til væksthusgartnerier m.m.  \r\n\r\n finder dog fortsat anvendelse på statsgarantier, der er givet inden 1. januar  \r\n\r\n 1990 samt for ansøgninger om statsgaranti, der er indgivet inden den 1.  \r\n\r\n januar 1990. </P>  \r\n\r\n<P>Bemærkninger til lovforslaget </P>  \r\n\r\n<P>Forslaget tilsigter i overensstemmelse med regeringens handlingsplan for  \r\n\r\n afbureaukratisering at ophæve ordningerne med tilskud til dræning og vanding,  \r\n\r\n begunstigelser for mergelselskaber, tilskud til fremme af regnskabsføring i  \r\n\r\n jordbrugsbedrifter samt statsgaranti for driftslån til væksthusgartnerier  \r\n\r\n m.m. </P>  \r\n\r\n<P>Lov om tilskud til dræning og vanding </P>  \r\n\r\n<P>Loven blev vedtaget i Folketinget den 12. juni 1975 og var oprindelig kun  \r\n\r\n en støttelov til dræning, men allerede samme år blev lovens område udvidet  \r\n\r\n til også at omfatte støtte til vanding. Forslaget var et led i den daværende  \r\n\r\n regerings beskæftigelsesfremmende samt produktionsfremmende foranstaltninger.  \r\n\r\n</P>  \r\n\r\n<P>Om behandlingen af loven med senere ændringer henvises til  \r\n\r\n Folketingstidende 1974-75 spalte 2482 og 4130. Folketingstidende 1975-76  \r\n\r\n spalte 265, 503 og 2009. Folketingstidende 1976-77 spalte 5877, 5916, og  \r\n\r\n 5057. Folketingstidende 1980-81 spalte 2686, 3598, 6252 og 6530.  \r\n\r\n Folketingstidende 1982-83 spalte 1040, 1462, 3286 og 3577. Folketingstidende  \r\n\r\n 1985-86 spalte 63, 406, 4569 og 5766. </P>  \r\n\r\n<P>Der er ikke ydet støtte til vanding siden den 1. juli 1983 efter denne  \r\n\r\n lov, idet der ikke har været afsat midler på finansloven til denne del af  \r\n\r\n støtteordningen. Fra den 1. januar 1989 har der endvidere ikke længere kunnet  \r\n\r\n gives tilsagn om tilskud til dræning, idet der ikke er afsat midler til nye  \r\n\r\n tilsagn. </P>  \r\n\r\n<P>Under henvisning til, at der ikke længere kan ydes støtte i henhold til  \r\n\r\n loven, at den moderne teknik har billiggjort dræningsarbejder, samt at  \r\n\r\n okkerlovens forbud mod dræning i visse okkerpotentielle områder har begrænset  \r\n\r\n dræningsaktiviteten, foreslås loven ophævet. </P>  \r\n\r\n<P>Statsfinansielle og administrative konsekvenser </P>  \r\n\r\n<P>Der er afsat 8 mill. kr. på finansloven for 1989 § 11.20.05.62.01 til  \r\n\r\n udestående tilsagn om tilskud til dræning pr. 31. december 1988. Der er ikke  \r\n\r\n mulighed for at udbetale støtte efter den 31. december 1989, idet ikke  \r\n\r\n anvendte tilskudsmidler i 1989 ikke kan overføres til det følgende finansår.  \r\n\r\n</P>  \r\n\r\n<P>Tabel 1. Administrative konsekvenser </P>  \r\n\r\n<PRE>  \r\n\r\n ------------------------------------------------------------  \r\n\r\n Mill.kr./stk.            1990      1991      1992      1993  \r\n\r\n ------------------------------------------------------------  \r\n\r\n Jordbrugsdirektoratet  \r\n\r\n Årsværk                  -1,0      -1,0       -1,0      -1,0  \r\n\r\n Lønudgifter             -0,24      -0,2      -0,24     -0,24  \r\n\r\n Øvrige udgifter         -0,02        -         -       -0,05  \r\n\r\n ------------------------------------------------------------  \r\n\r\n Udgifter i alt          -0,26     -0,20      -0,24     -0,29  \r\n\r\n ------------------------------------------------------------  \r\n\r\n</PRE>  \r\n\r\n<P>Ved lovens ophævelse forventes mindreforbruget fra 1990 at være eet  \r\n\r\n årsværk svarende til 240.000 kr. </P>  \r\n\r\n<P>Den foreslåede lov vil ikke have administrative konsekvenser for amter og  \r\n\r\n kommuner. </P>  \r\n\r\n<P>Bemærkninger til § 1, stk. 2 </P>  \r\n\r\n<P>De tilsagn, der er givet inden den 1. januar 1989, vil ikke blive berørt  \r\n\r\n af lovforslaget, idet lovens regler stadig har retsvirkning for tilsagn givet  \r\n\r\n inden denne dato. </P>  \r\n\r\n<P>Det fremgår af lov om tilskud til dræning og vanding § 3, at  \r\n\r\n landbrugsministeren kan kræve tilskud tilbagebetalt, hvis det pågældende  \r\n\r\n areal inden 10 år efter tilskudsudbetaling overgår til anden anvendelse end  \r\n\r\n jordbrugsmæssig drift. Denne regel vil således have retsvirkning helt frem  \r\n\r\n til år 2000. </P>  \r\n\r\n<P>Da reglen allerede idag er fakultativ, hvilket er ensbetydende med, at  \r\n\r\n ikke alle ændringer medfører, at tilskuddet skal tilbagebetales, idet der  \r\n\r\n tages hensyn til baggrunden for ændringen i anvendelsen, forventes kun en  \r\n\r\n stærkt begrænset administrationen af denne regel. </P>  \r\n\r\n<P>Lov om begunstigelser for mergelselskaber </P>  \r\n\r\n<P>Mergelloven giver mergelselskaber visse begunstigelser i forbindelse med  \r\n\r\n merglingsarbejder, blandt andet ret til at fordre arealer afstået til  \r\n\r\n midlertidig brug ved anlæg og drift af spor, og fortrinsret som for kommunale  \r\n\r\n skatter for bidrag til udgifterne ved merglingen m.v. Under henvisning til  \r\n\r\n den faldende anvendelse af loven foreslåes ordningen ophævet. </P>  \r\n\r\n<P>Om behandlingen af loven med senere ændringer henvises til Rigsdagstidende  \r\n\r\n 1928/29, Afd. I Folketingstidende spalte 3822, 3978, 5034, 5097 og Afd. II  \r\n\r\n Folketingstidende spalte 5762, 5790 og 5796. </P>  \r\n\r\n<P>Statsfinansielle og administrative konsekvenser </P>  \r\n\r\n<P>På grund af de senere års begrænsede interesse for ordningen forventes  \r\n\r\n forslaget ikke at have administrative konsekvenser. </P>  \r\n\r\n<P>Den foreslåede lov vil ikke have administrative konsekvenser for amter og  \r\n\r\n kommuner. </P>  \r\n\r\n<P>Bemærkninger til § 2, stk. 2 </P>  \r\n\r\n<P>Kendelser, der er afsagt inden den 1. januar 1990, vil ikke blive berørt  \r\n\r\n af lovforslaget. Det samme gælder for anmodninger om afsigelse af kendelse,  \r\n\r\n der er indgivet til en landvæsenskommission inden den 1. januar 1990. </P>  \r\n\r\n<P>Der kan således stadig ske aflysning og sletning af tingbogen i medfør af  \r\n\r\n denne lov uden gebyr til statskassen, jf. mergellovens § 10. </P>  \r\n\r\n<P>Forpligtelser efter loven gælder også fortsat for mergelselskaber, som har  \r\n\r\n fået meddelt bevilling inden den 1. januar 1990. </P>  \r\n\r\n<P>Når et merglingsarbejde er afsluttet, skal selskabets bestyrelse således  \r\n\r\n stadig snarest muligt inden 4 måneder efter afslutningen aflægge regnskab  \r\n\r\n vedrørende udgifter i forbindelse med merglingsarbejdet. Denne forpligtelse  \r\n\r\n gælder fortsat efter lovens ophævelse, jf. mergellovens § 8. </P>  \r\n\r\n<P>Lov om tilskud til fremme af regnskabsføring i jordbrugsbedrifter </P>  \r\n\r\n<P>Tilskud til fremme af regnskabsføring i jordbrugsbedrifter blev oprindelig  \r\n\r\n indført som en gennemførelse af en bestemmelse i det nu ophævede  \r\n\r\n moderniseringsdirektiv (dir. 72/159/EØF). Direktivbestemmelsen var dengang  \r\n\r\n obligatorisk. Ordningen er senere blevet frivillig for medlemsstaterne. </P>  \r\n\r\n<P>Loven blev vedtaget i Folketinget den 10. juni 1974. Om behandlingen af  \r\n\r\n loven med senere ændringer henvises til Folketingstidende 1973-74 spalte  \r\n\r\n 3378, 4613 og 2289, Folketingstidende 1982-83 spalte 1040, 1462, 3286 og 3577  \r\n\r\n samt Folketingstidende 1985-86 spalte 74, 511, 7697 og 9117. </P>  \r\n\r\n<P>Tilskuddet udgør i 1989 1.839 kr. pr. år i 4 år. </P>  \r\n\r\n<P>Da tilskuddet kun ydes til heltidsbrug, og da disse både af driftsmæssige  \r\n\r\n og skattemæssige årsager under alle omstændigheder er nødt til at føre  \r\n\r\n regnskab, er der ikke noget incitament i ordningen til at indføre regnskaber.  \r\n\r\n</P>  \r\n\r\n<P>Disse forhold er baggrunden for forslaget om at ophæve ordningen. </P>  \r\n\r\n<P>Der indkommer 4-500 ansøgninger om året, og budgettet for 1990 er på 2,4  \r\n\r\n mill. kr. </P>  \r\n\r\n<P>Statsfinansielle og administrative konsekvenser </P>  \r\n\r\n<P>Der er afsat 2,4 mill. kr. på finansloven for 1989 konto § 11.05.52.01.  \r\n\r\n tilskud til fremme af regnskabsføring i jordbrugsbedrifter. På forslaget til  \r\n\r\n finanslov for 1990 (konto 11.08.37) er der afsat 2,4 mill. kr. for 1990 og  \r\n\r\n henholdsvis 2,3, 1,8 og 1,3 mill. kr. i budgetoverslagsårene 1991-93. </P>  \r\n\r\n<P>Ophør med at give tilsagn vil medføre de i tabel 1 anførte besparelser.  \r\n\r\n Efter 1996 vil der ikke længere være udgifter til ordningen i medfør af  \r\n\r\n tidligere tilsagn. </P>  \r\n\r\n<P>Tabel 1. Statens udgifter til tilskud. </P>  \r\n\r\n<PRE>  \r\n\r\n ----------------------------------------------------------  \r\n\r\n Mill. kr.         1990      1991      1992      1993  \r\n\r\n ----------------------------------------------------------  \r\n\r\n                    -        -0,1      -0,6      -1,0  \r\n\r\n ----------------------------------------------------------  \r\n\r\n Tabel 2. Administrative konsekvenser.  \r\n\r\n ----------------------------------------------------------  \r\n\r\n Mill. kr./stk.          1990      1991      1992      1993  \r\n\r\n Jordbrugsdirektoratet  \r\n\r\n Årsværk                 -0,10     -0,10     -0,20    -0,20  \r\n\r\n Lønudgifter             -0,02     -0,02     -0,04    -0,04  \r\n\r\n Øvrige udgifter           -         -         -      -0,01  \r\n\r\n ----------------------------------------------------------  \r\n\r\n Udgifter i alt          -0,02     -0,02     -0,04    -0,05  \r\n\r\n ----------------------------------------------------------  \r\n\r\n</PRE>  \r\n\r\n<P>Lovforslaget vil ikke have administrative konsekvenser for amter og  \r\n\r\n kommuner. </P>  \r\n\r\n<P>Bemærkninger til § 3, stk. 2. </P>  \r\n\r\n<P>De tilsagn, der er givet inden den 1. januar 1990, vil ikke blive berørt  \r\n\r\n af lovforslaget, idet lovens regler stadig har retsvirkning for tilsagn givet  \r\n\r\n inden denne dato. </P>  \r\n\r\n<P>Lov om statsgaranti for driftslån til væksthusgartnerier m.m. </P>  \r\n\r\n<P>Ved lov nr. 458 af 17. september 1975 åbnedes der mulighed for ydelse af  \r\n\r\n statsgaranti for driftslån til væksthusgartnerier. Loven blev ændret ved lov  \r\n\r\n nr. 288 af 10. juni 1981. </P>  \r\n\r\n<P>Om behandlingen af lov nr. 458 henvises til Folketingstidende 1974-75  \r\n\r\n spalte 7570, 7594, 7757, 7929. Om behandlingen af lov nr. 288 henvises til  \r\n\r\n Folketingstidende 1980-81 spalte 5221-33, 11984-86, 12489-90. </P>  \r\n\r\n<P>Loven om statsgaranti for driftslån til væksthusgartnerier m.m. indgik i  \r\n\r\n en række foranstaltninger vedrørende gartnerierhvervet, der gennemførtes i  \r\n\r\n årene 1975 - 1981, bl.a. under indtryk af udviklingen i energipriserne.  \r\n\r\n Muligheden for at ansøge under de øvrige foranstaltninger fra denne periode  \r\n\r\n er ophørt, mens der fortsat løber garantier. </P>  \r\n\r\n<P>Loven om statsgaranti for driftslån til væksthusgartnerier m.m. har haft  \r\n\r\n en begrænset anvendelse. Af den samlede garantiramme i henhold til § 1 på 100  \r\n\r\n mill. kr. er der alene bevilget garantier for 7,3 mill. kr. i 45 sager. </P>  \r\n\r\n<P>Under henvisning til den begrænsede anvendelse af loven og til  \r\n\r\n driftsresultaterne i væksthusgartnerierne gennem de senere år foreslåes loven  \r\n\r\n ophævet. </P>  \r\n\r\n<P>Statsfinansielle og administrative konsekvenser </P>  \r\n\r\n<P>Ophævelsen af loven indebærer, at der ikke længere vil kunne ydes  \r\n\r\n statsgaranti for driftslån efter loven. Der vil således fremover ikke blive  \r\n\r\n tale om tab på statsgarantier for lån udover de tab, som måtte følge af  \r\n\r\n allerede bevilgede lån. Dette tab var i 1988 på 0,2 mill. kr. </P>  \r\n\r\n<P>På grund af de hidtidige erfaringer og den ringe interesse for ordningen,  \r\n\r\n vil besparelsen af undgåede tab på garantier være begrænset. </P>  \r\n\r\n<P>Ordningen administreres af Kongeriget Danmarks Hypotekbank og  \r\n\r\n Finansforvaltning med klageadgang til landbrugsministeren. Forslaget skønnes  \r\n\r\n ikke at have administrative konsekvenser. </P>  \r\n\r\n<P>Bemærkninger til § 4, stk. 2 </P>  \r\n\r\n<P>Fra tidspunktet for lovens ikrafttræden vil der ikke kunne meddeles  \r\n\r\n statsgaranti på driftslån til væksthusgartnerier m.m. </P>  \r\n\r\n<P>Statsgarantier, der er meddelt inden lovens ikrafttræden, vil ikke blive  \r\n\r\n berørt af lovforslaget. Det samme gælder for ansøgninger om statsgaranti, der  \r\n\r\n er indgivet til Kongeriget Danmarks Hypotekbank inden den 1. januar 1990.  \r\n\r\n</P>  \r\n\r\n<P>Dette indebærer bl.a., at lovens bestemmelser om statens forpligtelser i  \r\n\r\n tilfælde af det garanterede låns misligholdelse samt bestemmelserne i den i  \r\n\r\n henhold til lovens § 3 indgåede rammeaftale med pengeinstitutterne fortsat  \r\n\r\n vil finde anvendelse på allerede meddelte statsgarantier. </P>  \r\n\r\n<P>Afviklingen af meddelte statsgarantier vil fortsat være henlagt til  \r\n\r\n Kongeriget Danmarks Hypotekbank og Finansforvaltning. </P>  \r\n\r\n<P>Høring </P>  \r\n\r\n<P>Danske Husmandsforeninger, De Danske Landboforeninger, Dansk Landbrugs  \r\n\r\n Realkreditfond og Dansk Erhvervsgartnerforening er blevet hørt over  \r\n\r\n forslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1990"
        },
        {
            "displayName": "Accession",
            "displayValue": "198912K00044"
        },
        {
            "displayName": "Entydig dokumentidentifikation",
            "displayValue": "CL003608"
        },
        {
            "displayName": "Dato for førstegangsindlæggelse",
            "displayValue": "25/01/1990"
        },
        {
            "displayName": "Dato for indlæggelse",
            "displayValue": "25/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}