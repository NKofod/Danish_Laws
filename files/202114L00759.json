{
    "id": 230635,
    "title": "Betænkning over Forslag til lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven\n(Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
    "documentTypeId": "420",
    "isSagsforlobPeriodValid": true,
    "shortName": "2021/1 BTL 169",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Udlændinge- og Integrationsudvalget den 27. april 2022</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven</p>\r\n<p class=\"UnderTitel2\">(Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)</p>\r\n<p class=\"Fremsaetter\">[af udlændinge- og integrationsministeren (Mattias Tesfaye)]:</p>\r\n<p class=\"BetaenkningsTekst1\">1. Dispensation fra Folketingets forretningsorden</p>\r\n<p class=\"TekstGenerel\">Udvalget indstiller, at der dispenseres fra bestemmelsen i Folketingets Forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.</p>\r\n<p class=\"TekstGenerel\">Udvalget indstiller, at der dispenseres fra bestemmelsen i Folketingets Forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling.</p>\r\n<p class=\"TekstGenerel\">Udvalget indstiller, at der dispenseres fra bestemmelsen i Folketingets Forretningsordens § 13, stk. 1, således at 3. behandling kan finde sted tidligere end 2 dage efter 2. behandling.</p>\r\n<p class=\"BetaenkningsTekst1\">2. Ændringsforslag</p>\r\n<p class=\"TekstGenerel\">Udlændinge- og integrationsministeren har stillet 7 ændringsforslag.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, V, SF, RV, EL og KF) indstiller lovforslaget til <span class=\"Italic\">vedtagelse</span> med de af ministeren stillede ændringsforslag.</p>\r\n<p class=\"TekstGenerel\">\r\n   <span class=\"Italic\">Et mindretal</span> i udvalget (DF) vil ved 2. behandling af lovforslaget redegøre for sin stilling til lovforslaget. Mindretallet vil stemme for de af ministeren stillede ændringsforslag.</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (NB) vil stemme hverken for eller imod lovforslaget ved 3. (sidste) behandling. Mindretallet vil stemme for de af ministeren stillede ændringsforslag.</p>\r\n<p class=\"TekstGenerel\">\r\n   <span class=\"Italic\">Et tredje mindretal</span> i udvalget (FG) indstiller lovforslaget til <span class=\"Italic\">forkastelse</span> ved 3. behandling. Mindretallet vil stemme for de af ministeren stillede ændringsforslag.</p>\r\n<p class=\"TekstGenerel\">Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Politiske bemærkninger</p>\r\n<p class=\"BetaenkningsTekst2\">Venstre</p>\r\n<p class=\"TekstGenerel\">Venstres medlemmer af udvalget mener, at kommunerne spiller en helt central rolle i at hjælpe de mange fordrevne fra Ukraine. Det er derfor nødvendigt, at kommunerne har de nødvendige værktøjer. Det gælder både i forhold til indkvartering og forplejning, men også i forhold til at kunne stille rammer til rådighed for en så normal hverdag som muligt for de ukrainske fordrevne, om det gælder undervisning på modersmålet, adgang til børnetilskud og boligstøtte eller behandling på et sygehus. Derfor stemmer Venstre for lovforslaget.</p>\r\n<p class=\"BetaenkningsTekst2\">Enhedslisten</p>\r\n<p class=\"TekstGenerel\">Enhedslistens medlemmer af udvalget støtter lovforslaget, men bemærker, at de undtagelser, dette lovforslag medfører for ukrainske flygtninge, burde gælde for alle flygtninge.</p>\r\n<p class=\"BetaenkningsTekst2\">Dansk Folkeparti</p>\r\n<p class=\"TekstGenerel\">Dansk Folkepartis medlemmer af udvalget anerkender, at Danmark er nærområde til Ukraine, og at ukrainske statsborgere, der har måttet flygte fra Ukraine, således kan søge opholdstilladelse i Danmark. Dansk Folkeparti er ligeledes tilhængere af de initiativer, som det konkrete lovforslag iværksætter på kort sigt, for så vidt angår håndteringen af tilstrømningen af ukrainere.</p>\r\n<p class=\"TekstGenerel\">Dansk Folkeparti modsætter sig imidlertid, at lovforslaget samtidig indebærer en ligestilling af de afghanere, der har opholdstilladelse i henhold til lov om midlertidig opholdstilladelse til personer, der i Afghanistan har bistået danske myndigheder m.v., med de ukrainere, der modtager opholdstilladelse i henhold særloven, for så vidt angår erhvervelsen af ret til børnetilskud efter lov om børnetilskud og forskudsvis udbetaling af børnebidrag og til lån fra kommunen efter boligstøtteloven til betaling af indskud til private lejemål m.v.</p>\r\n<p class=\"TekstGenerel\">Dansk Folkeparti mener, at der er tale om to helt forskellige situationer. Dansk Folkeparti var og er modstandere af loven om midlertidig opholdstilladelse til personer, der i Afghanistan har bistået danske myndigheder m.v., mens vi er positive over for her og nu midlertidigt at hjælpe de ukrainere, hovedsagelig kvinder og børn, der har måttet søge ly uden for Ukraine efter Ruslands invasion af Ukraine.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Dansk Folkeparti ønsker ikke at blande de to særlove sammen. Partiet fremsætter derfor til 2. behandling et ændringsforslag, hvor alle ændringer, der vedrører personer med opholdstilladelse efter lov om midlertidig opholdstilladelse til personer, der i Afghanistan har bistået danske myndigheder m.v., udgår af lovforslaget. Hvis dette ændringsforslag falder, agter Dansk Folkeparti at stemme hverken for eller imod lovforslaget ved Folketingets 3. behandling af sagen, idet Dansk Folkeparti ikke ønsker at forbedre vilkårene yderligere for afghanerne, der har fået opholdstilladelse som følge af lov om midlertidig opholdstilladelse til personer, der i Afghanistan har bistået danske myndigheder m.v.</p>\r\n<p class=\"BetaenkningsTekst2\">Nye Borgerlige</p>\r\n<p class=\"TekstGenerel\">Nye Borgerliges medlem af udvalget kan ikke støtte, at lovforslaget skal omfatte flere end den personkreds, som er ofre for Ruslands overfald på Ukraine. Nye Borgerlige vil derfor hverken stemme for eller imod lovforslaget. Hvis lovforslaget havde været begrænset til denne personkreds, ville Nye Borgerlige have støttet forslaget.</p>\r\n<p class=\"BetaenkningsTekst1\">5. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til titlen</p>\r\n<p class=\"Stiller\">Af <span class=\"Italic\">udlændinge- og integrationsministeren,</span> tiltrådt af <span class=\"Italic\">udvalget</span>:</p>\r\n<p class=\"AendringMedNummer\">\r\n   <span class=\"AendringNr\">1)</span> I <span class=\"Italic\">titlen </span>udgår », sundhedsloven«.</p>\r\n<p class=\"AendringsBeskrivelse\">[Korrektion]</p>\r\n<p class=\"TilParagraf\">Til § 1</p>\r\n<p class=\"AendringMedNummer\">\r\n   <span class=\"AendringNr\">2)</span> I det under <span class=\"Italic\">nr. 1</span> foreslåede <span class=\"Italic\">kapitel 4 a</span> ændres i <span class=\"Italic\">§ 20 a, stk. 1, 1. pkt., </span>»eller inden for 5 hverdage« til: »eller inden for 5 hverdage fra indkvarteringen eller forplejningen«.</p>\r\n<p class=\"AendringsBeskrivelse\">[Præcisering]</p>\r\n<p class=\"AendringMedNummer\">\r\n   <span class=\"AendringNr\">3)</span> I det under <span class=\"Italic\">nr. 1 </span>foreslåede <span class=\"Italic\">kapitel 4 a</span> ændres i <span class=\"Italic\">§ 20 c, 2. pkt.,</span> »Dette« til: »Kommunalbestyrelsens indkvartering og forplejning efter § 20 a«.</p>\r\n<p class=\"AendringsBeskrivelse\">[Præcisering]</p>\r\n<p class=\"AendringMedNummer\">\r\n   <span class=\"AendringNr\">4)</span> I det under <span class=\"Italic\">nr. 9 </span>foreslåede<span class=\"Italic\"> kapitel 9 a</span> ændres i <span class=\"Italic\">§ 31 a</span> », der skal anbringes« til: »på baggrund af en afgørelse«.</p>\r\n<p class=\"AendringsBeskrivelse\">[Præcisering]</p>\r\n<p class=\"TilParagraf\">Til § 5</p>\r\n<p class=\"AendringMedNummer\">\r\n   <span class=\"AendringNr\">5)</span> I <span class=\"Italic\">stk. 1 </span>udgår », jf. dog stk. 2-5«.</p>\r\n<p class=\"AendringsBeskrivelse\">[Sproglig korrektion]</p>\r\n<p class=\"AendringMedNummer\">\r\n   <span class=\"AendringNr\">6)</span> I <span class=\"Italic\">stk. 2 </span>indsættes efter »aktstykke nr. 232«: »tiltrådt af Finansudvalget den 4. april 2022«.</p>\r\n<p class=\"AendringsBeskrivelse\">[Præcisering]</p>\r\n<p class=\"TilParagraf\">Til § 6</p>\r\n<p class=\"AendringMedNummer\">\r\n   <span class=\"AendringNr\">7)</span> I <span class=\"Italic\">stk. 2 </span>ændres »nr. 6-8« til: »5-8«, og »§ 31 c« ændres til: »kapitel 9 c«.</p>\r\n<p class=\"AendringsBeskrivelse\">[Korrektion]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Af lovforslagets titel fremgår det, at loven ændrer i lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven.</p>\r\n<p class=\"TekstGenerel\">Det foreslås, at henvisningen til sundhedsloven udgår af lovforslagets titel.</p>\r\n<p class=\"TekstGenerel\">Der er tale om en korrektion, da der med lovforslaget ikke foreslås ændringer til sundhedsloven.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Efter den i lovforslagets § 1, nr. 1, foreslåede affattelse af § 20 a, stk. 1, 1. pkt., i lov om midlertidig opholdstilladelse til personer, der er fordrevet fra Ukraine kan kommunalbestyrelsen efter reglerne i denne lov, jf. dog stk. 3 og 4, tilbyde indkvartering og forplejning til en udlænding, der har indgivet eller inden for 5 hverdage indgiver ansøgning om opholdstilladelse efter denne lov, og som ikke er undergivet Udlændingestyrelsens forsørgelse efter kapitel 4 eller udlændingelovens § 42 a, indtil der er truffet endelig afgørelse om ansøgningen.</p>\r\n<p class=\"TekstGenerel\">Med ændringsforslaget præciseres, at den indkvartering og forplejning, kommunalbestyrelsen kan yde efter § 20 a i lov om midlertidig opholdstilladelse til personer, der er fordrevet fra Ukraine, ydes til en udlænding, der har indgivet eller inden for 5 hverdage fra indkvarteringen eller forplejningen indgiver opholdstilladelse efter lov om midlertidig opholdstilladelse til personer, der er fordrevet fra Ukraine. Med præciseringen fastslås, at den i § 20 a, stk. 1, 1. pkt., nævnte frist på 5 hverdage regnes fra den indkvartering eller forplejning af den pågældende udlænding, der sker i henhold til § 20 a i lov om midlertidig opholdstilladelse til personer, der er fordrevet fra Ukraine. Der ændres ikke på de øvrige regler for beregningen af den i § 20 a, stk. 1, 1. pkt., nævnte frist på 5 hverdage. Der er tale om en tydeliggørelse af, hvad der allerede gælder efter lovforslaget.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Efter den i lovforslagets § 1, nr. 1, foreslåede affattelse af § 20 c, 1. og 2. pkt., i lov om midlertidig opholdstilladelse til personer, der er fordrevet fra Ukraine, kan kommunalbestyrelsens indkvartering og forplejning efter § 20 a tilvejebringes i samarbejde med private aktører eller andre myndigheder, herunder ved oprettelse og drift af indkvarteringssteder. Dette kan ske ved udbetaling af kontante ydelser.</p>\r\n<p class=\"TekstGenerel\">Med ændringsforslaget præciseres, at det er kommunalbestyrelsens indkvartering og forplejning efter § 20 a i lov om midlertidig opholdstilladelse til personer, der er fordrevet fra Ukraine, der kan ske ved udbetaling af kontante ydelser. Der ændres ikke på det øvrige indhold af bestemmelsen om, at den nævnte indkvartering og forplejning kan ske ved udbetaling af kontante ydelser. Der er tale om en tydeliggørelse af, hvad der allerede gælder efter lovforslaget.</p>\r\n<p class=\"TekstGenerel\">Det er kommunalbestyrelsen, der beslutter, hvorvidt, i hvilket omfang og på hvilken måde kommunalbestyrelsens indkvartering og forplejning efter § 20 a i lov om midlertidig opholdstilladelse til personer, der er fordrevet fra Ukraine m.v., kan ske ved udbetaling af kontante ydelser, herunder til den pågældende udlænding eller dennes familie eller til en privat aktør eller anden myndighed, som kommunalbestyrelsen efter 1. pkt. har besluttet sørger for indkvartering og forplejning.</p>\r\n<p class=\"TekstGenerel\">Ændringsforslaget er ikke til hinder for, at kommunalbestyrelsens oprettelse og drift af indkvarteringssteder ligeledes kan ske ved udbetaling af kontante ydelser.</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Med lovforslagets § 1, nr. 9, foreslås indsat en ny bestemmelse som § 31 a i lov om midlertidig opholdstilladelse til personer, der er fordrevet fra Ukraine. Den foreslåede bestemmelse har til formål at indføre særlige kriterier for godkendelse af netværksplejefamilier, der skal have et barn eller en ung, der er meddelt opholdstilladelse efter særloven, i netværkspleje. Med den foreslåede bestemmelse ønskes kulturen, sproget og den sproglige udvikling for et barn eller en ung fastholdt, ligesom det ønskes at understøtte et godt match mellem barnets eller den unges behov og netværksplejefamiliens kompetencer. Den foreslåede bestemmelse vil finde anvendelse for børn og unge, der er meddelt opholdstilladelse efter særloven, hvor børn og unge-udvalget har truffet afgørelse om anbringelse efter § 58 i lov om social service (serviceloven) eller kommunalbestyrelsen har truffet afgørelse om aflastning eller anbringelse efter § 52 i serviceloven. Med henblik på at tydeliggøre, at den foreslåede bestemmelse også finder anvendelse for børn eller unge, hvor kommunalbestyrelsen har truffet afgørelse om aflastning efter § 52 i serviceloven, foreslås en ændring af bestemmelsens ordlyd.</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Efter lovforslagets § 5, stk. 1, træder loven i kraft dagen efter bekendtgørelsen i Lovtidende, jf. dog stk. 2-5.</p>\r\n<p class=\"TekstGenerel\">Det foreslås, at tilføjelsen », jf. dog stk. 2-5« udgår af § 5, stk. 1, da stykkerne 2-5 ikke udgør undtagelser til ikrafttrædelsestidspunktet, men alene overgangsregler og solnedgangsbestemmelser.</p>\r\n<p class=\"TekstGenerel\">Der er tale om en sproglig korrektion, således at ikrafttrædelsestidspunktet efter lovforslagets § 5, stk. 1, bliver retvisende.</p>\r\n<p class=\"BetaenkningTilAendringsNummer\">Til nr. 6</p>\r\n<p class=\"TekstGenerel\">Det fremgår af lovforslagets § 5, stk. 2, 1. pkt., at § 20 a i lov om midlertidig opholdstilladelse til personer, der er fordrevet fra Ukraine, som affattet ved denne lovs § 1, nr. 1, også finder anvendelse for udlændinge, som på tidspunktet for lovens ikrafttræden modtager indkvartering og forplejning efter aktstykke nr. 232.</p>\r\n<p class=\"TekstGenerel\">Det foreslås efter henvisningen til aktstykke nr. 232 i lovforslagets § 5, stk. 2, 1. pkt., at tilføje, at aktstykket blev tiltrådt af Finansudvalget den 4. april 2022.</p>\r\n<p class=\"TekstGenerel\">Der er tale om en sproglig præcisering med henblik på en entydig identifikation af det omtalte aktstykke nr. 232.</p>\r\n<p class=\"BetaenkningTilAendringsNummer\">Til nr. 7</p>\r\n<p class=\"TekstGenerel\">Efter lovforslagets § 6, stk. 2, kan lovens § 1, nr. 1-3 og nr. 6-8, og § 31 c i lov om midlertidig opholdstilladelse til personer, der er fordrevet fra Ukraine, som affattet ved denne lovs § 1, nr. 9, ved kongelig anordning helt eller delvis sættes i kraft for Færøerne og Grønland med de ændringer, som henholdsvis de færøske og de grønlandske forhold tilsiger. § 31 c er som den eneste bestemmelse indeholdt i kapitel 9 c om særlige bestemmelser på sundhedsområdet.</p>\r\n<p class=\"TekstGenerel\">Det foreslås, at ændre »6-8« til »5-8« og »§ 31 c« til »kapitel 9 c«.</p>\r\n<p class=\"TekstGenerel\">Med ændringsforslaget vil den i § 1, nr. 5, indeholdte ændring af overskriften i kapitel 9 i lov om midlertidig opholdstilladelse til personer, som er fordrevet fra Ukraine, ved kongelig anordning helt eller delvis kunne sættes i kraft for Færøerne og Grønland med de ændringer, som henholdsvis de færøske og de grønlandske forhold tilsiger.</p>\r\n<p class=\"TekstGenerel\">Ændringen stemmer overens med, at overskriften i kapitel 9, jf. § 42, stk. 2, i lov om midlertidig opholdstilladelse til personer, som er fordrevet fra Ukraine, kan sættes i kraft for Færøerne og Grønland.</p>\r\n<p class=\"TekstGenerel\">Med ændringen vil endvidere kapitel 9 c i lov om midlertidig opholdstilladelse til personer, som er fordrevet fra Ukraine, ved kongelig anordning helt eller delvis kunne sættes i kraft for Færøerne og Grønland med de ændringer, som henholdsvis de færøske og de grønlandske forhold tilsiger.</p>\r\n<p class=\"TekstGenerel\">Der er tale om en sproglig korrektion, således at det tydeliggøres, at hele kapitel 9 c kan sættes i kraft for Færøerne og Grønland, og ikke alene den i kapitel 9 c indeholdte § 31 c.</p>\r\n<p class=\"BetaenkningsTekst1\">6. Udvalgsarbejdet</p>\r\n<p class=\"TekstGenerel\">Lovforslaget blev fremsat den 25. april 2022 og var til 1. behandling den 26. april 2022. Lovforslaget blev efter 1. behandling henvist til behandling i Udlændinge- og Integrationsudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 25. april 2022 dette udkast til udvalget, jf. UUI alm. del – bilag 88. Den 27. april 2022 sendte udlændinge- og integrationsministeren høringssvarene til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 7 bilag på lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 18 spørgsmål til udlændinge- og integrationsministeren til skriftlig besvarelse, som ministeren har besvaret med undtagelse af spørgsmål 14-18, som forventes besvaret inden 2. behandling.</p>\r\n<p class=\"UdvalgsSammensaetning\">Bjørn Brandenborg (S) Birgitte Vind (S) Camilla Fabricius (S) <span class=\"MedlemsTitel\">fmd.</span> Christian Rabjerg Madsen (S) Leif Lahn Jensen (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) <span class=\"MedlemsTitel\">nfmd.</span> Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Mette Thiesen (NB) Carsten Kissmeyer (V) </p>\r\n<p class=\"IkkeMedlemmer2\">Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">39</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Frie Grønne, Danmarks Nye Venstrefløjsparti (FG)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Kristendemokraterne (KD)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2021/1 LF 169",
            "stateLabel": "Vedtaget",
            "references": [
                {
                    "shortName": "2021/1 SF.L L 169",
                    "title": "Skriftlig fremsættelse (25. april 2022) - L 169",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 230526,
                    "eliUri": "/eli/ft/20211XX00721",
                    "externalLink": ""
                },
                {
                    "shortName": "2021/1 LSF 169",
                    "title": "Forslag til Lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven (Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
                    "presentationName": "Lovforslag som fremsat",
                    "documentTypeId": 400,
                    "documentId": 230528,
                    "eliUri": "/eli/ft/202112L00169",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/lovforslag/l169/index.htm"
                },
                {
                    "shortName": "2021/1 BTL 169",
                    "title": "Betænkning over Forslag til lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven\n(Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
                    "presentationName": "Betænkning  over lovforslag",
                    "documentTypeId": 420,
                    "documentId": 230635,
                    "eliUri": "/eli/ft/202114L00759",
                    "externalLink": ""
                },
                {
                    "shortName": "2021/1 ÆF2 169",
                    "title": "Ændringsforslag til 2. behandling af Forslag til lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag, sundhedsloven og integrationsloven\n(Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 230636,
                    "eliUri": "/eli/ft/202117L00761",
                    "externalLink": ""
                },
                {
                    "shortName": "2021/1 LSV 169",
                    "title": "Forslag til Lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag og integrationsloven (Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
                    "presentationName": "Lovforslag som vedtaget",
                    "documentTypeId": 410,
                    "documentId": 230638,
                    "eliUri": "/eli/ft/202113L00169",
                    "externalLink": ""
                },
                {
                    "shortName": "LOV nr 546 af 03/05/2022",
                    "title": "Lov om ændring af lov om midlertidig opholdstilladelse til personer, der er fordrevet fra Ukraine, lov om individuel boligstøtte, lov om børnetilskud og forskudsvis udbetaling af børnebidrag og integrationsloven (Kommunal indkvartering og forplejning og tilpasning af regler på integrationsområdet, børne- og undervisningsområdet, social- og ældreområdet, indenrigs- og boligområdet og sundhedsområdet som følge af modtagelse af personer, der er fordrevet fra Ukraine)",
                    "presentationName": "Ændringslov",
                    "documentTypeId": 20,
                    "documentId": 230648,
                    "eliUri": "/eli/lta/2022/546",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/04/2022"
        },
        {
            "displayName": "Accession",
            "displayValue": "202114L00759"
        },
        {
            "displayName": "Entydig dokumentidentifikation",
            "displayValue": "AX027656"
        },
        {
            "displayName": "Dato for førstegangsindlæggelse",
            "displayValue": "28/04/2022"
        },
        {
            "displayName": "Dato for indlæggelse",
            "displayValue": "28/04/2022"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}