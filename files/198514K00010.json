{
    "id": 108078,
    "title": "1985 BTL 10   BETÆNKNING OVER FORSLAG TIL LOV FOR GRØNLAND OM FORSYNING, TRAFIK,   POSTBESØRGELSE M.V.    NR L 10 1985-86, 1. SAMLING BLAD NR ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 10 </P>  \r\n\r\n<P></P>  \r\n\r\n<P>Betænkning over Forslag til lov for Grønland om forsyning, trafik,  \r\n\r\n postbesørgelse m.v. <BR>  \r\n\r\n Nr L 10 1985-86, 1. samling Blad nr </P>  \r\n\r\n<P></P>  \r\n\r\n<P>Afgivet af udvalget </P>  \r\n\r\n<P></P>  \r\n\r\n<P>Afgivet: 19851023 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til ministeren for Grønland, som denne har </P>  \r\n\r\n<P>besvaret skriftligt. Spørgsmål og svar er medtaget som bilag til </P>  \r\n\r\n<P>denne betænkning. </P>  \r\n\r\n<P>Udvalget har desuden modtaget en skriftlig henvendelse fra Danmarks </P>  \r\n\r\n<P>Rederiforening. </P>  \r\n\r\n<P>Herefter indstiller udvalget lovforslaget til vedtagelse uændret. </P>  \r\n\r\n<P>Udvalget indstiller endvidere, at folketinget vedtager, at udvalget </P>  \r\n\r\n<P>vedbliver at bestå til samlingens slutning. </P>  \r\n\r\n<P>Karen Thurøe Hansen (KF) nfmd. Ikast (KF) Iversen (KF) </P>  \r\n\r\n<P>Steenholdt (Grønl.) fmd. Povl Brøndsted (V) Ivar Hansen (V) </P>  \r\n\r\n<P>Birgith Mogensen (CD) Kofod-Svendsen (KrF) Søren Hansen (S) </P>  \r\n\r\n<P>Arne Jensen (S) Søren B. Jørgensen (S) Preben Lange (S) Tove </P>  \r\n\r\n<P>Lindbo Larsen (S) Henning Nielsen (S) Margrete Auken (SF) </P>  \r\n\r\n<P>Lilli Gyldenkilde (SF) Lone Dybkjær (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til ministeren for Grønland og dennes svar </P>  \r\n\r\n<P>Spørgsmål 1: </P>  \r\n\r\n<P>&#187;Det bedes oplyst, om der er udestående spørgsmål med </P>  \r\n\r\n<P>personaleorganisationerne, jfr. lovforslagets bemærkninger p. 8, </P>  \r\n\r\n<P>1. sp., 2. afsnit, ad § 10, generelt.&#171; </P>  \r\n\r\n<P>Svar: </P>  \r\n\r\n<P>Der er ikke udestående spørgsmål med personaleorganisationerne </P>  \r\n\r\n<P>omkring § 10, idet personaleorganisationerne er indforstået med </P>  \r\n\r\n<P>den foreslåede formulering. </P>  \r\n\r\n<P>Spørgsmål 2: </P>  \r\n\r\n<P>&#187;Findes der i anden lovgivning bestemmelser, der svarer til </P>  \r\n\r\n<P>lovforslagets § 10, stk. 10?&#187; </P>  \r\n\r\n<P>Svar: </P>  \r\n\r\n<P>En bestemmelse svarende til lovforslagets § 10, stk. 10, findes i § </P>  \r\n\r\n<P>14 i lov nr. 257 af 8. juni 1978 om udlægning af </P>  \r\n\r\n<P>åndssvageforsorgen og den øvrige særforsorg m.v. </P>  \r\n\r\n<P>Spørgsmål 3: </P>  \r\n\r\n<P>&#187;Ministeren bedes oplyse om de eventuelle bemærkninger, der ledsagede  \r\n\r\n</P>  \r\n\r\n<P>hjemmestyrets tiltrædelse af lovforslaget.&#171; </P>  \r\n\r\n<P>Svar: </P>  \r\n\r\n<P>Der vedlægges kopi af skrivelse af 28. juni 1985 fra Grønlands </P>  \r\n\r\n<P>Hjemmestyre, Landsstyreområdet for Handel og Erhvervsuddannelser. </P>  \r\n\r\n<P>Vedrørende de af hjemmestyret anførte bemærkninger kan til udvalgets </P>  \r\n\r\n<P>orientering oplyses følgende: </P>  \r\n\r\n<P>ad § 6 </P>  \r\n\r\n<P>Det er med landsstyret aftalt, at spørgsmålet om kompetencen med </P>  \r\n\r\n<P>hensyn til søtransport i forbindelse med forundersøgelse, </P>  \r\n\r\n<P>efterforskning og udnyttelse af ikke-levende ressourcer kan indgå </P>  \r\n\r\n<P>i de forestående drøftelser i Fællesrådet for Mineralske Råstoffer </P>  \r\n\r\n<P>om eventuelle ændringer i råstofordningen. </P>  \r\n\r\n<P>ad § 9, stk. 2 </P>  \r\n\r\n<P>Spørgsmålet om hjemmestyrets overtagelse af KGH's funktioner på </P>  \r\n\r\n<P>forsvarsområderne drøftes som nævnt i lovforslagets bemærkninger </P>  \r\n\r\n<P>for tiden mellem ministeren for Grønland og hjemmestyret. </P>  \r\n\r\n<P>De af hjemmestyret nævnte spørgsmål vedrørende postvæsenets logo, </P>  \r\n\r\n<P>samarbejdet med farvandsdirektoratet og KGH's bygninger i </P>  \r\n\r\n<P>Strandgade drøftes for tiden mellem hjemmestyret og de berørte </P>  \r\n\r\n<P>danske myndigheder. Der er mellem landsstyret og ministeren </P>  \r\n\r\n<P>enighed om, at de nævnte spørgsmål må anses for mindre væsentlige </P>  \r\n\r\n<P>detaljer, som vil blive bragt på plads i tiden op til overførslen </P>  \r\n\r\n<P>pr. 1. januar 1986. </P>  \r\n\r\n<P>Spørgsmål 4: </P>  \r\n\r\n<P>&#187;Med henblik på et eventuelt senere samråd herom bedes ministeren  \r\n\r\n</P>  \r\n\r\n<P>tilstille udvalget en redegørelse for KGH's nuværende virksomhed </P>  \r\n\r\n<P>på de dansk-amerikanske forsvarsområder.&#171; </P>  \r\n\r\n<P>Svar: </P>  \r\n\r\n<P>KGH udfører i dag en lang række funktioner i Søndre Strømfjord, som </P>  \r\n\r\n<P>stort set kan opdeles i rene forretningsmæssige funktioner og </P>  \r\n\r\n<P>funktioner, hvor KGH repræsenterer den danske stat, først og </P>  \r\n\r\n<P>fremmest i relation til de amerikanske myndigheder i </P>  \r\n\r\n<P>forsvarsområdet. </P>  \r\n\r\n<P>De forretningsmæssige funktioner består i driften af statens </P>  \r\n\r\n<P>transithotel, postkontoret samt en butik (et mindre supermarked). </P>  \r\n\r\n<P>Hotellet, der råder over ca. 400 sengepladser samt cafeteria, </P>  \r\n\r\n<P>tjener i altovervejende grad det formål at underbringe rejsende </P>  \r\n\r\n<P>til, fra eller i Grønland, der afventer lejlighed til </P>  \r\n\r\n<P>videretransport enten til de grønlandske kystbyer eller til </P>  \r\n\r\n<P>Danmark. </P>  \r\n\r\n<P>Postvæsenet sorterer al post fra Danmark til de grønlandske kystbyer </P>  \r\n\r\n<P>og omvendt og fungerer samtidig som lokalposthus for den </P>  \r\n\r\n<P>fastboende stab af civile og for ventende transitpassagerer. </P>  \r\n\r\n<P>Butikken har dagligvaresalg til de fastboende civile og til ventende </P>  \r\n\r\n<P>transitpassagerer. </P>  \r\n\r\n<P>Ud over disse rene forretningsmæssige funktioner varetager KGH som </P>  \r\n\r\n<P>nævnt en lang række opgaver, der har karakter af egentlige </P>  \r\n\r\n<P>myndighedsfunktioner. Disse er i første række koncentreret om </P>  \r\n\r\n<P>administration af det område inden for det dansk-amerikanske </P>  \r\n\r\n<P>forsvarsområde, der i henhold til aftale med USA er overladt til </P>  \r\n\r\n<P>civil benyttelse - det civile område - hvor en række civile danske </P>  \r\n\r\n<P>institutioner (statens luftfartsvæsen, Dansk Esso, SAS m.fl.) samt </P>  \r\n\r\n<P>hotellet, posthuset og butikken er beliggende. </P>  \r\n\r\n<P>KGH varetager kontakterne til de amerikanske myndigheder og indgår en </P>  \r\n\r\n<P>lang række aftaler på statens vegne med de amerikanske myndigheder </P>  \r\n\r\n<P>eksempelvis om levering af vand, elektricitet og renovation. </P>  \r\n\r\n<P>Desuden koordinerer KGH skibsanløb, herunder losning, lastning og </P>  \r\n\r\n<P>transport til og fra havnen og indgår aftaler med USAF om betaling </P>  \r\n\r\n<P>af start- og landingsafgifter. Endelig kan det oplyses, at KGH </P>  \r\n\r\n<P>repræsenterer den danske stat i bl.a. det lokale miljøudvalg. </P>  \r\n\r\n<P>GRØNLANDS HJEMMESTYRE </P>  \r\n\r\n<P>28. juni 1985 </P>  \r\n\r\n<P>Til ministeriet for Grønland </P>  \r\n\r\n<P>Vedrørende forslag til lov for Grønland om forsyning, trafik, </P>  \r\n\r\n<P>postbesørgelse m.v. </P>  \r\n\r\n<P>I overensstemmelse med hjemmestyrelovens § 12 har landsstyret efter </P>  \r\n\r\n<P>anmodning fra rigsmyndighederne forelagt ovennævnte lovforslag for </P>  \r\n\r\n<P>Grønlands Landsting den 30. maj 1985. </P>  \r\n\r\n<P>Til ministeriets brug vedlægges </P>  \r\n\r\n<P>- Forelæggelsesnotat </P>  \r\n\r\n<P>- Redegørelse vedrørende forhandlingerne om hjemmestyrets overtagelse </P>  \r\n\r\n<P>af KGH m.v. pr. 1. januar 1986 </P>  \r\n\r\n<P>- Handels- og trafikdirektoratets referat af landstingets behandling </P>  \r\n\r\n<P>af lovforslaget. </P>  \r\n\r\n<P>Landstinget tiltrådte, at &#187;lov for Grønland om forsyning, trafik,  \r\n\r\n</P>  \r\n\r\n<P>postbesørgelse m.v.&#171; kan sættes i kraft for Grønland, med følgende  \r\n\r\n</P>  \r\n\r\n<P>bemærkninger: </P>  \r\n\r\n<P>ad § 6 </P>  \r\n\r\n<P>Landstinget tager forbehold for spørgsmålet angående skibstransport i </P>  \r\n\r\n<P>forbindelse med forundersøgelser, efterforskning eller udvinding </P>  \r\n\r\n<P>af råstoffer i Grønland, idet man finder, at hjemmestyret bør have </P>  \r\n\r\n<P>kompetencen til ensidigt at regulere denne del af trafikken også - </P>  \r\n\r\n<P>en kompetence, som ministeriet hidtil har haft i kraft af </P>  \r\n\r\n<P>søtransportloven. </P>  \r\n\r\n<P>ad § 9, stk. 2 </P>  \r\n\r\n<P>Landstingets holdning er, at hjemmestyret som et minimum pr. 1. </P>  \r\n\r\n<P>januar 1986 overtager ansvaret for butik, hotel og postvæsen samt </P>  \r\n\r\n<P>de bygninger, hvorfra disse funktioner varetages. </P>  \r\n\r\n<P>ad § 12 </P>  \r\n\r\n<P>Landstinget tilsluttede sig, at Grønland modtager en forholdsmæssig </P>  \r\n\r\n<P>andel af Nationalbankens overskud, og at andelen beregnes som en </P>  \r\n\r\n<P>procentdel af det beløb, som tilfalder staten svarende til </P>  \r\n\r\n<P>forholdet mellem folketallet i Grønland og det samlede folketal i </P>  \r\n\r\n<P>hele riget ved slutningen af Nationalbankens regnskabsår. Det skal </P>  \r\n\r\n<P>dog fremhæves, at landstinget med denne tiltrædelse ikke har </P>  \r\n\r\n<P>opgivet princippet om kompensation for besparelser, der fremkommer </P>  \r\n\r\n<P>som følge af hjemmestyrets overtagelse af statslige områder. </P>  \r\n\r\n<P>Endvidere havde Grønlands Landsting følgende bemærkninger til det </P>  \r\n\r\n<P>forhandlingsresultat, hvorpå lovforslaget bygger, og som betragtes </P>  \r\n\r\n<P>som en forudsætning for den kommende bemyndigelseslov: </P>  \r\n\r\n<P>- Postvæsenets logo, den stående bjørn, ønskes overført til </P>  \r\n\r\n<P>hjemmestyret, da det er landstingets opfattelse, at isbjørnen </P>  \r\n\r\n<P>netop er symbolet for Grønland. </P>  \r\n\r\n<P>- Landstinget har accepteret den opnåede løsning m.h.t. Grønlandsflys </P>  \r\n\r\n<P>aktier og den fremtidige sammensætning af bestyrelsen, hvor </P>  \r\n\r\n<P>hjemmestyret overtager en af statens bestyrelsesposter. Det skal </P>  \r\n\r\n<P>dog fremhæves, at landstinget med denne accept ikke har fraveget </P>  \r\n\r\n<P>ønsket om, at hjemmestyret havde overtaget samtlige KGHs aktier i </P>  \r\n\r\n<P>Grønlandsfly A/S. Grønlands Landsting forudsætter, under </P>  \r\n\r\n<P>henvisning til det opnåede resultat, at staten opretholder </P>  \r\n\r\n<P>selvforsikringsordningen vedrørende Grønlandsflys Dash-7 fly og </P>  \r\n\r\n<P>helikoptere. </P>  \r\n\r\n<P>- Landstinget forudsætter, at der fremover etableres et tættere </P>  \r\n\r\n<P>samarbejde mellem hjemmestyret og farvandsdirektoratet m.h.t. </P>  \r\n\r\n<P>farvandsafmærkningen i de grønlandske farvande. </P>  \r\n\r\n<P>- Med hensyn til KGHs bygninger i Strandgade forudsætter landstinget, </P>  \r\n\r\n<P>at staten enten sikrer hjemmestyrets fortsatte brug af disse </P>  \r\n\r\n<P>bygninger eller anviser andre egnede faciliteter i København samt </P>  \r\n\r\n<P>betaler de dermed forbundne omkostninger. </P>  \r\n\r\n<P>Det forudsættes, at ministeriet foretager det videre nødvendige i </P>  \r\n\r\n<P>sagen. </P>  \r\n\r\n<P>Med venlig hilsen </P>  \r\n\r\n<P>Josef Motzfeldt </P>  \r\n\r\n<P>/ Fl. Bodø </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00010"
        },
        {
            "displayName": "Entydig dokumentidentifikation",
            "displayValue": "CL005813"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}