{
    "id": 178937,
    "title": "Ligebehandlingsnævnets afgørelse om køn - stillingsopslag - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9131 af 07/08/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - stillingsopslag - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2015-6810-37136</span></p>\r\n   <p class=\"TekstGenerel\">Det var i strid med ligebehandlingsloven, at en gourmetbutik søgte efter piger.</p>\r\n   <p class=\"TekstGenerel\">¬</p>\r\n   <p class=\"TekstGenerel\">Klager fik derfor medhold.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at indklagede i en stillingsannonce skrev, at de søgte efter \"PIGER\" til en butik, som sælger gourmetprodukter.</p>\r\n<p>¬<span class=\"Bold\">Ligebehandlingsnævnets afgørelse</span></p>\r\n<p>\r\n</p>\r\n<p>Det var i strid med ligebehandlingsloven, at indklagede søgte \"PIGER\" til en butik.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling </span>\r\n</p>\r\n<p>\r\n</p>\r\n<p>Der er klaget over en stillingsannonce, hvor indklagede søgte sælgere tilen konceptbutik, som har specialiseret sig i gourmetprodukter fra de nordiske lande. ¬</p>\r\n<p>Det fremgik blandt andet af annoncen:¬</p>\r\n<p>\" [indklagede] søger dygtige PIGER som sælgere/butiksassistenter til vores konceptbutik i [placering].\"</p>\r\n<p>\r\n</p>\r\n<p>og¬</p>\r\n<p>\"Din fornemmeste opgave er at give passagererne en unik oplevelse af at handle hos [indklagede under besøget i [placering].</p>\r\n<p>\r\n</p>\r\n<p>Vi forventer, at:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Du skal være god til OPSØGENDE SALG, da det er MEGET VIGTIGT at du kan få kunder ind i butikken.</p>\r\n<p class=\"Liste1\">\r\n   <span class=\"Liste1Nr\">–</span> Du skal tidligere have dokumenteret og relevant erfaring som promotor.</p>\r\n<p class=\"Liste1\">\r\n   <span class=\"Liste1Nr\">–</span> Du har en relevant handelsuddannelse, en baggrund fra salg i detailbranchen eller solid erfaring fra en lignende stilling fra luftfarts-, turist-, eller hotelbranchen med højt serviceniveau og kunden i fokus.</p>\r\n<p class=\"Liste1\">\r\n   <span class=\"Liste1Nr\">–</span> Du kan sælge eksklusive gourmetprodukter og give kunden den bedste service og rådgivning i det dynamiske og internationale miljø, der eksisterer i [placering]</p>\r\n<p class=\"Liste1\">\r\n   <span class=\"Liste1Nr\">–</span> Rimelige dansk- og engelskkundskaber.</p>\r\n<p class=\"Liste1\">\r\n   <span class=\"Liste1Nr\">–</span> Du har forståelse for mersalg, kundeadfærd og brands samt du formår at inspirere kunden og bruger dit synlige salgstalent til at få salget i hus.</p>\r\n<p class=\"Liste1\">\r\n   <span class=\"Liste1Nr\">–</span> Du har gode kommunikationsevner, som du bruger aktivt over for både kunder og teamet, er fleksibel og evner at holde hovedet koldt i et til tider hektisk miljø.</p>\r\n<p class=\"Liste1\">\r\n   <span class=\"Liste1Nr\">–</span> Som person er du imødekommende, præsentabel, udadvendt, smilende, energisk, tillidsvækkende, god til kundekontakt og har en sympatisk udstråling.</p>\r\n<p class=\"Liste1\">\r\n   <span class=\"Liste1Nr\">–</span> Du brænder for og sætter en ære i at yde den optimale service. Du har nemt ved at sætte dig ind i en butiks sortiment. Du kan arbejde under tidsmæssigt pres.</p>\r\n<p class=\"Liste1\">\r\n   <span class=\"Liste1Nr\">–</span> Du er fleksibel med arbejdstiden og kan indgå i vagtordning.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> ønsker, at indklagedes fremtidige annoncer kommer til at indeholde et ordvalg, hvor der er ligestilling mellem kønnene. Det er op til Ligebehandlingsnævnet at tage stilling til, om indklagede skal have en bøde. ¬</p>\r\n<p>Der er tale om ganske almindeligt butiksarbejde med håndtering af fødevarer. Klager har derfor svært ved at forstå, hvorfor indklagede kun søger piger til at håndtere kunder i butikken.</p>\r\n<p>\r\n</p>\r\n<p>Der er for klager ikke tvivl om, at indklagede kun ønskede at ansætte piger, idet ordet \"PIGER\" er skrevet med store bogstaver i stillingsannoncen. ¬</p>\r\n<p>Klager blev bekendt med stillingsannoncen på et tidspunkt, hvor han var i en ledighedsperiode. Klager er detailuddannet, og har derfor primært søgt arbejde inden for butiksområdet. Klager var på dagpenge, og ønskede at få et arbejde hurtigst muligt samtidig med at klagers fagforening stiller krav om, at der skal sendes to til tre ansøgninger om ugen for at gøre sig berettiget til dagpenge.</p>\r\n<p>\r\n</p>\r\n<p>Klager har ikke været i personlig kontakt med indklagede, og han havde heller ikke i sinde at søge stillingen. Klager reagerer udelukkende på ordvalget i stillingsannoncen. ¬</p>\r\n<p>\r\n   <span class=\"Bold\">Indklagede</span> har ikke svaret på nævnets henvendelser.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn på arbejdsmarkedet efter ligebehandlingsloven. ¬</p>\r\n<p>Det fremgår af annonceringsbestemmelsen i loven, at der ved annoncering ikke må angives, at der til ansættelse søges eller fortrækkes et bestemt køn. ¬</p>\r\n<p>Ifølge stillingsannoncen var målgruppen \"PIGER\", og annoncen var derfor i strid med loven.</p>\r\n<p>\r\n</p>\r\n<p>Klager får medhold i sin klage. ¬</p>\r\n<p>Indklagedes overtrædelse af annonceringsbestemmelsen straffes efter ligebehandlingslovens § 19 med bøde. Nævnet er ikke tillagt mulighed for at pålægge bøde. ¬</p>\r\n<p>\r\n   <span class=\"Italic\">&lt;2015-6810-37136&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/03/2016"
        },
        {
            "displayName": "Accession",
            "displayValue": "W20160913125"
        },
        {
            "displayName": "Entydig dokumentidentifikation",
            "displayValue": "CF002165"
        },
        {
            "displayName": "Dato for indlæggelse",
            "displayValue": "04/03/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9131"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "07/08/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6810-37136"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}