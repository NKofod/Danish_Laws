{
    "id": 113346,
    "title": "1987 LSF 212   FORSLAG TIL LOV OM ÆNDRING AF LOV OM LANDS- OG REGIONPLANLÆGNING, LOV OM   REGIONPLANLÆGNING I HOVEDSTADSOMRÅDET OG LOV OM MILJØBESKYTTELSE   (VVM-VURDERING AF VIRKNINGER PÅ MILJØET) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 212",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 212 </P>  \r\n\r\n<P></P>  \r\n\r\n<P>Forslag til Lov om ændring af lov om lands- og regionplanlægning, lov om  \r\n\r\n regionplanlægning i hovedstadsområdet og lov om miljøbeskyttelse  \r\n\r\n (VVM-vurdering af virkninger på miljøet) </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 18. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om lands- og regionplanlægning, jf. lovbekendtgørelse nr. 735 </P>  \r\n\r\n<P>af 21. december 1982, som ændret ved lov nr. 355 af 13. maj 1987 </P>  \r\n\r\n<P>og lov nr. 393 af 10. juni 1987 foretages følgende ændringer: </P>  \r\n\r\n<P>1. I <B>§ 3</B> indsættes som stk. 3: </P>  \r\n\r\n<P>&#187;Stk. 3. Private virksomheder skal efter anmodning fra </P>  \r\n\r\n<P>miljøministeren give de oplysninger og foretage de undersøgelser, </P>  \r\n\r\n<P>der er nødvendige for en vurdering af de miljømæssige </P>  \r\n\r\n<P>konsekvenser, når de påtænker at etablere større enkeltanlæg, der </P>  \r\n\r\n<P>må antages at påvirke miljøet i væsentlig grad.&#171; </P>  \r\n\r\n<P>2. I <B>§ 7, stk. 1,</B> indsættes efter nr. 5 som nyt nummer: </P>  \r\n\r\n<P>&#187;6) Beliggenhed og udformning af større enkeltanlæg, der må antages  \r\n\r\n</P>  \r\n\r\n<P>at påvirke miljøet i væsentlig grad.&#171; </P>  \r\n\r\n<P>Nr. 6-12 bliver herefter nr. 7-13. </P>  \r\n\r\n<P>3. I <B>§ 8, stk. 1,</B> indsættes efter første pkt.: </P>  \r\n\r\n<P>&#187;Redegørelsen for den del af regionplanen, der indeholder </P>  \r\n\r\n<P>retningslinier for de i § 7, stk. 1, nr. 6, nævnte anlæg, skal </P>  \r\n\r\n<P>indeholde en vurdering af de miljømæssige konsekvenser.&#171; </P>  \r\n\r\n<P>4. I <B>§ 11</B> indsættes som stk. 3: </P>  \r\n\r\n<P>&#187;Stk. 3. Private virksomheder skal give amtsrådet de oplysninger og  \r\n\r\n</P>  \r\n\r\n<P>foretage de undersøgelser, der er nødvendige for en vurdering af </P>  \r\n\r\n<P>de miljømæssige konsekvenser, når de påtænker at etablere de i § </P>  \r\n\r\n<P>7, stk. 1, nr. 6, omhandlede anlæg.&#171; </P>  \r\n\r\n<P>5. Efter <B>§ 18a</B> indsættes: </P>  \r\n\r\n<P>&#187;§ 18 b. Miljøministeren kan fastsætte nærmere regler om hvilke </P>  \r\n\r\n<P>større anlæg, der er omfattet af § 7, stk. 1, nr. 6. Anlæg, der </P>  \r\n\r\n<P>vedtages i enkeltheder ved særlig lov, er dog altid undtaget. </P>  \r\n\r\n<P>Ministeren kan endvidere fastsætte regler om, hvilke </P>  \r\n\r\n<P>mindsteoplysninger, der er nødvendige for, at en miljømæssig </P>  \r\n\r\n<P>vurdering kan foretages.&#171; </P>  \r\n\r\n<P>§ 2 </P>  \r\n\r\n<P>I lov om regionplanlægning i hovedstadsområdet, jf. </P>  \r\n\r\n<P>lovbekendtgørelse nr. 736 af 21. december 1982, som ændret ved </P>  \r\n\r\n<P>lov nr. 355 af 13. maj 1987 og lov nr. 393 af 10. juni 1987 </P>  \r\n\r\n<P>foretages følgende ændringer: </P>  \r\n\r\n<P>1. I <B>§ 2, stk. 1,</B> indsættes efter nr. 6 som nyt nummer: </P>  \r\n\r\n<P>&#187;7) beliggenhed og udformning af større enkeltanlæg, der må antages  \r\n\r\n</P>  \r\n\r\n<P>at påvirke miljøet i væsentlig grad.&#171; </P>  \r\n\r\n<P>Nr. 7-11 bliver herefter nr. 8-12. </P>  \r\n\r\n<P>2. I <B>§ 2, stk. 5,</B> indsættes efter første pkt.: </P>  \r\n\r\n<P>&#187;Redegørelsen for den del af regionplanen, der indeholder </P>  \r\n\r\n<P>retningslinier for de i § 2, stk. 1, nr. 7, nævnte enkeltanlæg, </P>  \r\n\r\n<P>skal indeholde en vurdering af de miljømæssige konsekvenser.&#171; </P>  \r\n\r\n<P>3. Efter <B>§ 4,</B> indsættes som stk. 3: </P>  \r\n\r\n<P>&#187;Stk. 3. Ved etablering af de i § 7, stk. 1, nr. 7, nævnte anlæg </P>  \r\n\r\n<P>skal private virksomheder give de oplysninger og foretage de </P>  \r\n\r\n<P>undersøgelser, der er nødvendige for en vurdering af de </P>  \r\n\r\n<P>miljømæssige konsekvenser.&#171; </P>  \r\n\r\n<P>4. Efter <B>§ 18 a</B> indsættes: </P>  \r\n\r\n<P>&#187; <B>§ 18 b.</B> Miljøministeren kan fastsætte nærmere regler om,  \r\n\r\n hvilke </P>  \r\n\r\n<P>større anlæg der er omfattet af § 2, stk. 1, nr. 7. Anlæg, der </P>  \r\n\r\n<P>vedtages i enkeltheder ved særlig lov, er dog altid undtaget. </P>  \r\n\r\n<P>Ministeren kan endvidere fastsætte regler om, hvilke </P>  \r\n\r\n<P>mindsteoplysninger, der er nødvendige for, at en miljømæssig </P>  \r\n\r\n<P>vurdering kan foretages.&#171; </P>  \r\n\r\n<P>§ 3 </P>  \r\n\r\n<P>I miljøbeskyttelsesloven, jf. lovbekendtgørelse nr. 85 af 8. marts </P>  \r\n\r\n<P>1985, som ændret ved lov nr. 329 af 4. juni 1986, lov nr. 925 af </P>  \r\n\r\n<P>19. december 1986, lov nr. 355 af 13. maj 1987 og lov nr. 392 af </P>  \r\n\r\n<P>10. juni 1987 foretages følgende ændring: </P>  \r\n\r\n<P>§ 63 a ophæves. </P>  \r\n\r\n<P>§ 4 </P>  \r\n\r\n<P>Loven træder i kraft den 3. juli 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Dette lovforslags formål er at supplere eksisterende lovhjemmel, </P>  \r\n\r\n<P>således at EF's direktiv af 27. juni 1985 om vurdering af visse </P>  \r\n\r\n<P>offentlige og private projekters indvirkning på miljøet (VVM) kan </P>  \r\n\r\n<P>gennemføres i Danmark. Direktivet er optaget som bilag til </P>  \r\n\r\n<P>forslaget. </P>  \r\n\r\n<P>Forud for EF-direktivets vedtagelse er der foregået drøftelser og </P>  \r\n\r\n<P>overvejelser om de lovgivningsmæssige konksevenser af direktivets </P>  \r\n\r\n<P>gennemførelse i Danmark, herunder om gennemførelsen vil kræve </P>  \r\n\r\n<P>ændring af miljø- og planlægningslovene. Desuden fik det af </P>  \r\n\r\n<P>miljøministeren nedsatte arealudvalg bl.a. til opgave at </P>  \r\n\r\n<P>overveje, om VVM-direktivet ville få afgørende indflydelse på </P>  \r\n\r\n<P>udvalgets arbejde. Det ville det efter udvalgets opfattelse ikke. </P>  \r\n\r\n<P>Folketingets Miljø- og Planlægningsudvalg behandlede i februar 1985 </P>  \r\n\r\n<P>direktivforslaget. Miljøministeriet fremførte i denne </P>  \r\n\r\n<P>forbindelse, at der ville være behov for ændring af plan- og </P>  \r\n\r\n<P>miljølovgivningen, således at der blev tilvejebragt hjemmel </P>  \r\n\r\n<P>vedrørende oplysningspligt for bygherrerne og bestemmelser </P>  \r\n\r\n<P>vedrørende orientering af berørte medlemsstater. </P>  \r\n\r\n<P>VVM-direktivet gør ingen undtagelse for projekter på søterritoriet. </P>  \r\n\r\n<P>Lovforslaget omfatter ikke disse projekter, der dækkes af </P>  \r\n\r\n<P>Trafikministeriets og Energiministeriets lovgivning. </P>  \r\n\r\n<P>Baggrunden for direktivet er EFs målsætning om, at den bedste </P>  \r\n\r\n<P>miljøpolitik består i at undgå dannelse af forurening og gener </P>  \r\n\r\n<P>fra starten, frem for senere at modvirke deres virkninger, og at </P>  \r\n\r\n<P>virkningerne på miljøet skal tages i betragtning så tidligt som </P>  \r\n\r\n<P>muligt i alle tekniske planlægnings- og beslutningsprocesser. </P>  \r\n\r\n<P>Direktivet pålægger medlemslandene at sikre, at der forud for </P>  \r\n\r\n<P>etablering af visse nærmere beskrevne anlæg foretages en </P>  \r\n\r\n<P>vurdering af anlæggets miljømæssige konsekvenser for </P>  \r\n\r\n<P>omgivelserne, ligesom der skal træffes de nødvendige </P>  \r\n\r\n<P>foranstaltninger til at sikre, at den, der søger et sådant anlæg </P>  \r\n\r\n<P>etableret, giver de oplysninger, der er nødvendige for, at en </P>  \r\n\r\n<P>vurdering kan foretages. Direktivet forudsætter tillige, at </P>  \r\n\r\n<P>offentligheden orienteres om de foretagne vurderinger og får </P>  \r\n\r\n<P>lejlighed til at udtale sig, før beslutning om etablering træffes. </P>  \r\n\r\n<P>Direktivet vedrører &#187;offentlige og private projekter, der er af en  \r\n\r\n</P>  \r\n\r\n<P>sådan beskaffenhed, at de må forventes at påvirke miljøet </P>  \r\n\r\n<P>væsentligt.&#171; Der skelnes mellem projekter, hvor VVM er </P>  \r\n\r\n<P>obligatorisk, og hvor VVM er &#187;frivillig&#171;. </P>  \r\n\r\n<P>De projekter, der er omtalt i direktivets obligatoriske del, er </P>  \r\n\r\n<P>allerede i dag omfattet af godkendelseskrav efter den danske </P>  \r\n\r\n<P>miljø- og planlægningslovgivning, herunder først og fremmest </P>  \r\n\r\n<P>miljøbeskyttelsesloven, lands- og regionplanlovene og </P>  \r\n\r\n<P>naturfredningsloven. Atomanlægsprojekter er omfattet af </P>  \r\n\r\n<P>atomanlægsloven. </P>  \r\n\r\n<P>VVM er obligatorisk (art. 4, stk. 1) for følgende hovedgrupper af </P>  \r\n\r\n<P>projekter (bilag I): </P>  \r\n\r\n<P>- råolieraffinaderier, </P>  \r\n\r\n<P>- store kraftværker (konventionelle og atomare), </P>  \r\n\r\n<P>- anlæg til deponering og bortskaffelse af radioaktivt affald, </P>  \r\n\r\n<P>- store jern- og stålværker, </P>  \r\n\r\n<P>- anlæg, hvor der anvendes asbest, </P>  \r\n\r\n<P>- store kemiske anlæg, </P>  \r\n\r\n<P>- omfattende trafikanlæg, </P>  \r\n\r\n<P>- søhandelshavne, og </P>  \r\n\r\n<P>- anlæg til destruktion af kemisk affald. </P>  \r\n\r\n<P>Direktivet vedrører ikke projekter, der tager sigte på det nationale </P>  \r\n\r\n<P>forsvar. Projekter, der vedtages i enkeltheder ved en særlig lov </P>  \r\n\r\n<P>er heller ikke omfattet (art. 1, stk. 4 og 5), idet det er </P>  \r\n\r\n<P>antaget, at de i direktivet krævede vurderinger vil blive </P>  \r\n\r\n<P>foretaget i forbindelse med lovgivningsproceduren. </P>  \r\n\r\n<P>Medlemsstaterne kan endvidere undtagelsesvis fritage andre projekter </P>  \r\n\r\n<P>fra VVM-vurdering. I så fald skal der gives en nærmere </P>  \r\n\r\n<P>begrundelse til offentligheden og til Kommissionen (art. 2, stk. </P>  \r\n\r\n<P>3). </P>  \r\n\r\n<P>Direktivets &#187;frivillige&#171; del (art. 4, stk. 2) omfatter  \r\n\r\n middelstore </P>  \r\n\r\n<P>projekter m.v., der skal underkastes VVM-procedure i det omfang, </P>  \r\n\r\n<P>miljøpåvirkningerne skønnes at være betydelige. Det enkelte land </P>  \r\n\r\n<P>opstiller selv kriterier og grænseværdier som grundlag for dette </P>  \r\n\r\n<P>skøn. </P>  \r\n\r\n<P>For visse projekter inden for følgende hovedgrupper er VVM frivillig </P>  \r\n\r\n<P>(bilag II): </P>  \r\n\r\n<P>- landbrug, </P>  \r\n\r\n<P>- udvindingsindustri-bearbejdning af metaller, </P>  \r\n\r\n<P>- glasindustri, </P>  \r\n\r\n<P>- kemisk industri, </P>  \r\n\r\n<P>- levnedsmiddelindustri, </P>  \r\n\r\n<P>- tekstil-, læder-, træ- og papirindustri, </P>  \r\n\r\n<P>- gummiindustri, </P>  \r\n\r\n<P>- infrastrukturprojekter, </P>  \r\n\r\n<P>- andre projekter (herunder feriebyer og -hoteller), og </P>  \r\n\r\n<P>- ændring af obligatoriske projekter (under visse forudsætninger). </P>  \r\n\r\n<P>Direktivet indeholder en række bestemmelser om proceduren i </P>  \r\n\r\n<P>forbindelse med projektgodkendelse. Det hedder således, at </P>  \r\n\r\n<P>proceduren skal være &#187;passende&#171; (art. 2, stk. 2). Deri ligger  \r\n\r\n</P>  \r\n\r\n<P>visse muligheder for at graduere undersøgelsernes omfang under </P>  \r\n\r\n<P>hensyntagen til karakteren af de konkrete projekter. </P>  \r\n\r\n<P>VVM kan indgå i medlemsstaternes gældende procedurer for </P>  \r\n\r\n<P>projektgodkendelse (art. 2, stk. 2). De faste holdepunkter er: </P>  \r\n\r\n<P>a. Medlemsstaterne fastlægger hvilke myndigheder, der har til opgave </P>  \r\n\r\n<P>at administrere direktivets regler (art. 1, stk. 3) (kompetent </P>  \r\n\r\n<P>myndighed). </P>  \r\n\r\n<P>b. den kompetente myndighed fastlægger hvilke oplysninger, der skal </P>  \r\n\r\n<P>afgives af bygherren i forbindelse med godkendelsesproceduren og </P>  \r\n\r\n<P>tidspunktet herfor (art. 5, stk. 1). </P>  \r\n\r\n<P>c. Bygherren er forpligtet til at afgive de oplysninger, som det med </P>  \r\n\r\n<P>rimelighed kan forventes på baggrund af bl.a. den nuværende viden </P>  \r\n\r\n<P>(art. 5, stk. 1). Direktivet opstiller nogle minimumskrav til </P>  \r\n\r\n<P>oplysningernes omfang (art. 5, stk. 2) (se endvidere Råds- og </P>  \r\n\r\n<P>Kommissionserklæringen til art. 5, stk. 1) og pålægger </P>  \r\n\r\n<P>myndighederne en pligt til at stille oplysninger til rådighed for </P>  \r\n\r\n<P>bygherren (art. 5, stk. 3). </P>  \r\n\r\n<P>d. Alle implicerede myndigheder skal have mulighed for at udtale sig </P>  \r\n\r\n<P>(art. 6, stk. 1). </P>  \r\n\r\n<P>e. Offentlighedsbestemmelserne består i (art. 6, stk. 2): </P>  \r\n\r\n<P>- at ansøgning samt indsamlede oplysninger gøres offentligt </P>  \r\n\r\n<P>tilgængelige, </P>  \r\n\r\n<P>-at de berørte dele af offentligheden får lejlighed til at udtale </P>  \r\n\r\n<P>sig, inden projekter påbegyndes. </P>  \r\n\r\n<P>f. Eventuelt berørte medlemsstater orienteres med henblik på </P>  \r\n\r\n<P>nødvendige høringer. </P>  \r\n\r\n<P>g. Indholdet af trufne beslutninger og det relevante </P>  \r\n\r\n<P>beslutningsmateriale stilles til rådighed for den berørte </P>  \r\n\r\n<P>offentlighed. </P>  \r\n\r\n<P>Det foreslås på den baggrund, at miljøministeren bliver den </P>  \r\n\r\n<P>kompetente myndighed, der skal drage omsorg for direktivets </P>  \r\n\r\n<P>overholdelse på land. Miljøbeskyttelseslovens § 63 a indeholder i </P>  \r\n\r\n<P>dag en del af den nødvendige hjemmel til gennemførelse af </P>  \r\n\r\n<P>reglerne, men giver ikke hjemmel til at opfylde direktivets krav </P>  \r\n\r\n<P>om vurderinger af et anlægs landskabelige, økologiske og visuelle </P>  \r\n\r\n<P>konsekvenser. <B>Det foreslås</B> derfor, at ophæve bestemmelsen i </P>  \r\n\r\n<P>miljøbeskyttelsesloven, og at lands- og regionlovene ændres, </P>  \r\n\r\n<P>således at den fornødne hjemmel samles i disse love. </P>  \r\n\r\n<P>Det <B>foreslås,</B> at VVM-proceduren for anlæg på land knyttes til </P>  \r\n\r\n<P>regionplanlægningen, således at den fornødne tilladelse opnås ved </P>  \r\n\r\n<P>godkendelse af regionplanretningslinier, der omfatter det </P>  \r\n\r\n<P>pågældende anlæg. Regionplanmyndigheden bliver herved den </P>  \r\n\r\n<P>kompetente myndighed, der fastsætter hvilke undersøgelser og </P>  \r\n\r\n<P>oplysninger, der er nødvendige for, at en miljømæssig vurdering </P>  \r\n\r\n<P>kan foretages, og som foretager disse vurderinger. </P>  \r\n\r\n<P>Det bliver regionplanernes opgave at danne en overordnet ramme for </P>  \r\n\r\n<P>den øvrige myndighedsbehandling af de pågældende anlæg, såvel </P>  \r\n\r\n<P>efter planlovene som efter øvrig lovgivning, herunder de </P>  \r\n\r\n<P>nødvendige tilladelser efter miljøbeskyttelseslovens kap. 5. I </P>  \r\n\r\n<P>overensstemmelse med hidtidige regler forudsættes det, at </P>  \r\n\r\n<P>regionplangodkendelse og dermed VVM-tilladelse foreligger forud </P>  \r\n\r\n<P>for andre afgørelser. </P>  \r\n\r\n<P>Ved at knytte VVM-proceduren til regionplanlægningen, vil </P>  \r\n\r\n<P>direktivets krav om offentlighed blive opfyldt, idet de </P>  \r\n\r\n<P>eksisterende regler i lands- og regionplanlovene giver såvel </P>  \r\n\r\n<P>andre myndigheder som borgere lejlighed til at udtale sig, inden </P>  \r\n\r\n<P>der vedtages regionplanretningslinier. </P>  \r\n\r\n<P>Såfremt der i forbindelse med et anlæg, der kræver VVM-procedure, </P>  \r\n\r\n<P>bliver tale om at udstede et konkret landsplandirektiv efter </P>  \r\n\r\n<P>lands- og regionplanlovens § 4, stk. 2, vil offentlighedens </P>  \r\n\r\n<P>inddragelse ske efter de for denne bestemmelse forudsatte </P>  \r\n\r\n<P>procedurer. </P>  \r\n\r\n<P>Landsplandirektiver af denne karakter giver mulighed for at fritage </P>  \r\n\r\n<P>regionplanmyndigheden for at udarbejde regionplantillæg inden der </P>  \r\n\r\n<P>disponeres efter direktivet. </P>  \r\n\r\n<P>Sådanne landsplandirektiver bliver typisk - selv om de er hastende - </P>  \r\n\r\n<P>forhandlet med såvel amtsråd som kommunalbestyrelse. </P>  \r\n\r\n<P>Parallelt med høringen vil der indgå en inddragelse af </P>  \r\n\r\n<P>offentligheden. </P>  \r\n\r\n<P>Det må antages, at regionplanmyndighederne er i besiddelse af mange </P>  \r\n\r\n<P>af de nødvendige oplysninger, idet de i forbindelse med </P>  \r\n\r\n<P>regionplanlægningen i almindelighed indhenter oplysninger til </P>  \r\n\r\n<P>brug for en afvejning af de forskellige sektorinteresser. </P>  \r\n\r\n<P>De eksisterende regler om oplysningspligt i lands- og </P>  \r\n\r\n<P>regionplanlovene vedrører imidlertid kun offentlige myndigheder </P>  \r\n\r\n<P>m.v., jf. §§ 3 og 11 i lands- og regionplanloven og § 4, stk. 2, </P>  \r\n\r\n<P>i hovedstadsregionplanloven. </P>  \r\n\r\n<P>Det foreslås derfor, at private virksomheder pålægges en </P>  \r\n\r\n<P>oplysningspligt. </P>  \r\n\r\n<P>Det foreslås, at miljøministeren får bemyndigelse til at udstede en </P>  \r\n\r\n<P>bekendtgørelse, der fastsætter de nærmere regler for proceduren </P>  \r\n\r\n<P>og afgrænsningen af hvilke anlæg, der er omfattet af ordningen, </P>  \r\n\r\n<P>og hvilke mindsteoplysninger, der er nødvendige for, at </P>  \r\n\r\n<P>VVM-vurderingen kan foretages. Denne fastsættelse af </P>  \r\n\r\n<P>mindsteoplysninger hindrer imidlertid ikke, at </P>  \r\n\r\n<P>regionplanmyndighederne vil være forpligtet til at indhente </P>  \r\n\r\n<P>yderligere oplysninger, hvis det skønnes nødvendigt for, at </P>  \r\n\r\n<P>vurderingerne kan foretages. </P>  \r\n\r\n<P>Af bekendtgørelsen skal det fremgå, at amtsrådet/Hovedstadsrådet </P>  \r\n\r\n<P>skal underrette miljøministeren, hvis andre stater berøres af </P>  \r\n\r\n<P>projektet. Miljøministeren vil i så fald foranledige, at der i </P>  \r\n\r\n<P>forbindelse med offentliggørelsen af regionplanforslaget gives en </P>  \r\n\r\n<P>orientering til staterne. </P>  \r\n\r\n<P>Lovforslaget er udformet således, at det kan omfatte andre anlæg end </P>  \r\n\r\n<P>de, der opregnes i direktivet. Dvs. såvel obligatoriske, </P>  \r\n\r\n<P>frivillige som helt nye former for anlæg. Samtidig betyder det, </P>  \r\n\r\n<P>at en direktivændring ikke kræver lovændring, men kun ny </P>  \r\n\r\n<P>bekendtgørelse. </P>  \r\n\r\n<P>I første omgang er det alene tanken at udstede bekendtgørelse </P>  \r\n\r\n<P>vedrørende de obligatoriske anlæg. Dog påregnes det, at ændringer </P>  \r\n\r\n<P>af de eksisterende obligatoriske anlæg af et sådant omfang, at de </P>  \r\n\r\n<P>må sidestilles med etablering af et nyt anlæg, også vil blive </P>  \r\n\r\n<P>omfattet af bekendtgørelsen. Hovedparten af de frivillige anlæg </P>  \r\n\r\n<P>vil være underkastet planlovgivningens almindelige procedurer, og </P>  \r\n\r\n<P>der skønnes ikke i dag at være behov for oplysninger udover, hvad </P>  \r\n\r\n<P>der fremkommer i den sammenhæng. Skulle der vise sig behov for </P>  \r\n\r\n<P>skærpede oplysningsregler for frivillige anlæg, vil </P>  \r\n\r\n<P>bekendtgørelse herom blive udsendt. </P>  \r\n\r\n<P>Administrative og økonomiske konsekvenser af lovforslaget </P>  \r\n\r\n<P>Med lovforslaget tilsigtes VVM-direktivet gennemført via </P>  \r\n\r\n<P>regionplanlægningen. Når VVM-proceduren indgår i </P>  \r\n\r\n<P>regionplanlægningen, vil det i praksis betyde, at </P>  \r\n\r\n<P>regionplanmyndighederne, når en bygherre ønsker et anlæg som </P>  \r\n\r\n<P>nævnt i bekendtgørelsen etableret, skal tage sagen op som </P>  \r\n\r\n<P>regionplanlægning. </P>  \r\n\r\n<P>I regionplanen vil der i forvejen være optaget retningslinier om </P>  \r\n\r\n<P>beliggenheden af virksomheder m.v., hvortil der af hensyn til </P>  \r\n\r\n<P>forebyggelse af forurening stilles særlige beliggenhedskrav. </P>  \r\n\r\n<P>Disse retningslinier tager også sigte på en række af de større </P>  \r\n\r\n<P>enkeltanlæg, der skal omfattes af VVM-proceduren. Den konkrete </P>  \r\n\r\n<P>regionplanlægning, som skal finde sted for et sådant enkeltanlæg </P>  \r\n\r\n<P>vil således kunne ske med baggrund i disse retningslinier. </P>  \r\n\r\n<P>Regionplanmyndigheden skal indhente de oplysninger og foretage de </P>  \r\n\r\n<P>vurderinger, der er nødvendige. Ministeren kan som baggrund </P>  \r\n\r\n<P>herfor med hjemmel i § 9 i lands- og regionplanloven have fastsat </P>  \r\n\r\n<P>regler for i hvilket omfang alternative placeringer skal indgå i </P>  \r\n\r\n<P>vurderingerne. Når en vurdering er foretaget, skal denne </P>  \r\n\r\n<P>udtrykkes i forslag til regionplanretningslinier. </P>  \r\n\r\n<P>Regionplanretningslinierne skal ledsages af en redegørelse for de </P>  \r\n\r\n<P>undersøgelser og vurderinger, der er foretaget. </P>  \r\n\r\n<P>Under udarbejdelsen af forslag til regionplanretningslinier vil der </P>  \r\n\r\n<P>blive forhandlet med involverede kommuner, statslige myndigheder </P>  \r\n\r\n<P>etc. </P>  \r\n\r\n<P>Når regionplanmyndigheden har vedtaget forslag til retningslinier, </P>  \r\n\r\n<P>offentliggøres disse sammen med redegørelsen. De tilgrundliggende </P>  \r\n\r\n<P>oplysninger og undersøgelser skal være offentligt tilgængelige. </P>  \r\n\r\n<P>Når offentlighedsperioden er afsluttet, indsendes forslaget til </P>  \r\n\r\n<P>miljøministerens godkendelse. Ministerens godkendelse vil </P>  \r\n\r\n<P>samtidig være en VVM-tilladelse. </P>  \r\n\r\n<P>De anlæg, der er omfattet af VVM-direktivet, ville allerede efter </P>  \r\n\r\n<P>gældende regler skulle underkastes en planlægningsbehandling. </P>  \r\n\r\n<P>Behandling i henhold til VVM-direktivet afviger således kun med </P>  \r\n\r\n<P>hensyn til undersøgelsespligtens omfang væsentligt fra de i dag </P>  \r\n\r\n<P>gældende regler. Dog vil de væsentligste af oplysningerne </P>  \r\n\r\n<P>allerede i dag skulle foreligge ved den efterfølgende </P>  \r\n\r\n<P>myndighedsbehandling. </P>  \r\n\r\n<P>VVM-proceduren indebærer i disse tilfælde kun, at tidspunktet for </P>  \r\n\r\n<P>oplysningernes tilvejebringelse rykkes frem til regionplanfasen. </P>  \r\n\r\n<P>Lovforslagets administrative og økonomiske konsekvenser vil </P>  \r\n\r\n<P>derfor formentlig være begrænsede. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Miljøministeren får herved mulighed for til brug for planlægningen </P>  \r\n\r\n<P>at indhente oplysninger også fra private virksomheder. </P>  \r\n\r\n<P>Bestemmelsen svarer til tilføjelsen i § 11, hvor amtsrådene får </P>  \r\n\r\n<P>en lignende mulighed. </P>  \r\n\r\n<P>I den foreslåede § 18 b gives ministeren bemyndigelse til at </P>  \r\n\r\n<P>bestemme hvilke anlæg, der er omfattet m.v. </P>  \r\n\r\n<P>Begrebet anlæg skal her og i det følgende opfattes i vid forstand, </P>  \r\n\r\n<P>således at det dækker alle de former for projekter, </P>  \r\n\r\n<P>VVM-direktivet omfatter. </P>  \r\n\r\n<P>Til nr. 2 </P>  \r\n\r\n<P>Med bestemmelsen sikres det, at alle kategorier af anlæg på land, </P>  \r\n\r\n<P>der omfattes af VVM-proceduren indgår i regionplanlægningen. Det </P>  \r\n\r\n<P>skønnes, at et nyt nr. er nødvendigt for at understrege de </P>  \r\n\r\n<P>specielle forhold, der gør sig gældende ved planlægning af </P>  \r\n\r\n<P>anlæggene for eksempel med hensyn til anlæggenes landskabelige, </P>  \r\n\r\n<P>økologiske og visuelle konsekvenser. </P>  \r\n\r\n<P>Til nr. 3 </P>  \r\n\r\n<P>Med bestemmelsen udvides kravene til redegørelsen, idet det </P>  \r\n\r\n<P>forudsættes, at VVM-vurderingen af de nævnte anlæg omtales i </P>  \r\n\r\n<P>redegørelsen på en sådan måde, at offentligheden får kendskab til </P>  \r\n\r\n<P>undersøgelser m.v., der er foretaget forud for anlæggets </P>  \r\n\r\n<P>lokalisering. </P>  \r\n\r\n<P>Til nr. 4. </P>  \r\n\r\n<P>Ved bestemmelsen får amtsrådet mulighed for at indhente det </P>  \r\n\r\n<P>nødvendige materiale, som de private virksomheder er forpligtet </P>  \r\n\r\n<P>til at give, jf. § 18b. </P>  \r\n\r\n<P>Til nr. 5. </P>  \r\n\r\n<P>Formålet med bemyndigelsen er at give ministeren den fornødne </P>  \r\n\r\n<P>hjemmel til at sikre, at han til hver en tid kan opfylde </P>  \r\n\r\n<P>direktivets krav om, at nærmere angivne anlægskategorier skal </P>  \r\n\r\n<P>underkastes VVM-procedure, og at visse minimumsoplysninger skal </P>  \r\n\r\n<P>foreligge. De i bekendtgørelsen listede virksomheder vil, hvis </P>  \r\n\r\n<P>det i en konkret sag er nødvendigt for at foretage den </P>  \r\n\r\n<P>miljømæssige vurdering, være forpligtet til at afgive yderligere </P>  \r\n\r\n<P>oplysninger. Ministeren kan også bestemme hvilke konkrete anlæg, </P>  \r\n\r\n<P>der kan fritages for VVM-proceduren. Ministeren kan endelig </P>  \r\n\r\n<P>bestemme, at et anlæg, der ikke er omfattet af bekendtgørelsen, </P>  \r\n\r\n<P>skal underkastes proceduren. </P>  \r\n\r\n<P>Bekendtgørelsen vil blive forhandlet med berørte ministerier og </P>  \r\n\r\n<P>organisationer. </P>  \r\n\r\n<P>Anlæg, der vedtages i enkeltheder ved lov, er direkte undtaget. Når </P>  \r\n\r\n<P>det i det konkrete tilfælde besluttes, at anlægget skal fremmes </P>  \r\n\r\n<P>gennem en fastlæggelse i enkeltheder i særlig lov, fastslås det i </P>  \r\n\r\n<P>den foreslåede § 18 b, at anlægget ikke skal omfattes af den i </P>  \r\n\r\n<P>lovforslaget angivne procedure. Baggrunden er, at det i </P>  \r\n\r\n<P>direktivet er antaget, at de krævede vurderinger vil blive </P>  \r\n\r\n<P>foretaget i forbindelse med lovgivningsproceduren. </P>  \r\n\r\n<P>Til § 2 </P>  \r\n\r\n<P>Til nr. 1 </P>  \r\n\r\n<P>Den foreslåede bestemmelse svarer til forslaget i § 1, nr. 2. </P>  \r\n\r\n<P>Til nr. 2. </P>  \r\n\r\n<P>Den foreslåede bestemmelse svarer til forslaget i § 1, nr. 3. </P>  \r\n\r\n<P>Til nr. 3 </P>  \r\n\r\n<P>Den foreslåede bestemmelse svarer til forslaget i § 1, nr. 4. </P>  \r\n\r\n<P>Til nr. 4. </P>  \r\n\r\n<P>Den foreslåede bestemmelse svarer til forslaget i § 1, nr. 5. </P>  \r\n\r\n<P>Til § 3 </P>  \r\n\r\n<P>Bestemmelsen ophæves, idet formålet er opfyldt med de foreslåede </P>  \r\n\r\n<P>ændringer i lands- og regionplanlovene. </P>  \r\n\r\n<P>Til § 4 </P>  \r\n\r\n<P>Det foreslås, at lovændringerne træder i kraft på den dato, hvor </P>  \r\n\r\n<P>direktivet skal være efterkommet, dvs. den 3. juli 1988, tre år </P>  \r\n\r\n<P>efter at direktivet er meddelt medlemsstaterne. </P>  \r\n\r\n<P>Bilag </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00212"
        },
        {
            "displayName": "Entydig dokumentidentifikation",
            "displayValue": "CL004854"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "212"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}