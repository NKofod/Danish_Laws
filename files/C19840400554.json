{
    "id": 55520,
    "title": "Vedr. kondenserende kedler.",
    "documentTypeId": "200",
    "isSagsforlobPeriodValid": false,
    "shortName": "SKR nr 4005 af 25/06/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedr. kondenserende kedler. </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser (bygningsmyndigheden) </P>  \r\n\r\n<P> Vedr. kondenserende kedler. </P>  \r\n\r\n<P>Energikrisen har skabt stor interesse for fyringsanlæg med stor  \r\n\r\n virkningsgrad, og en række nye kedelkonstruktioner er fremkommet i de seneste  \r\n\r\n par år. En af disse konstruktioner er den såkaldte kondenserende kedel, som  \r\n\r\n er karakteristisk ved en lav røgtemperatur og et surt kondensat, der dannes  \r\n\r\n ved fortætning af røgens vandindhold såvel i kedel som i skorsten. </P>  \r\n\r\n<P>Afledningen af dette kondensat vil almindeligvis skulle ske ved tilledning  \r\n\r\n til ejendommens eksisterende afløbssystem. I henhold til reglerne i  \r\n\r\n miljøministeriets bekendtgørelse nr. 174 af 29. marts 1974 om behandling af  \r\n\r\n sager om tilførsel af spildevand til vandløb, søer eller havet mv. skal  \r\n\r\n tilladelse til tilslutning af spildevand til offentlige og private  \r\n\r\n spildevandsanlæg indhentes hos kommunalbestyrelsen. </P>  \r\n\r\n<P>I henhold til bygningsreglement-1982 skal afløbsinstallationer udføres i  \r\n\r\n overensstemmelse med Dansk Ingeniørforenings norm for afløbsinstallationer  \r\n\r\n (DS 432). I henhold til normen er det ikke tilladt at aflede stoffer i  \r\n\r\n koncentrationer, som kan skade afløbssystemet, og spildevandet skal derfor i  \r\n\r\n sådanne tilfælde passere en egnet udskiller eller neutralisator. </P>  \r\n\r\n<P>Byggestyrelsen skal efter at have gennemgået disse problemer med  \r\n\r\n miljøstyrelsen meddele følgende: </P>  \r\n\r\n<P>Ved små kondenserende kedlers udledning af kondensat til et offentligt  \r\n\r\n ledningssystem vil tilledningen af kondensatet næppe have betydning hverken  \r\n\r\n kvantitativt eller kvalitativt. Kondensattilførslen vil være ubetydelig i  \r\n\r\n forhold til en ejendoms samlede spildevandsmængde, og i hovedledningerne vil  \r\n\r\n der ske en opblanding med det øvrige spildevand, således at risikoen for  \r\n\r\n nedbrydning af ledningssystemet herved elimineres. </P>  \r\n\r\n<P>Derimod vil udledning af kondensat i en ejendoms interne afløbssystem i  \r\n\r\n almindelighed ikke være acceptabelt. Kondensatet skal neutraliseres forinden  \r\n\r\n udledningen, og der skal i forbindelse med neutralisationen være etableret et  \r\n\r\n kontrol-sikkerhedssystem, der overvåger kondensatet, og som træder i  \r\n\r\n funktion, hvis den driftsmæssige kontrol svigter. </P>  \r\n\r\n<P>Disse betingelser lægges til grund ved udstedelse af boligministeriets  \r\n\r\n VA-godkendelser af kondenserende kedler. Kondensat fra VA-godkendte  \r\n\r\n kondenserende kedler kan derfor udledes til afløbssystemet på de i  \r\n\r\n godkendelsen angivne betingelser, uden at der skal ske speciel behandling i  \r\n\r\n henhold til miljøministeriets forannævnte bekendtgørelse nr. 174. </P>  \r\n\r\n<P>Byggestyrelsen er iøvrigt blevet opmærksom på, at udviklingen af  \r\n\r\n kondenserende kedler, der kan forsynes med henholdsvis gulflammebrændere  \r\n\r\n eller blåflammebrændere, har skabt en vis usikkerhed om, hvorvidt sådanne  \r\n\r\n anlæg skal tilsluttes en skorsten eller anden form for aftræk. </P>  \r\n\r\n<P>Da blåflammebrændere under visse driftsbetingelser kan give sodbelægninger  \r\n\r\n i kedel og skorsten på linie med gulflammebrændere, skal byggestyrelsen  \r\n\r\n derfor præcisere, at kondenserende kedler skal tilsluttes en skorsten, der er  \r\n\r\n undergivet tilsyns- og rensningspligt. </P>  \r\n\r\n<P>I det omfang der som følge af en kedels særlige konstruktion og  \r\n\r\n driftsforhold stilles særlige krav til skorstenen, dvs. krav der afviger fra  \r\n\r\n de generelle krav i bygningsreglement-1982, vil disse krav fremgå af  \r\n\r\n MK-godkendelsen af den pågældende kedel. </P>  \r\n\r\n<P>Pdv </P>  \r\n\r\n<P>eb </P>  \r\n\r\n<P>H. M. Henningsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840400554"
        },
        {
            "displayName": "Entydig dokumentidentifikation",
            "displayValue": "CM014410"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/01/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4005"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "25/06/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "By. 3.kt. j.nr. 723-10-03-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}