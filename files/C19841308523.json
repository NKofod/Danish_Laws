{
    "id": 79535,
    "title": "INSTRUKS OM DEN PRAKTISERENDE DYRLÆGES OPGAVER OG PLIGTER VED MISTANKE OM MUND- OG KLOVESYGE M.V. ",
    "documentTypeId": "680",
    "isSagsforlobPeriodValid": false,
    "shortName": "INS nr 13085 af 10/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>INSTRUKS OM DEN PRAKTISERENDE DYRLÆGES OPGAVER  \r\n\r\n OG PLIGTER VED MISTANKE OM MUND- OG KLOVESYGE M.V. </H1>  \r\n\r\n<P></P>  \r\n\r\n<BR>  \r\n\r\n<P>Denne instruks omhandler følgende sygdomme: Mund- og klovesyge, Smitsom  \r\n\r\n blæreudslet hos svin, Vesikulær stomatitis, Svinepest og Overførbar  \r\n\r\n gastroenteritis (TGE). </P>  \r\n\r\n<P>Hvis en dyrlæge modtager anamnestiske oplysninger om dyr med symptomer,  \r\n\r\n der kan give anledning til mistanke om forekomst af nogen af de ovennævnte  \r\n\r\n sygdomme, skal der uopholdeligt aflægges besøg i den pågældende besætning.  \r\n\r\n Inden en klinisk undersøgelse af dyret/dyrene foretages skal følgende  \r\n\r\n iagttages: </P>  \r\n\r\n<P CLASS=PUNKT> <B>1.</B> Praksisbilen parkeres i god afstand fra  \r\n\r\n staldområdet. </P>  \r\n\r\n<P CLASS=PUNKT> <B>2.</B> Dyrlægen ifører sig egnet beskyttelsesdragt, der  \r\n\r\n kan være engangsbeklædning eller bestå af materiale, der tåler rengøring og  \r\n\r\n desinfektion, og som mindst skal omfatte støvler, overtræksdragt, hue og  \r\n\r\n handsker. Fra praksisbilen må kun medtages instrumenter og hjælpemidler, der  \r\n\r\n skønnes nødvendige for den kliniske undersøgelse. </P>  \r\n\r\n<P CLASS=PUNKT> <B>3.</B> I forbindelse med den kliniske undersøgelse bør  \r\n\r\n staldområder og privat beboelse kun betrædes i det omfang det skønnes absolut  \r\n\r\n nødvendigt for en korrekt og hurtig gennemførelse af undersøgelsen og den  \r\n\r\n efterfølgende anmeldelsesprocedure. </P>  \r\n\r\n<P>Hvis en mistanke ved den kliniske undersøgelse ikke kan afkræftes eller  \r\n\r\n hvis dyrlægen iøvrigt i forbindelse med praksisarbejde får mistanke om  \r\n\r\n forekomst af nogen af de ovenfor nævnte sygdomme, skal dyrlægen straks  \r\n\r\n underrette kredsdyrlægen eller Veterinærdirektoratet om sine fund og opgive  \r\n\r\n nøjagtig adresse på ejendommen, ejerens navn og telefonnummer samt det  \r\n\r\n omtrentlige antal dyr på ejendommen fordelt på dyrearter. </P>  \r\n\r\n<P CLASS=PUNKT> <B>4.</B> Dyrlægen skal desuden foranledige, at al transport  \r\n\r\n til og fra ejendommen standses (mælkebil, foderstofbil etc.) samt påbyde, at  \r\n\r\n ingen personer, der befinder sig på ejendommen, må forlade denne - og at  \r\n\r\n ingen personer udefra må komme på ejendommen. </P>  \r\n\r\n<P>Hvis der findes løsgående hunde, katte eller fjerkræ på ejendommen, skal  \r\n\r\n dyrlægen påbyde, at disse indfanges og holdes indespærrede. </P>  \r\n\r\n<P CLASS=PUNKT> <B>5.</B> Når den kliniske undersøgelse af dyret/dyrene er  \r\n\r\n afsluttet, skal dyrlægen foretage en omhyggelig rengøring og desinfektion af  \r\n\r\n instrumenter, hjælpemidler og beklædningsgenstande. Anvendte  \r\n\r\n engangsmaterialer kasseres. Hænder og ansigt vaskes. Til desinfektion af  \r\n\r\n instrumenter, hjælpemidler, beklædningsgenstande og hænder anvendes en 2  \r\n\r\n promille natriumhydroxydopløsning eller et andet efter aftale med  \r\n\r\n Veterinærdirektoratet anvendeligt desinfektionsmiddel. </P>  \r\n\r\n<P CLASS=PUNKT> <B>6.</B> Dyrlægen forbliver på ejendommen indtil  \r\n\r\n kredsdyrlægen ankommer medmindre der foreligger en anden aftale herom med  \r\n\r\n kredsdyrlægen eller Veterinærdirektoratet. </P>  \r\n\r\n<P CLASS=PUNKT> <B>7.</B> Dyrlægen skal herefter køre direkte hjem. Er  \r\n\r\n dyrlægen medlem af en større praksis/gruppe med flere dyrlæger, skal dyrlægen  \r\n\r\n køre direkte til sit private hjem og således undgå smittefarlig samkvem med  \r\n\r\n praksisenhedens/gruppens øvrige dyrlæger samt enhedens/gruppens eventuelle  \r\n\r\n fælles udstyr og faciliteter. Ved hjemkomsten rengøres og desinficeres  \r\n\r\n praksisbilen og dennes indhold ligesom alt tøj, der har været anvendt på  \r\n\r\n ejendommen vaskes/renses og desinficeres. </P>  \r\n\r\n<P>Herudover skal dyrlægen gå i bad. </P>  \r\n\r\n<P CLASS=PUNKT> <B>8.</B> Inden for de næste 48 timer, efter at ejendommen er  \r\n\r\n forladt, må dyrlægen hverken direkte eller indirekte have kontakt til dyr,  \r\n\r\n der kan angribes af den mistænkte sygdom, medmindre mistanken i mellemtiden  \r\n\r\n er afkræftet af kredsdyrlægen eller Veterinærdirektoratet. </P>  \r\n\r\n<P>Instruksen træder i kraft den 1. maj 1984 og samtidig hermed ophæves  \r\n\r\n cirkulæret af 5. marts 1946 til de praktiserende dyrlæger vedrørende  \r\n\r\n bekæmpelse af mund- og klovesyge samt Veterinærdirektoratets instruks af 13.  \r\n\r\n januar 1983 for dyrlæger, der ved besætningsbesøg får mistanke om tilfælde af  \r\n\r\n mund- og klovesyge. </P>  \r\n\r\n<P>Erik Stougaard </P>  \r\n\r\n<P>/J. M. Westergaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841308523"
        },
        {
            "displayName": "Entydig dokumentidentifikation",
            "displayValue": "CM038748"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/11/2006"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13085"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "10/04/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}