{
    "id": 62744,
    "title": "Skattedirektoratets cirkulæreskrivelse vedrørende endelig vejledning angående skyldrådenes erklæringer i klagesager til landsskatteretten. OBS: Skattedepartementet har ikke læst korrektur på retsforskriften endnu. ",
    "documentTypeId": "210",
    "isSagsforlobPeriodValid": false,
    "shortName": "CIS nr 18130 af 20/09/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattedirektoratets cirkulæreskrivelse  \r\n\r\n vedrørende endelig vejledning angående skyldrådenes erklæringer i klagesager  \r\n\r\n til landsskatteretten. OBS: Skattedepartementet har ikke læst korrektur på  \r\n\r\n retsforskriften endnu. </H1>  \r\n\r\n<P></P>  \r\n\r\n<BR>  \r\n\r\n<P>I denne cirkulæreskrivelse gives en vejledning til skyldrådene om  \r\n\r\n udformning af erklæringer til landsskatteretten i klagesager. Cirkulæret  \r\n\r\n afløser direktoratets foreløbige vejledning af 21. juli 1982. </P>  \r\n\r\n<P>Som bilag 1 er vedhæftet diverse eksempler. </P>  \r\n\r\n<P>Som bilag 2 er vedhæftet statsskattedirektoratets skrivelse af 21. juli  \r\n\r\n 1982 indeholdende forslag til standardbegrundelser ved skyldrådenes egen  \r\n\r\n klagebehandling. </P>  \r\n\r\n<P>Skyldrådets erklæringer og indstillinger i klagesager til  \r\n\r\n landsskatteretten afgives af skyldrådsformanden på slykdrådets vegne. </P>  \r\n\r\n<P>I erklæringen skal skyldrådet udtale sig om de forhold, der skønnes at  \r\n\r\n være af betydning for bedømmelsen af ejendommens ansættelse. Der må herunder  \r\n\r\n tages stilling til de i klagen anførte synspunkter og argumenter. Hvis der i  \r\n\r\n kalgen er fremdraget andre ejendomme til sammenligning, bør der i erklæringen  \r\n\r\n ligeledes tages stilling til disses ansættelser, og det må i det hele påses,  \r\n\r\n at der i skyldrådets erklæring tages stilling til samtlige de af klageren  \r\n\r\n rejste indsigelser mod vurderingen. </P>  \r\n\r\n<P>Skyldrådets begrundelse skal også gives i de indstillinger, hvor rådet  \r\n\r\n giver ejer medhold i klagen. </P>  \r\n\r\n<P>De for hver sag relevante oplysninger formuleres ved udfyldelse af  \r\n\r\n rubrikkerne i et af de af landsskatteretten udarbejdede 5 typer  \r\n\r\n erklæringsskemaer. </P>  \r\n\r\n<P>Man bør være opmærksom på, at i og med oversendelsen af erklæringen fra en  \r\n\r\n myndighed til en anden er skyldrådets erklæring omfattet af lov om  \r\n\r\n offentlighed i forvaltningen. </P>  \r\n\r\n<P> Generelle bemærkninger vedrørende de enkelte rubrikkers udfyldelse. </P>  \r\n\r\n<P>Angående &#187;Klagers påstand&#171; angives her, hvilke ansættelser  \r\n\r\n klagen omfatter samt klagens påstand vedrørende disse ansættelser. </P>  \r\n\r\n<P>For eksempel: Grundværdien pr. 1. april 1981 påklages til forhøjelse. </P>  \r\n\r\n<P>Eller: Ejendomsværdien pr. 1. april 1981 påklages til nedsættelse og  \r\n\r\n fradraget i grundværdien for forbedringer til forhøjelse. </P>  \r\n\r\n<P>I forbindelse med datoen for skyldrådets besigtigelse af ejendommen  \r\n\r\n anføres, hvem der ud over skyldrådets repræsentanter var til stede ved  \r\n\r\n besigtelsen. </P>  \r\n\r\n<P>For eksempel: Ejer foreviste ejendommen. Klager, revisor NN, var ikke til  \r\n\r\n stede ved besigtigelsen. </P>  \r\n\r\n<P>Eller: Trods skriftlig advisering traf man ingen hjemme, hvorfor  \r\n\r\n ejendommen kun er besigtiget udefra. </P>  \r\n\r\n<P>Rubrik I: </P>  \r\n\r\n<P>Bør uanset hvilke ansættelser klagen omfatter udfyldes fuldt ud med  \r\n\r\n samtlige ansættelser, fordelinger samt omregningsfaktor. </P>  \r\n\r\n<P>Rubrik II: </P>  \r\n\r\n<P>Der gøres rede for ejendommens beliggenhed (eventuelt med en kort  \r\n\r\n beskrivelse af kvarteret), faktiske anvendelse, retlige udnyttelsesmulighed  \r\n\r\n og zonesta~ tus med en redegørelse for de bestemmelser, der ifølge §  \r\n\r\n 15-rammer, lokalplaner samt byplanvedtægter gælder for området. Man kan ikke  \r\n\r\n nøjes med blot at henvise til de vedlagte planer. </P>  \r\n\r\n<P>For landbrugsejendomme beskrives ejendommens arrondering, jordstykkernes  \r\n\r\n indbyrdes beliggenhed samt beliggenheden i forhold til bygningerne,  \r\n\r\n vejforhold, arealernes facon og terrænforhold. For driftsbygningernes  \r\n\r\n vedkommende oplyses om de har en hensigtsmæssig eller uhensigtsmæssig  \r\n\r\n indbyrdes placering (gælder også for fabriks- og lagerejendomme). </P>  \r\n\r\n<P>For parcel- og sommerhuse kan der ligeledes gøres rede for bebyggelsens  \r\n\r\n placering på grunden. </P>  \r\n\r\n<P>For eksempel: </P>  \r\n\r\n<P>Bebyggelsen ligger tilbagetrukket på grunden. </P>  \r\n\r\n<P>Bebyggelsens placering er ikke til hinder for yderligere udstykning (stor  \r\n\r\n grund med flere byggeretter). </P>  \r\n\r\n<P>Bebyggesen er placeret midt på grunden, således at yderligere udstykning  \r\n\r\n ikke er mulig (stor grund med flere byggeretter). Bruges i de tilfælde, hvor  \r\n\r\n bebyggelsens placering ved ansættelsen af ejendomsværdien. Det bemærkes  \r\n\r\n herved, at bebyggelsens placering er uden betydning for ansættelsen af  \r\n\r\n grundværdien. </P>  \r\n\r\n<P>For landbrugsejendomme specificeres det samlede grundareal efter dets  \r\n\r\n anvendelse (ager, eng, skov m.v.), og i forbindelse hermed den del heraf, der  \r\n\r\n benyttes rent landbrugsmæssigt (samlet areal minus skov, frugtplantager,  \r\n\r\n mose, naturarealer, søer, veje samt byzonearealer). Herefter anføres den  \r\n\r\n gennemsnitlige landbrugsmæssige ha- pris for både grundværdi og  \r\n\r\n ejendomsværdi. </P>  \r\n\r\n<P>Landbrugsmæssig grundværdi: Grundværdi ialt reduceret med værdien af de  \r\n\r\n arealer, der ikke indgår i beregningen af det rent landbrugsmæssigt benyttede  \r\n\r\n areal. </P>  \r\n\r\n<P>Landbrugsmæssig ejendomsværdi: Ejendomsværdi ialt reduceret med værdien af  \r\n\r\n de arealer, der ikke indgår i beregningen af det rent landbrugsmæssigt  \r\n\r\n benyttede areal. Differencebeløb § 14, stk. 6, skal ligeledes fratrækkes.  \r\n\r\n</P>  \r\n\r\n<P>Rubrik III </P>  \r\n\r\n<P>og Rubrik IV: </P>  \r\n\r\n<P>Her anføres ændringer i eller supplerende oplysninger til det i  \r\n\r\n basiskortet anførte for henholdsvis beboelses- og driftsbygninger tillige med  \r\n\r\n oplysninger om bygningernes generelle standard og vedligeholdelsestilstand  \r\n\r\n samt om man har anvendt og/eller ændret fravigelseskoder. </P>  \r\n\r\n<P>Der gives en fyldestgørende beskrivelse af de enkelte bygningers hele  \r\n\r\n fremtræden, om der er udnyttet loft, ruminddeling, anvendte materialer til  \r\n\r\n f.eks. mure, tag, gulv og loft, isolering, flisebeklædning, inventar i køkken  \r\n\r\n og badeværelse, enkelte eller dobbelte eller termoruder, særligt udstyr m.v.  \r\n\r\n</P>  \r\n\r\n<P>For driftsbygninger, fabriks- og lagerbygninger oplyses endvidere om der  \r\n\r\n er ventilation, lofts art (bræddeloft, brandsikret loft m.v.), samt en  \r\n\r\n beskrivelse af indretning, udstyr og bygningernes indbyrdes beliggenhed  \r\n\r\n (gerne med skitse) samt en bedømmelse af bygningernes egnethed og  \r\n\r\n anvendelighed i produktionen. </P>  \r\n\r\n<P>Rubrik V: </P>  \r\n\r\n<P>Der redegøres for andre forhold af betydning for forskelsværdien: </P>  \r\n\r\n<P>For eksempel: Beplantning, hegn, pilotering, pladsbelægning, asfalteret  \r\n\r\n tilkørselsvej m.m. </P>  \r\n\r\n<P>For landbrugsejendomme anføres silokapacitet (lagersiloer, plansiloer og  \r\n\r\n gastætte siloer), ajlebeholdere, møddinganlæg, vandings- og dræningsanlæg  \r\n\r\n over/under middel, kulturtilstand over/under middel m.m. </P>  \r\n\r\n<P>For udlejningsejendomme anføres årlig lejeindtægt på vurderingstidspunktet  \r\n\r\n samt lejeværdi heraf af ejers egen bolig og af ejeren benyttede  \r\n\r\n erhvervslokaler. Til sammenligning hermed lejeindtægten ved 16.alm.vurdering.  \r\n\r\n</P>  \r\n\r\n<P>Rubrik VI: Der gøres rede for de vurderingstekniske beregninger, der  \r\n\r\n ligger til grund gor ansættelsen, herunder anvendte normtal, lejefaktorer,  \r\n\r\n kapitaliseringsfaktorer m.m. </P>  \r\n\r\n<P>For ejendomme med mange værdi- og funktionsmessige ensartede bygninger kan  \r\n\r\n specifikationen opdeles således: </P>  \r\n\r\n<P>Bygningskategori 1: Staldbygninger 1.200 kvadratmeter a 700 kr = 840.000  \r\n\r\n kr </P>  \r\n\r\n<P>Bygningskategori 2: Lagerbygninger 1.800 kvadratmeter a 400 kr = 720.000  \r\n\r\n kr </P>  \r\n\r\n<P>ect. </P>  \r\n\r\n<P>For landbrugsejendomme bemærkes, at tillægsparcelværdien alene indgår i  \r\n\r\n ejendomsværdiansættelsen, dersom den overstiger de driftsmæssige værdier.  \r\n\r\n Såfremt ejendomsværdien er ansat ud fra tillægsparcelværdien specificeres  \r\n\r\n denne. </P>  \r\n\r\n<P>Rubrik V: </P>  \r\n\r\n<P>Ejerlejligheder: </P>  \r\n\r\n<P>Rubrik VII: </P>  \r\n\r\n<P>Parcel- og sommerhuse: </P>  \r\n\r\n<P>Såfremt lejligheden, parcel- eller sommerhuset er handlet inden for de  \r\n\r\n sidste 5 år bør der i forbindelse med angivelsen af købesummen oplyses  \r\n\r\n størrelsen af den kontante udbetaling og størrelsen af eventuelle kontantlån.  \r\n\r\n</P>  \r\n\r\n<P>Rubrik VI: </P>  \r\n\r\n<P>Ejerlejligheder: </P>  \r\n\r\n<P>Rubrik VIII: </P>  \r\n\r\n<P>Parcel- og sommerhuse: </P>  \r\n\r\n<P>Rubrik IX: </P>  \r\n\r\n<P>Udlejningsejendomme: </P>  \r\n\r\n<P>Ved oplysninger om konstaterede salgspriser ved salg af sammenlignelige  \r\n\r\n ejendomme oplyses om den opgivne vurdering for de nævnte ejendomme er kontant  \r\n\r\n eller prioriteret. </P>  \r\n\r\n<P>Rubrik VII: </P>  \r\n\r\n<P>Ejerlejligheder, landbrugs- og gartneriejendomme: </P>  \r\n\r\n<P>Rubrik VIII: </P>  \r\n\r\n<P>Udlejningsejendomme, andre ejendomme: </P>  \r\n\r\n<P>Rubrik IX: </P>  \r\n\r\n<P>Parcel- og sommerhuse: </P>  \r\n\r\n<P>Her anføres oplysninger om eventuelle af klageren påberåbte  \r\n\r\n sammenligningsejendomme. Har sammenligningen generel karakter som f.eks. min  \r\n\r\n ejendom står højere end tilsvarende ejendomme i området, gives der en generel  \r\n\r\n karakteristik af området med oplysninger om der f.eks. er anvendt  \r\n\r\n fravigelseskoder. Er sammenligningsejendomme kontretiseret, gives der en kort  \r\n\r\n beskrivelse af ejendomme med oplysninger om, hvorpå afvigelserne i  \r\n\r\n ansættelserne beror (forskellig grundværdiområde, afvigelset i bygget areal,  \r\n\r\n udnyttet tagetage kontra uudnyttet tagetage m.m.) </P>  \r\n\r\n<P>Rubrik VIII: </P>  \r\n\r\n<P>Ejerlejligheder, landbrugs- og gartneriejendomme: </P>  \r\n\r\n<P>Rubrik IX: </P>  \r\n\r\n<P>Andre ejendomme: </P>  \r\n\r\n<P>Rubrik X: </P>  \r\n\r\n<P>Udlejningsejendomme, parcel- og sommerhuse: </P>  \r\n\r\n<P>Her anføres skyldsrådets konkluderende bemærkninger til den foretagne  \r\n\r\n ansættelse samt indstillingen til landsskatteretten om, hvorvidt ansættelsen  \r\n\r\n under hensyntagen til samtlige foreliggende oplysninger bør ændres og i  \r\n\r\n bekræftende fald til hvilket beløb, samt om dette bør medføre  \r\n\r\n konsekvensændringer af ikke påklagede ansættelser. </P>  \r\n\r\n<P>Landsskatterettens afgørelse skal som hovedregel alene angå de påklagede  \r\n\r\n ansættelser/vurderinger, men retten er uanset klagens indhold berettiget til  \r\n\r\n at optage ansættelsen/vurderingen i sin helhed til påkendelse. Der skal i  \r\n\r\n disse tilfælde, inden kendelse afsiges, gives ejeren og  \r\n\r\n statsskattedirektoratet lejlighed til inden for en frist på 4 uger at udtale  \r\n\r\n sig skriftligt om det ikke påklagede led af ansættelsen/vurderingen,  \r\n\r\n medmindre ændringen er en nødvendig konsekvens af rettens afgørelse med  \r\n\r\n hensyn til det pågældende punkt (bekendtgørelse af forretningsorden for  \r\n\r\n landsskatteretten af 27. februar 1979, § 11). </P>  \r\n\r\n<P>Hvis en ændring af en påklaget ansættelse vil medføre konsekvensændringer  \r\n\r\n for andre ikke påklagede ejendomme, bør det over for landsskatteretten  \r\n\r\n oplyses, at skyldrådet efterfølgende vil anmode statsskattedirektoratet om  \r\n\r\n bemyndigelse til at ændre ansættelsen for de omhandlede ejendomme. Det  \r\n\r\n bemærkes herved, at statsskattedirektoratet efter indførelsen af  \r\n\r\n årsreguleringer vil være meget tilbageholdende med at give bemyndigelser til  \r\n\r\n efterfølgende revisioner efter 1. januar 1983 i tilfælde, hvor en ændring er  \r\n\r\n til ugunst for ejer, idet sådanne ændringer sædvanligt får fremtidig  \r\n\r\n skattemæssig virkning og revisionen derfor vil være uden betydning. </P>  \r\n\r\n<P>Skyldrådet kan ikke indgå forlig med klageren om ændring af en påklaget  \r\n\r\n ansættelse, men er parterne enige om ændringen, bør det fremgå af  \r\n\r\n indstillingen til landsskatteretten. </P>  \r\n\r\n<P>Ved klagefrafald skal klageren med sin underskrift på orginalskrivelsen  \r\n\r\n til landsskatteretten bekræfte klagefrafald, F.eks.: Klagen frafaldes. Dato.  \r\n\r\n Underskrift. </P>  \r\n\r\n<P>A. Bernth Pedersen </P>  \r\n\r\n<P>/A. Dalsgaard Sørensen </P>  \r\n\r\n<P> Bilag 1. </P>  \r\n\r\n<P> Eksempler for parcelhuse på udfyldelse af rubrik II punkt 2 </P>  \r\n\r\n<P> vedrørende ejendomens retslige udnyttelsesmulighed: </P>  \r\n\r\n<P>Ifølge § 15-rammer for ..... kommune er ejendommen beliggende i område nr.  \r\n\r\n ...., der er udlagt til boligformål og bebyggelig til offentlige formål samt  \r\n\r\n mindre butikker og andre erhvervstyper, der kan indpasses i området uden  \r\n\r\n genevirkninger for omgivelserne. Bebyggelsen må højst opførres i 2 etager og  \r\n\r\n bebyggelsesprocenten må ikke overstige 25 for parcelhuse. </P>  \r\n\r\n<P>Ejendommen er ifølge § 15-rammerne for ..... kommune beliggende i område  \r\n\r\n nr. ...., for hvilket der henvises til partiel byplanvedtægt nr...(godkendt i  \r\n\r\n .... måned 19..), ifølge hvilken ejendommen er beliggende i byggeområde ....  \r\n\r\n udlagt til åben lav beboelse. Bebyggelse må højst opføres i 2 etager, og  \r\n\r\n bebyggelsesprocenten må ikke overstige 25 for parcelhuse og 35 for rækkehuse  \r\n\r\n og lignende. </P>  \r\n\r\n<P>Ifølge lokalplan nr... for ..... kommune, endelig vedtaget den ..19.., er  \r\n\r\n ejendommen beliggende i ..... o.s.v. </P>  \r\n\r\n<P> Eksempel for landbrugsejendomme på udfyldelse af rubrik II, pkt.3, </P>  \r\n\r\n<P> Vedrørende ejendommens arrondering: </P>  \r\n\r\n<P>Arronderingen er god, og jorden er nogenlunde plan. En mindre eng- og  \r\n\r\n skovparcel på ca. 0,3 ha ligger et godt stykke fra gården. Ejeren, der er  \r\n\r\n enig i arealspecifikationen, påviste er bredt bælte på ca. 10 ha, der  \r\n\r\n gennemskærer arealet øst-vest. Boniteten viste sig her ved flere graveprøver  \r\n\r\n at være lidt mere varieret og stenet end restarealet. Man fandt herefter, at  \r\n\r\n grundværdispecifikationen var dækkende. </P>  \r\n\r\n<P> Eksempler på bygningsbeskrivelse: Landbrugsejendomme. </P>  \r\n\r\n<P>Stuehuset, der er nyopført i 1978 efter brand, er opført af røde teglsten  \r\n\r\n med sort eternittag og omfatter et bebygget areal på 120 kvadratmeter. Huset  \r\n\r\n indeholder vindfang, entre, rumeligt moderne spisekøkken i naturtræ,  \r\n\r\n vinkelstue, soveværelse, 2 kamre, badeværelse med kar og bruseniche og  \r\n\r\n gæstetoilet. Der er naturtræsdøre, faste tæpper og termoruder overlat i  \r\n\r\n huset, og på badeværelse og gæstetoilet er der klinker på vægge og gulve.  \r\n\r\n Huset er velisoleret og elopvarmet. </P>  \r\n\r\n<P>Stuehuset er opført i 188 af teglsten, tækket med et nyere tag af  \r\n\r\n eternitplader og har et bebygget areal på 120 kvadratmeter i eet plan. Huset  \r\n\r\n har malede vinduesrammer med gamle enkeltglasvinduer, dog er enkelte vinduer  \r\n\r\n forsynet med forsatsvinduer. Huset er uisoleret og opvarmes ved hjælp af  \r\n\r\n petroleumskakkelovne. </P>  \r\n\r\n<P>Beboelsen indeholder en meget stor stue, en mindre stue, soveværelse,  \r\n\r\n spisekøkken (almindeligt køkken med malet træværk), pulterum og bryggers. Der  \r\n\r\n er trægulve overalt i huset, bortset fra køkkengulvet, der er belagt med  \r\n\r\n linoleum. </P>  \r\n\r\n<P>Ejendommens driftsbygninger er fritliggende med undtagelse af en farestald  \r\n\r\n på 170 kvadratmeter, der er opført af rød-gul marmorede teglsten (hulmur) med  \r\n\r\n gavltrekant af træ og tag af asbest. Stalden, der opringelig stammer fra  \r\n\r\n 1870, er indrettet hensigtsmæssigt med isolerede lejer og forholds nyt  \r\n\r\n inventar. Farestalden er sammenbygget med garage, hønsehus m.m. på ialt 90  \r\n\r\n kvadratmeter. Garagen er af samme kvalitet som ovennævnte staldbygning;  \r\n\r\n hertil hønsehus opført af gasbeton med tag af eternit. Fedesvinestalden er på  \r\n\r\n 185 kvadratmeter, fra 1963 og opført i teglsten med tag af asbest. Stalden  \r\n\r\n har lejer isoleret med leca og indrettet med fælles fodergang, vandventiler i  \r\n\r\n forværk som rensegang. Laden, der ifølge klageskrivelsen til  \r\n\r\n landsskatteretten er på 185 kvadratmeter og fra 1943, er opført at teglsten  \r\n\r\n med tag af asbest. Bygningen har fast gulv og rummer kornsiloer til 900 hkg  \r\n\r\n korn samt tørresilo til 100 hkg korn. Maskinhuset, der er på 200  \r\n\r\n kvadratmeter, er i 1976 opført at stålbuer beklædt med aluminiumsplader og  \r\n\r\n med tag af asbest. Bygningen er uden fast bund. Opførelsesomkostningerne i  \r\n\r\n 1976 udgjorde 36.000 kr. (kontantpris). </P>  \r\n\r\n<P>Driftsbygningerne omfatter stald- og ladebygning på 336 kvadratmeter (21 x  \r\n\r\n 16) opført i 1976 af røde sten og tækket med asbest. Staldbygningen på 168  \r\n\r\n kvadratmeter er indrettet som kombineret so- og fedesvinestald. Stierne, der  \r\n\r\n er uden rensegang, er indrettet med automatisk rundtrugsfodring. Laden udgør  \r\n\r\n den resterende del af bygningen 168 kvadratmeter). Endvidere forefindes et  \r\n\r\n maskinhus på 72 kvadratmeter, opført i 1950 af træ samt et opbevaringshus på  \r\n\r\n 32 kvadratmeter af letbeton, ligeledes i 1950. Derudover forefindes en i 1980  \r\n\r\n opført trægarage på 40 kvadratmeter. </P>  \r\n\r\n<P>Der er i 1980 opført en uisoleret foderstald på 600 kvadratmeter af  \r\n\r\n stålbuer med træbeklædning og tag af eternit. Foderstalden, der er med fast  \r\n\r\n bund, er i midten indrettet til grovfoderopbevaring og langs siderne kan  \r\n\r\n kreaturer i løsdrift fodres. </P>  \r\n\r\n<P>Jordens tillægsparcelværdi overstiger værdien af driftsbygningerne og  \r\n\r\n indgår i stedet for denne i ejendomsværdien med følgende beløb: </P>  \r\n\r\n<PRE>  \r\n\r\n                            ha a ..........  \r\n\r\n                            ha a ..........  \r\n\r\n                            ha a ..........  \r\n\r\n                         Udlejningsejendomme.  \r\n\r\n</PRE>  \r\n\r\n<P>Ejendommen, en i 1920 opført 4-etages beboelsesejendom med en opgang,  \r\n\r\n indeholder 10 stk. 2-værelses lejlighed og er centralopvarmet. </P>  \r\n\r\n<P>Facaden er pudset og taget er tækket med tegl. Der er i 1978 isat nye  \r\n\r\n termoruder samt nye hoveddøre. Hovedtrappen fremtræder i pæn stand og er  \r\n\r\n belagt med linoleum med gummiforkanter. Ifølge BBR-udskrift forefindes kun 5  \r\n\r\n toiletter i ejendommen, og der er ingen badeværelser. I kælderen er  \r\n\r\n installeret moderne vaskeri. På bagtrappen, der er af træ, er der elektrisk  \r\n\r\n lys. </P>  \r\n\r\n<P>Ejendommen må, alderen taget i betragtning, anses for velholdt, dog er  \r\n\r\n bagtrappen i dårlig vedligeholdelsestilstand og brandsikring mangler.  \r\n\r\n  Parcelhuse. </P>  \r\n\r\n<P>Bebyggelsen, der ligger tilbagetrukket på grunden, består af et i 1971  \r\n\r\n opført parcelhus med et bebygget areal på 148 kvadratmeter samt fuld kælder.  \r\n\r\n</P>  \r\n\r\n<P>Ejendommen er opført af gule sten, tækket med eternitskifer, har  \r\n\r\n termoruder og blyindfattet ruder i 2 vinduer samt indgangspartiet. Huset er  \r\n\r\n velisoleret og er elopvarmet. </P>  \r\n\r\n<P>Stueetagen indholder entre, lang gang, stor opholdsstue med adgang til  \r\n\r\n overdækket terrasse, spisestue, stort moderne spisekøkken i lyst træ og  \r\n\r\n venylgulv, soveværelse og 2 kamre med indbyggede skabe. Envdidere er der 2  \r\n\r\n moderne badeværelser med henholdsvis kar og bruseniche. Der er naturtræsdøre,  \r\n\r\n træpladelofter og faste gulvtæpper overalt i stueetagen. Trappen til kælderen  \r\n\r\n har rå murstensvægge og er tæppebelagt. I kælderen forefindes grovkøkken,  \r\n\r\n viktualierum, sauna og i tilslutning hertil badeværelse med bruceniche og  \r\n\r\n moderne farvede vægfliser, ligesom i de øvrige 2 badeværelser. Der er  \r\n\r\n gipsonitpladelofter, naturtræsdøre og gulvene er belagt med trapper og  \r\n\r\n kliniker. Derudover forefindes garage i kælderen, der mod vejen fremtræder  \r\n\r\n som sturetage.  Fabriksejendomme. </P>  \r\n\r\n<P> Bebyggelsen omfatter fabriksbygning og villa. </P>  \r\n\r\n<P>Fabriksbygningen, der ligger tilbagetrukket på grunden og har pudsede  \r\n\r\n facader og tag af asbest, omfatter et bebygget areal på 967 kvadratmeter i 2  \r\n\r\n fulde etager samt 800 kvadratmeter loftetage er opført etapevis i 1924, 1934  \r\n\r\n og 1962. </P>  \r\n\r\n<P>Stueetagen, der udelukkende er indrettet til produktion, har rå vægge,  \r\n\r\n malede trælofter og betongulve i hovedparten af rummene. På 1. sal, der dels  \r\n\r\n anvendes til produktion, dels til lager, er der rå vægge, trægulve og  \r\n\r\n bjælkelofter. Endelig er loftetagen, som er uden opvarmning, indrettet til  \r\n\r\n lager. Bygningern er forsynet med dobbelte vinduer, og vedligeholdelsesstaden  \r\n\r\n forekommer god, alderen taget i betragtning. </P>  \r\n\r\n<P>Den tilhørende villa er opført i 1924/34 i røde sten med tegltag. Det  \r\n\r\n bebyggede areal udgør 128 kvadratmeter med 72 kvadratmeter tagetage og 98  \r\n\r\n kvadratmeter kælder. </P>  \r\n\r\n<P>Stueetagen indeholder entre, køkken og 4 kontorer, hvoraf 1 er udlejet til  \r\n\r\n et revisionsfirma. Der er dobbelte vinduer, tapetserede vægge,  \r\n\r\n mangehulsplader i lofterne og linileum på gulvene. Tagetagen, der er  \r\n\r\n indrettet til beboelse, er udlejet. Kælderen er tør og højloftet, og anvendes  \r\n\r\n til lager. </P>  \r\n\r\n<P>Den bygningsmæssige kvalitet og vedligeholdelsesstand forekommer jævn.  \r\n\r\n  Virksomheden, der er i god drift, omfatter følgende bygninger: </P>  \r\n\r\n<PRE>  \r\n\r\n 1.  Konservesfabrik opført 1956/57 af gule sten og tækket med  \r\n\r\n     eternit. Der er ca. 460 kvadratmeter kølerum, klinkegulv og  \r\n\r\n     vægfliser overalt i produktionshallerne. Det bebyggede areal  \r\n\r\n     udgør 1850 kvadratmeter, hvilket med 2 fulde etager og 670  \r\n\r\n     kvadratmeter udnyttet tagetage giver et samlet bruttoareal på ...  \r\n\r\n     4370 m2  \r\n\r\n 2.  Cykelskur opført i 1957 af træ  .......................... 130 m2  \r\n\r\n 3.  Garderobe- og badebygning opført i 1957 af gule sten med  \r\n\r\n     eternittag og er centralopvarmet  ........................ 400 m2  \r\n\r\n 4.  Kantine opført af gule sten med eternittag og er central-  \r\n\r\n     opvarmet  ................................................ 330 m2  \r\n\r\n 5.  Blæserhus opført i 1957 ..................................  25 m2  \r\n\r\n 6.  Kedelbygning og værksted opført i 1957 af gule sten med  \r\n\r\n     eternittag  .............................................. 696 m2  \r\n\r\n 6 B Gulstensmuret skorsten  \r\n\r\n 7.  Lagerbygning fra 1956 med både vægge og tag af eternit.  \r\n\r\n     Ingen isolering .......................................... 840 m2  \r\n\r\n 8.  Lagerbygning af 1957 med både vægge og tag af eternit.  \r\n\r\n     Isoleret  ................................................ 840 m2  \r\n\r\n 9.  Frysehus opført i 1958/60 af gule sten og tækket med  \r\n\r\n     eternit. Af det bebyggede areal på 1265 m2 udgøres  \r\n\r\n     1000 m2 af fryserum med en lofthøjde på ca. 3 m, hvil-  \r\n\r\n     ket giver et rumfang på 3000 m3 (Ifølge det oplyste  \r\n\r\n     utidssvarende)  ..........................................1265 m2  \r\n\r\n 10. Fabriksbygning fra 1969 opført i betonskelet. Konstruk-  \r\n\r\n     tion med ydermur af gule sten med built up tag. God  \r\n\r\n     lofthøjde og i det hele et moderne byggeri  ..............2158 m2  \r\n\r\n 11. Lagerbygning opført i 1972 af betonelementer. Asfalteret  \r\n\r\n     bund, god lofthøjde, og i det hele taget en solid og  \r\n\r\n     rummelig bygning  ........................................3100 m2  \r\n\r\n 12. Portnerloge opført i 1969 ................................  16 m2  \r\n\r\n 13. Mindre lager - mellembygning, opført i 1972. Isoleret .... 250 m2  \r\n\r\n 14. Moderne kontorbygning opført i 1969 af gule sten og tækket  \r\n\r\n     med sort eternit. Det bebyggede areal udgør 512 m2  \r\n\r\n     med 314 m2 kælder, der anvendes som arkiv. Kontorlokaler  \r\n\r\n     og lignende .............................................. 512 m2  \r\n\r\n     Arkiv .................................................... 314 m2  \r\n\r\n     Jfr. vedlagte bebyggelsesskitse.  \r\n\r\n</PRE>  \r\n\r\n<P>Bebyggelsen, en værkstedsbygning på ialt 1800 kvadratmeter, omfatter en  \r\n\r\n hal på 600 kvadratmeter opført i 1966 og en i 1969/70 tilbygget hal på 1200  \r\n\r\n kvadratmeter. </P>  \r\n\r\n<P>Værkstedshallerne er opført efter samme konstruktion med spændbetonskelet  \r\n\r\n og dobbeltstensmurede vægge med røde teglsten i facaden. Loftshøjden er ca. 5  \r\n\r\n m og betonelementernes spændvidde ca. 16 m. Lofterne er isoleret med  \r\n\r\n træbetonplader, og gulvene er af beton. Taget er forsynet med tagpap. </P>  \r\n\r\n<P>Hallerne, der er vedligeholdte og lyse, opvarmes med calorifere. Med  \r\n\r\n undtagelse af en toiletafdeling med 4 toiletter er der ikke foretaget nogen  \r\n\r\n rumopdeling, udover hvad der følger af bebyggelsen og mod den asfaltbelagte  \r\n\r\n gårdsplads, er der opført en læsserampe. Ejendommen er uden selvstændig el-  \r\n\r\n og kraftforsyning. </P>  \r\n\r\n<P>Bebyggelsen fremtræder i velholdt stand, og den bygningsmæssige kvalitet  \r\n\r\n må anses for god. </P>  \r\n\r\n<P>Bebyggelsen består af en hal på 1419 kvadratmeter opført i 1974 i ret høj  \r\n\r\n kvalitet. Den bærende konstruktion er laminerede træbuer. Der er asbesttag,  \r\n\r\n sidemure i rødt tegl og cementgulvbelægning med sædvanlig bæreevne for  \r\n\r\n truckkørsel. Der er almindelig isolering med batts i taget: Hallen benyttes  \r\n\r\n til maskinsnedkeri samt lager for træ og træproduktion og er af hensyn til  \r\n\r\n brandforhold adskilt i 2 dele. Der forefindes omfattende elinstallation,  \r\n\r\n forskellige rumopdelinger af brandhensyn samt gylvkanal til spånudsugning.  \r\n\r\n</P>  \r\n\r\n<P>Bebyggelsen er helt tidssvarende, fremtræder i velholdt stand og  \r\n\r\n kvaliteten er over gennemsnittet. Man finder således, at vejledning med  \r\n\r\n hensyn til bygningsværdien kan tages i de sædvanlige værdinormer for nye  \r\n\r\n industribygninger. </P>  \r\n\r\n<P>Ekstraudgifterne, som klageren fremfører, refererer til den store  \r\n\r\n elinstallation, forskellige rumopdelinger af brandhensyn samt gulvkanal til  \r\n\r\n spånudsugning, altså indretnings- og installationsugifter, der principielt  \r\n\r\n henføres under den faste ejendom. </P>  \r\n\r\n<P>Ejendommen, der er indrettet til trykkerivirksomhed, er vinkelbygget,  \r\n\r\n opført i 1977 af rødbrune sten med betonelementer under vinduespartierne, har  \r\n\r\n built-up tag og er forsynet med termoruder. </P>  \r\n\r\n<P>Bebyggelsen er opført i et plan og har et bebygget areal på 450  \r\n\r\n kvadratmeter, hvoraf ca. 130 kvadratmeter er indrettet med følgende: </P>  \r\n\r\n<P>Entre med klinkegulv, 36 kvadratmeter kontorlokaler, 26 kvadratmeter stort  \r\n\r\n konferencelokale, frokoststue på 26 kvadratmeter, garderober, 20 kvadratmeter  \r\n\r\n lager samt depotrum. Hovedparten af rummene har rå murstensvægge, faste  \r\n\r\n tæpper og gipsonitpladelofter. Den øvrige del af bygningen anvendes til  \r\n\r\n produktionsformål med tilhørende faciliteter og består af: </P>  \r\n\r\n<P>Garderobe, separat brusebad og toilet med rå murstensvægge, gang med  \r\n\r\n adgang til toiletter, lager, produktionshal, lyskopieringslokale,  \r\n\r\n ventilsationsrum samt mørkekammer. Denne del af bygningen har rå malede  \r\n\r\n vægge, gipsonitlofter og vinylgulve. Der er naturtræsdøre med bejsede karme  \r\n\r\n overalt. </P>  \r\n\r\n<P>bebyggelsen er utraditionel og af ret høj kvalitet. </P>  \r\n\r\n<P> Bilag 2. Standardbegrundel~ </P>  \r\n\r\n<P>ser til brug ved skyldrådenes klagebehandling. </P>  \r\n\r\n<P>Ved anvendelse af de nedenfor anførte standardbegrundelser vil det i langt  \r\n\r\n de fleste tilfælde være muligt af give en tilstrækkelig begrundelse for  \r\n\r\n skyldrådets afgørelse. </P>  \r\n\r\n<P>Standardbegrundelserne er først og fremmest tænkt anvendt ved  \r\n\r\n stadfæstelser. Hvis klager får medhold i sin klage, vil det normalt ikke være  \r\n\r\n nødvendigt at begrynde afgørelsen. Såfremt afgørelsen støttes på andre  \r\n\r\n forhold end de, der er nævnt af klager, bør dette dog fremgå af kendelsen.  \r\n\r\n</P>  \r\n\r\n<P>Hvis skyldrådet har besigtiget ejendommen i forbindelse med  \r\n\r\n klagebehandlingen kan der tilføjes en kort bemærkning herom, f.eks.  \r\n\r\n &#187;Ejendommen er besigtiget.&#171; </P>  \r\n\r\n<P>A. Konkrete forhold vedrørende ejendommen anført i klagen. </P>  \r\n\r\n<P CLASS=PUNKT> <B>1.</B> Der er ved ansættelsen taget hensyn til de i klagen  \r\n\r\n anførte forhold. </P>  \r\n\r\n<P CLASS=PUNKT> <B>2.</B> Der er efter skyldrådets skøn taget tilstrækkeligt  \r\n\r\n hensyn til de i klagen anførte forhold ved ansættelsen. </P>  \r\n\r\n<P CLASS=PUNKT> <B>3.</B> De i klagen anførte forhold giver efter skyldrådets  \r\n\r\n skøn ikke tilstrækkelig anledning til at ændre vurderingsrådets ansættelse.  \r\n\r\n</P>  \r\n\r\n<P CLASS=PUNKT> <B>4.</B> De i klagen anførte forhold har efter skyldrådets  \r\n\r\n skøn ingen betydning for ejendommens handelsværdi. </P>  \r\n\r\n<P CLASS=PUNKT> <B>5.</B> De i klagen nævnte støjgener er efter skyldrådets  \r\n\r\n skøn ikke så omfattende, at de har en påviselig indvirkning på grundværdien.  \r\n\r\n</P>  \r\n\r\n<P CLASS=PUNKT> <B>6.</B> På grund af de i klagen nævnte støjgener er  \r\n\r\n grundværdien ansat lidt lavere end for tilsvarende ejendomme i området.  \r\n\r\n Ansættelsen er efter skyldrådets skøn passende. </P>  \r\n\r\n<P>B.  Klager sammenligner ansættelsen med egen købspris, ansættelsen v  \r\n\r\n  16.alm.vurdering, ansættelsen af naboejendomme eller lignende. </P>  \r\n\r\n<P CLASS=PUNKT> <B>7.</B> Undersøgelser har vist, at vurderingsniveauet i  \r\n\r\n området er i god overensstemmelse med salgspriserne. Skyldrådet har ikke  \r\n\r\n fundet anledning til at ændre ansættelsen af Deres ejendom, der er vurderet  \r\n\r\n som tilsvarende ejendomme i området. (Ved sammenligning med egen købspris  \r\n\r\n m.v. - anvendes kun for enfamiliehuse, ejerlejligheder, sommerhuse og  \r\n\r\n landbrugsejendomme). </P>  \r\n\r\n<P CLASS=PUNKT> <B>8.</B> Ejendommen er vurderet som tilsvarende ejendomme i  \r\n\r\n området. Ansættelsen er efter skyldrådets skøn i overensstemmelse med  \r\n\r\n handelsværdien. (Ved sammenligning med egen købspris m.v - anvendes ved andre  \r\n\r\n ejendomstyper end de under nr. 7 nævnte). </P>  \r\n\r\n<P CLASS=PUNKT> <B>9.</B> Den procentvise forhøjelse i forhold til  \r\n\r\n 16.alm.vurdering varierer meget efter ejendomstype og beliggenhed og kan ikke  \r\n\r\n tillægges større betydning. En særlig stor eller lille forhøjelse kan  \r\n\r\n eventuelt skyldes en fejlagtig ansættelse ved 16.alm.vurdering. </P>  \r\n\r\n<P CLASS=PUNKT> <B>10.</B> Forskelsværdien er ingen selvstændig ansættelse,  \r\n\r\n men blot en benævnelse for forskellen mellem ejendomsværdi. Da  \r\n\r\n ejendomsværdien og grundværdien ansættes efter forskellige regler, vil  \r\n\r\n forskelsværdien ikke altid være udtryk for værdien af bebyggelsen. (Hvis  \r\n\r\n klager argumenterer for at forskelsværdien er mindre end bygningernes værdi).  \r\n\r\n</P>  \r\n\r\n<P CLASS=PUNKT> <B>11.</B> Efter skyldrådets skøn er ejendomsværdien passende  \r\n\r\n ansat. I en periode med faldende ejendomspriser kan værdien af ejendomens  \r\n\r\n bebyggelse ikke forventes at følge udviklingen i byggeomkostningerne. En  \r\n\r\n ringe forhøjelse (et fald) i forskelsværdien kan eventuelt skyldes en  \r\n\r\n fejlagtig ansættelse af ejendoms- og/eller grundværdien ved 16.alm.vurdering.  \r\n\r\n I øvrigt bemærkes, at forskelsværdien ikke en en selvstændig ansættelse og  \r\n\r\n ikke nødvendigvis er udtryk for bygningsværdien. (Hvis klager argumenterer ud  \r\n\r\n fra udviklingen i forskelsværdien fra 16.alm.vurdering). </P>  \r\n\r\n<P CLASS=PUNKT> <B>12.</B> Skyldrådet har fundet, at der et passende forhold  \r\n\r\n mellem ansættelsen af Deres ejendom og de i Deres klage nævnte  \r\n\r\n sammenligningsejendomme. </P>  \r\n\r\n<P>C. Klager over grundværdien. </P>  \r\n\r\n<P CLASS=PUNKT> <B>13.</B> Grundværdien er ansat som for tilsvarende grunde i  \r\n\r\n området. Da grundværdiniveauet efter skyldrådets skøn er i god  \r\n\r\n overensstemmelse med prisniveauet, og der ikke er særlige forhold, der kan  \r\n\r\n begrunde en lavere ansættelse af Deres grund, har skyldrådet stadfæstet  \r\n\r\n ansættelsen. </P>  \r\n\r\n<P CLASS=PUNKT> <B>14.</B> Da grunden kan udstykkes, er det korrekt, at der  \r\n\r\n er ansat flere byggeretter. Det er uden betydning, om en eventuel udstykning  \r\n\r\n forudsætter medrivning af den bestående bebyggelse, idet grundværdien ifølge  \r\n\r\n vurderingslovens § 13 skal ansættes som grundens værdi i ubebygget stand.  \r\n\r\n</P>  \r\n\r\n<P CLASS=PUNKT> <B>15.</B> Forhøjelsen af grundværdien er påvirket af  \r\n\r\n indførelsen af et nyt vurderingsprincip (byggeretsværdiprincippet). Ved  \r\n\r\n byggeretsværdiprincippet tages der hensyn til, at små grunde normalt handles  \r\n\r\n til højere priser pr. kvadratmeter end store grunde. Der er ved ansættelsen  \r\n\r\n af Deres grund anvendt samme byggeretsværdi (pr. grund) og arealværdi (pr.  \r\n\r\n kvadratmeter) som ved ansættelsen af de øvrige grunde i kvarteret. (Hvor  \r\n\r\n byggeretsværdiprincippet har bevirket en betydelig forhøjelse af de små  \r\n\r\n grunde). </P>  \r\n\r\n<P CLASS=PUNKT> <B>16.</B> Ændringen af grundværdispecifikationen i forhold  \r\n\r\n til 16.alm.vurdering skyldes indførelsen af et nyt vurderingsprincip  \r\n\r\n (byggeretsværdiprincippet). Formålet med byggeretsværdiprincippet er at  \r\n\r\n sikre, at reguleringen af værdiforholdet mellem grunde af forskellig  \r\n\r\n størrelse sker efter ensartede principper overalt i lnadet. (Anvendes hvor  \r\n\r\n klagen i højere grad går på den ændrede specifikation end på forhøjelsen).  \r\n\r\n</P>  \r\n\r\n<P CLASS=PUNKT> <B>17.</B> Idet facadelængden ikke mere har den samme  \r\n\r\n betydning for grundenes værdi som tidligere, er vurderingsrådet ved  \r\n\r\n 17.alm.vurdering gået over til at foretage ansættelserne i forretningsgaderne  \r\n\r\n på grundlag af grundenes geometriske areal. Der kan derved ske visse  \r\n\r\n forskydninger i værdiforholdene mellem de enkelte grunde i forhold til  \r\n\r\n ansættelserne ved 16.alm.vurdering, hvor ansættelserne blev foretaget på  \r\n\r\n grundlag af en normalmeterberegning. </P>  \r\n\r\n<P>D. Klagen viser, at klager ikke har kendskab til de relevante  lovregler.  \r\n\r\n</P>  \r\n\r\n<P CLASS=PUNKT> <B>18.</B> 17.alm.vurdering er foretaget efter prisforholdene  \r\n\r\n pr. 1 april 1981. Der kan ikke tages hensyn til et eventuelt senere prisfald  \r\n\r\n ved ansættelsen. Ifølge vurderingslovens § 2 A foretages der hvert år pr.  \r\n\r\n 1.april en regulering af ansættelserne under hensyn til prisudviklingen side  \r\n\r\n den seneste almindelige vurdering. Meddelelse om årsreguleringen pr. 1.april  \r\n\r\n 1982 udsendes til ejerne i oktober/november 1982. (Hvor klager henviser  \r\n\r\n tilprisniveauet i efteråret 1981 eller senere). </P>  \r\n\r\n<P CLASS=PUNKT> <B>19.</B> Ifølge vurderingsloven (§ 10, stk. 3) skal  \r\n\r\n vurderingsrådets ansættelse foretages på grundlag af sædvanlige  \r\n\r\n prisoriteringsforhold. Den enkelte ejendoms belåning er derfor uden betydning  \r\n\r\n for ansættelsen. </P>  \r\n\r\n<P CLASS=PUNKT> <B>20.</B> Ansættelsen ved årsomvurderingerne i 1978, 1979 og  \r\n\r\n 1980 er foretaget efter prisforholdene pr. 1.april 1977. Forhøjelsen i  \r\n\r\n forhold til årsomvurderingen svarer således til udvikling over en periode på  \r\n\r\n 4 år. </P>  \r\n\r\n<P CLASS=PUNKT> <B>21.</B> Ifølge vurderingslovens § 6 A skal fradraget i  \r\n\r\n grundværdien for forbedringer omregnes til kontantværdi. Der skal ved  \r\n\r\n omregningen af fradraget for den enkelte ejendom anvendes samme  \r\n\r\n omregningsfaktor som ved omregningen af ejendomsværdien og grundværdien. </P>  \r\n\r\n<P CLASS=PUNKT> <B>22.</B> Omregningsfaktorerne er fastsat af ligningsrådet  \r\n\r\n og kan ikke påklages. De er beregnet som kursværdien af de prioriteter, der  \r\n\r\n er forudsat ved vurderingen. </P>  \r\n\r\n<P>E. Ejerboligfordeling. </P>  \r\n\r\n<P CLASS=PUNKT> <B>23.</B> Skyldrådet har ikke foretaget ejerboligfordeling,  \r\n\r\n idet fordeling kun kan foretages, hvis ejendommen benyttes erhvervsmæssigt i  \r\n\r\n væsentligt omfang, d.v.s. hvis værdien af den erhvervsmæssigt benyttede del  \r\n\r\n af ejendommen udgør mindst 25% af hele ejendommens værdi. </P>  \r\n\r\n<P CLASS=PUNKT> <B>24.</B> Skyldrådet har ophævet den foretagne  \r\n\r\n ejerboligfordeling, idet den erhvervsmæssige benyttelse ikke kan anses for  \r\n\r\n væsentlig. Der kan kun foretages ejerboligfordeling, værdien af den  \r\n\r\n erhvervsmæssigt benyttede del af ejendommen udgør mindst 25% af værdien af  \r\n\r\n hele ejendommen. </P>  \r\n\r\n<P CLASS=PUNKT> <B>25.</B> Der kan ikke foretages ejerboligfordeling, idet  \r\n\r\n betingelserne herfor ikke var opfyldt på vurderingstidspunktet (1. april  \r\n\r\n 1981). Ejerboligfordeling kan kun foretages, hvis ejendommen indeholder en  \r\n\r\n eller to lejligheder, der både tjener til bolig for ejeren og benyttes  \r\n\r\n erhvervsmæssigt i væsentligt omfang. (Anvendes hvis betingelserne er blevet  \r\n\r\n opfyldt på et senere tidspunkt). </P>  \r\n\r\n<P>F. Diverse. </P>  \r\n\r\n<P CLASS=PUNKT> <B>26.</B> Solgte ejerlejligheder vurderes efter  \r\n\r\n handelsværdien som ejerbolig. Udlejede ejerlejligheder vurderes derimod efter  \r\n\r\n værdien som udlejningsejendom, idet en eventuel køber ikke kan opsige  \r\n\r\n lejeren. </P>  \r\n\r\n<P CLASS=PUNKT> <B>27.</B> Det kan oplyses, at dækningsafgift svares af  \r\n\r\n forskelsværdien for ejendomme, der anvendes til kontor, forretning, hotel,  \r\n\r\n fabrik, værksted eller lignende. Hvis kun en del af ejendommen anvendes til  \r\n\r\n de nævnte formål, svares der kun dækningsafgift af denne del af ejendomme.  \r\n\r\n Der opkræves ikke dækningsafgift, hvis mindre end halvdelen af ejendommens  \r\n\r\n forskelsværdi kan henføres til den afgiftspligtige del af ejendommen. </P>  \r\n\r\n<P> Forslag til besvarelse af niveauklager (ved stadfæstelse). </P>  \r\n\r\n<P>Ved skrivelse af .....1981 har grundejerforeningen påklaget ansættelsen af  \r\n\r\n et større antal ejendomme i ....... området. </P>  \r\n\r\n<P>Da der ikke er anført særlige forhold vedrørende de enkelte ejendomme har  \r\n\r\n skyldrådet anset skrivelsen som en klage over det generelle vurderingsniveau  \r\n\r\n i området. </P>  \r\n\r\n<P>Der er efter 17.alm.vurdering for enfamiliehuse, sommerhuse og  \r\n\r\n ejerlejligheder foretaget en statistisk undersøgelse af forholdet mellem de  \r\n\r\n konstaterede salgspriser henført til prisnivauet pr. 1. april 1981 og de ved  \r\n\r\n 17.alm.vurdering ansatte ejendomsværdier. </P>  \r\n\r\n<P>Det fremgik af undersøgelsen, at vurderingsniveauet i vurderingskredsen  \r\n\r\n ligger meget tæt på prisniveauet pr. 1.april 1981. </P>  \r\n\r\n<P>Da ejendommene i det påklagede område er ansat som tilsvarende ejendomme i  \r\n\r\n den øvrige del af vurderingskredsen, har skyldrådet vedtaget at stadfæste de  \r\n\r\n af vurderingsrådet foretagne ansættelser. </P>  \r\n\r\n<P>Skyldrådet har endvidere fundet, at grundværdien er passende ansat i  \r\n\r\n forhold til de omkringliggende områder og i god overensstemmelse med  \r\n\r\n prisniveauet pr. 1. april 1981. </P>  \r\n\r\n<P>Det bemærkes, at den procentvise forhøjelse i forhold til ansættelsen ved  \r\n\r\n 16.alm.vurdering varierer meget efter ejendomstype og beliggenhed og ikke kan  \r\n\r\n tillægges nogen større betydning. En særlig stor eller lille forhøjelse kan  \r\n\r\n eventuelt skyldes en fejlagtig ansættelse ved 16.alm.vurdering. </P>  \r\n\r\n<P>Endvidere bemærkes, at der i forhold til vurderingslovens § 2 A hvert år  \r\n\r\n pr. 1.april skal foretages en regulering af kontantansættelserne under hensyn  \r\n\r\n til prisudviklingen siden den seneste almindelige vurdering. Meddelelse om  \r\n\r\n årsreguleringen pr. 1.april 1982 vil blive udsendt til ejerne i  \r\n\r\n oktober/november 1982. </P>  \r\n\r\n<P>Klage over skyldrådets afgørelse indsendes til </P>  \r\n\r\n<P>Landsskatteretten </P>  \r\n\r\n<P CLASS=PUNKT> <B>2.</B> afdeling </P>  \r\n\r\n<P>Vester Farimagsgade 7 </P>  \r\n\r\n<P>1006 København V. </P>  \r\n\r\n<P>Klagen skal være modtaget af landsskatteretten inden 8 uger efter  \r\n\r\n modtagelsen af denne skrivelse. Denne skrivelse (eventuelt i kopi) samt en  \r\n\r\n liste over de påklagede ejendomme (beliggenhed og registernummer) bedes  \r\n\r\n vedlagt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821813010"
        },
        {
            "displayName": "Entydig dokumentidentifikation",
            "displayValue": "CM021762"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18130"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "20/09/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "120/8506-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}