{
    "id": 194641,
    "title": "Bekendtgørelse om nødvendige merudgifter ved den daglige livsførelse",
    "documentTypeId": "60",
    "isSagsforlobPeriodValid": true,
    "shortName": "BEK nr 1248 af 13/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om nødvendige merudgifter ved den daglige livsførelse</p>\r\n<p class=\"Indledning2\">I medfør af § 100, stk. 4, i lov om social service, jf. lovbekendtgørelse nr. 988 af 17. august 2017, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Personkreds</span>\r\n   </span>\r\n</p>\r\n<p class=\"Paragraf\" id=\"idc4c6d904-b5c9-4e17-96e5-39d5dcf076ed\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Kommunalbestyrelsen skal efter servicelovens § 100, stk. 1, yde dækning af nødvendige merudgifter ved den daglige livsførelse til personer mellem det fyldte 18. år og folkepensionsalderen, jf. § 1 a i lov om social pension, med varigt nedsat fysisk eller psykisk funktionsevne og til personer med varigt nedsat fysisk eller psykisk funktionsevne, der efter § 15 a i lov om social pension har opsat udbetalingen af folkepensionen. Det er en betingelse, at merudgiften er en konsekvens af den nedsatte funktionsevne og ikke kan dækkes efter anden lovgivning eller andre bestemmelser i loven.</p>\r\n<p class=\"Stk2\">\r\n   <span class=\"StkNr\" id=\"id9344a46c-deda-4fb8-88ec-ce975f38efe3\">Stk. 2.</span> Med varigt nedsat funktionsevne forstås en langvarig lidelse, hvis konsekvenser for den enkelte er af indgribende karakter i den daglige tilværelse, og som medfører, at der ofte må sættes ind med ikke uvæsentlige hjælpeforanstaltninger.</p>\r\n<p class=\"Stk2\">\r\n   <span class=\"StkNr\" id=\"id59d9c830-5887-4965-b533-1186ced05301\">Stk. 3.</span> Personer, der modtager pension efter lov om højeste, mellemste, forhøjet almindelig og almindelig førtidspension m.v., er efter servicelovens § 100, stk. 5, ikke berettigede til ydelser efter lovens § 100, medmindre de tillige er bevilget kontant tilskud efter servicelovens § 95 eller borgerstyret personlig assistance efter § 96.</p>\r\n<p class=\"Stk2\">\r\n   <span class=\"StkNr\" id=\"id624a5fb8-e155-4762-89ba-c1a14de651c7\">Stk. 4.</span> Personer, der modtager invaliditetsydelse tilkendt efter lov om højeste, mellemste, forhøjet almindelig og almindelig førtidspension m.v., kan samtidig få dækket nødvendige merudgifter efter servicelovens § 100.</p>\r\n<p class=\"Paragraf\" id=\"idde5d24ce-c9d6-4ae2-afac-3d81f39ea484\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Personer, som har medfødte misdannelser eller mangler, men ikke synligt eller umiddelbart konstaterbar nedsat funktionsevne, kan få hjælp til dækning af merudgifter til diæt, når forskrifter om diæt og lignende følges.</p>\r\n<p class=\"Stk2\">\r\n   <span class=\"StkNr\" id=\"idbf3fb63c-32a5-4868-b427-06f461b008af\">Stk. 2.</span> Særlige diætpræparater til personer med PKU (Føllings sygdom) og personer med Alcaptonuri udleveres af Region Hovedstaden (Kennedy Centret), som opkræver betaling herfor fra de øvrige regioner.</p>\r\n<p class=\"Paragraf\" id=\"id160245d8-6eda-4c14-92b9-e2e41fca9cff\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Personer, som på grund af deformiteter eller ganske særlig legemsbygning eller lignende har behov for særligt dyrt eller særligt udformet tøj, kan få hjælp til merudgifter hertil. Det samme gælder merudgifter til beklædning, der er nødvendigt på grund af ekstraordinært slid på tøj og sko, herunder ekstraordinært slid på ortopædiske sko.</p>\r\n<p class=\"Paragraf\" id=\"ida35c7ab5-e9f9-419a-bab9-722081f7e77e\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Dækning af nødvendige merudgifter kan ske uanset personens boform.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Beregning</span>\r\n   </span>\r\n</p>\r\n<p class=\"Paragraf\" id=\"id1ea67e83-e4d0-4559-a04e-704bf8170a59\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der ydes alene tilskud til nødvendige merudgifter, som er en følge af den nedsatte fysiske eller psykiske funktionsevne hos den person, der ansøger. Behovet vurderes i forhold til ikke-handicappede på samme alder og i samme livssituation.</p>\r\n<p class=\"Stk2\">\r\n   <span class=\"StkNr\" id=\"ida0a90a23-aba8-46aa-8102-1affe3353ddf\">Stk. 2.</span> De udgifter til den daglige livsførelse, som personen selv ville have afholdt, hvis der ikke havde foreligget særlige omkostninger på grund af den nedsatte funktionsevne, skal afholdes af den pågældende selv.</p>\r\n<p class=\"Stk2\">\r\n   <span class=\"StkNr\" id=\"id6f744981-2637-40e5-9cff-f8b9190d761b\">Stk. 3.</span> Beløbet til dækning af merudgifter er uafhængigt af indkomst og er ikke skattepligtigt.</p>\r\n<p class=\"Paragraf\" id=\"ide9659c9f-dc61-49a0-809d-b0001f5c4eb8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Udmåling af tilskuddet sker på grundlag af de sandsynliggjorte eller dokumenterede merudgifter for den enkelte, jf. § 7, stk. 1.</p>\r\n<p class=\"Stk2\">\r\n   <span class=\"StkNr\" id=\"id1feaeeb0-0180-4f6d-a8c8-3fe5da983232\">Stk. 2.</span> Hvis udmålingen sker på grundlag af sandsynliggjorte merudgifter, fastlægger kommunalbestyrelsen et overslag over de sandsynliggjorte merudgifter. Overslaget over merudgifterne skal fastlægges ud fra kendskabet til niveauet generelt for de omhandlede udgifter.</p>\r\n<p class=\"Stk2\">\r\n   <span class=\"StkNr\" id=\"idb37b3756-ad48-4744-96bf-bc8ffe8e0b57\">Stk. 3.</span> Merudgifterne omfatter såvel løbende udgifter som enkeltudgifter.</p>\r\n<p class=\"Paragraf\" id=\"id34fda8b5-767e-4a17-9845-b3264c139db4\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Tilskud til nødvendige merudgifter kan efter servicelovens § 100, stk. 3, ydes, når de sandsynliggjorte merudgifter udgør mindst 6.408 kr. pr. år, svarende til 534 kr. pr. måned. Tilskuddet udgør et standardbeløb på 1.000 kr. pr. måned, hvis de sandsynliggjorte merudgifter er i intervallet 534 kr. - 1.500 kr. om måneden, og et standardbeløb på 2.000 kr. pr. måned, hvis de sandsynliggjorte merudgifter er i intervallet 1.501 kr. - 2.500 kr. om måneden. Kan borgeren dokumentere merudgifter på over 2.500 kr. pr. måned, ydes tilskuddet med et beløb svarende til de faktiske merudgifter.</p>\r\n<p class=\"Stk2\">\r\n   <span class=\"StkNr\" id=\"id60e1867a-2d8f-4844-a910-af78d87b3360\">Stk. 2.</span> Tilskuddet ydes som udgangspunkt som en kontantydelse. Visse ydelser kan dog aftales som naturalhjælp, som afregnes direkte af kommunen.</p>\r\n<p class=\"Stk2\">\r\n   <span class=\"StkNr\" id=\"idefafa453-245a-4f1a-8537-827a409ad583\">Stk. 3.</span> Den kontante del af ydelsen udbetales i månedlige rater. Beløb, som afregnes direkte af kommunen, modregnes i det månedlige tilskud.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Omberegning</span>\r\n   </span>\r\n</p>\r\n<p class=\"Paragraf\" id=\"idd8d60700-a480-4f5e-943a-d6ec2ad5dfea\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis der sker ændringer i de sandsynliggjorte eller dokumenterede merudgifter, som ligger til grund for kommunalbestyrelsens fastsættelse af det udbetalte tilskud, skal tilskuddet ændres i overensstemmelse hermed. Uanset stigninger i de sandsynliggjorte eller dokumenterede merudgifter kan personen, der modtager merudgiftsydelse, dog ikke kræve at få tilskuddet fastsat på ny, før der er forløbet et år regnet fra den seneste fastsættelse. Ændret fastsættelse af det udbetalte tilskud skal ved sådanne stigninger ske med tilbagevirkende kraft til det tidspunkt, hvor stigningen i de sandsynliggjorte eller dokumenterede merudgifter fandt sted.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Enkeltstående merudgifter</span>\r\n   </span>\r\n</p>\r\n<p class=\"Paragraf\" id=\"id80ad3acf-5153-44ee-a068-a73dc0f80cae\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Hvis der opstår behov for dækning af en enkeltstående merudgift, kan dette ske ved en enkeltstående udbetaling uden regulering af det månedlige beløb. Dette forudsætter, at personen allerede er berettiget til merudgiftsydelse efter servicelovens § 100.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ophør</span>\r\n   </span>\r\n</p>\r\n<p class=\"Paragraf\" id=\"id16a20706-eee7-4c5c-8abc-792530bf11dd\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Tilskud til dækning af merudgifter er forudbetalt og bortfalder ved udgangen af den måned, hvor personen når folkepensionsalderen eller dør.</p>\r\n<p class=\"Stk2\">\r\n   <span class=\"StkNr\" id=\"idafa1a792-b56b-4736-8a63-d4bd9943ee20\">Stk. 2.</span> Hvis betingelserne for tilskud efter servicelovens § 100 ikke længere er opfyldt, eller hvis merudgifterne er lavere end oprindeligt antaget, og de samlede merudgifter ikke mindst overstiger 6.408 kr. årligt, bortfalder tilskuddet ved udgangen af den måned, hvor dette konstateres.</p>\r\n<p class=\"Stk2\">\r\n   <span class=\"StkNr\" id=\"idf74e6836-6e8b-46bd-9118-1d2d1149751a\">Stk. 3.</span> Tilskud efter servicelovens § 100 ophører i de tilfælde, hvor en person, som hidtil har modtaget invaliditetsydelse, overgår til førtidspension efter lov om højeste, mellemste, forhøjet almindelig og almindelig førtidspension m.v. Tilskuddet ophører med virkning fra den måned, hvor førtidspensionen kommer til udbetaling.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Samspil med andre ordninger</span>\r\n   </span>\r\n</p>\r\n<p class=\"Paragraf\" id=\"id30140ec6-5e42-4724-bc9f-5a600cefc2d6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Servicelovens § 100 omfatter ikke hjælp til egenbetaling efter andre bestemmelser i den sociale lovgivning.</p>\r\n<p class=\"Stk2\">\r\n   <span class=\"StkNr\" id=\"idbcbbac75-463a-44e1-b9a9-d06f7291df18\">Stk. 2.</span> Servicelovens § 100 omfatter ikke udgifter, der dækkes af Sygeforsikringen Danmark eller andre private forsikringer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Regulering</span>\r\n   </span>\r\n</p>\r\n<p class=\"Paragraf\" id=\"id2fad9466-00cd-463f-82c8-04b932475f8d\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Efter § 182, stk. 6, i serviceloven reguleres de beløb, der er nævnt i § 7, stk. 1, og § 10, stk. 2, en gang årligt den 1. januar med satsreguleringsprocenten, jf. lov om en satsreguleringsprocent. Beløbene afrundes til nærmeste kronebeløb. Reguleringen foretages første gang den 1. januar 2019.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idb6dbe651-2f52-46de-a204-33ee07371886\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"id5ddb3405-5e1c-4826-a56b-9f54cdc93647\">Stk. 2.</span> Bekendtgørelse nr. 1434 af 23. december 2012 om nødvendige merudgifter ved den daglige livsførelse ophæves.</p><div class=\"Givet\" id=\"Givet\"><p class=\"Givet\" align=\"center\">Børne- og Socialministeriet, den 13. november 2017</p><p class=\"Sign1\" align=\"center\">Mai Mercado</p><p class=\"Sign2\" align=\"right\">/ Hanne Stig Andersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/2017"
        },
        {
            "displayName": "Accession",
            "displayValue": "B20170124805"
        },
        {
            "displayName": "Entydig dokumentidentifikation",
            "displayValue": "CT000253"
        },
        {
            "displayName": "Dato for førstegangsindlæggelse",
            "displayValue": "29/11/2017"
        },
        {
            "displayName": "Dato for indlæggelse",
            "displayValue": "29/11/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1248"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "13/11/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Socialmin., j.nr. 2017-3688"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}