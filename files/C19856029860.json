{
    "id": 66738,
    "title": "Radioanlæg og radiotjeneste m.v. i ikke-konventions lastskibe (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60298 af 04/06/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Radioanlæg og radiotjeneste m.v. i  \r\n\r\n ikke-konventions lastskibe (* 1) </H1>  \r\n\r\n<P></P>  \r\n\r\n<BR>  \r\n\r\n<P>Radioanlæg og radiotjeneste m.v. i ikke-konventions lastskibe </P>  \r\n\r\n<P>Pr. 1. juni 1985 er alle lastskibe på 20 tons og derover, som ikke er  \r\n\r\n omfattet af den internationale konvention om sikkerhed for menneskeliv på  \r\n\r\n søen, 1974, (SOLAS 74), gjort radiopligtige og skal opfylde de regler, der er  \r\n\r\n angivet i Skibstilsynets meddelelser C, kapitel IV. </P>  \r\n\r\n<P>Overgangsbestemmelser </P>  \r\n\r\n<P>I overgangsbestemmelserne, kapitel IV, regel 11, er det fastsat, at  \r\n\r\n bestemmelserne er gældende i fuldt omfang for nye skibe, som sættes i drift  \r\n\r\n på eller efter datoen for forskrifternes ikrafttræden (1. juni 1985). </P>  \r\n\r\n<P>For eksisterende skibe, som er udrustet med radioanlæg, er forskrifterne  \r\n\r\n først gældende i fuldt omfang ved nyinstallationer eller udskiftning af  \r\n\r\n eksisterende anlæg. </P>  \r\n\r\n<P>For eksisterende skibe, som ikke er udrustet med radioanlæg, skal  \r\n\r\n forskrifterne være opfyldt senest 2 år efter ikrafttrædelsestidspunktet (dvs.  \r\n\r\n 1. juni 1987). </P>  \r\n\r\n<P>Syn og certifikater m.v. </P>  \r\n\r\n<P>I bekendtgørelse nr. 351 af 26. juni 1981 med senere ændringer om syn og  \r\n\r\n certifikater m.v. er det i § 12, Radio- og radaranlæg, foreskrevet, at  \r\n\r\n ethvert skib, der skal være udrustet med radio- eller radaranlæg, skal  \r\n\r\n underkastes radio- og radarsyn med mellemrum af højst 12 måneder regnet fra  \r\n\r\n sidste tilsvarende syn. Da omhandlede skibe ikke er omfattet af  \r\n\r\n internationale konventioner med hensyn til syn og radiosikkerhedscertifikater  \r\n\r\n og således bl.a. ikke har mulighed for i udlandet at få syn ved fremmed  \r\n\r\n myndighed, indføres, jfr. nævnte bekendtgørelses § 2, følgende synspraksis:  \r\n\r\n</P>  \r\n\r\n<P>Om bord i skibet udfyldes, eventuelt med assistance fra en teknisk  \r\n\r\n ekspert, rapport R.4 (evt. R.4.E engelsksproget udgave), Radiosyn, i 2  \r\n\r\n eksemplarer. Det ene eksemplar af rapporten indsendes til direktoratet for  \r\n\r\n statens skibstilsyn, medens det andet eksemplar vedlægges skibets tilsynsbog,  \r\n\r\n hvor der samtidig i afsnit III indføres bemærkning om, at rapporten er  \r\n\r\n indsendt. Ved revision af de fremsendte rapporter samt uanmeldte kontrolsyn  \r\n\r\n vil statens skibstilsyn føre tilsyn med, at forskrifterne overholdes. </P>  \r\n\r\n<P>Der vil ikke blive udstedt radiosikkerhedscertifikater for de skibe, der  \r\n\r\n er omfattet af disse bestemmelser. </P>  \r\n\r\n<P>Som indledning vil direktoratet udsende meddelelse med oplysningsskema  \r\n\r\n vedrørende hvert enkelt skib. </P>  \r\n\r\n<P>Når disse skemaer er tilbagesendt til direktoratet i udfyldt stand, eller  \r\n\r\n der er forløbet mere end 2 måneder fra udsendelsen, vil direktoratet  \r\n\r\n fremsende rapportskema R.4 (R.4.E.). Herefter vil nyt rapportskema R.4  \r\n\r\n (R.4.E.) blive fremsendt en gang årligt. </P>  \r\n\r\n<P>Det bemærkes i øvrigt, at 1. hovedsyn på radioanlæg vil blive foretaget af  \r\n\r\n statens skibstilsyn. </P>  \r\n\r\n<P>Undladelse af at afholde synet (udfylde rapporten) betyder, jfr.  \r\n\r\n bekendtgørelse nr. 351 af 26. juni 1981, § 22, stk. 4, at sejlads med skibet  \r\n\r\n ikke må finde sted, når der er forløbet mere end 12 måneder fra sidste  \r\n\r\n rapports udfyldelse. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 391 19850604."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19856029860"
        },
        {
            "displayName": "Entydig dokumentidentifikation",
            "displayValue": "CM025894"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60298"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/06/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}