{
    "id": 136871,
    "title": "Cirkulære om jubilæumsgratiale til ansatte i staten",
    "documentTypeId": "150",
    "isSagsforlobPeriodValid": true,
    "shortName": "CIR nr 9111 af 15/04/2011",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om jubilæumsgratiale til ansatte i staten</p>\r\n<p class=\"Tekst\">\r\n   <span class=\"Bold\">§ 1.</span> Ansættelsesmyndigheden udbetaler et gratiale til ansatte, der har været ansat i staten i 25, 40 eller 50 år.</p>\r\n<p class=\"Tekst\">\r\n   <span class=\"Bold\">§ 2.</span> Gratialet er 4.600 kr. ved 25 års ansættelse, 5.800 kr. ved 40 års ansættelse og 6.900 kr. ved 50 års ansættelse (grundbeløb pr. 1. oktober 1997). Beløbet procentreguleres.</p>\r\n<p class=\"Tekst\">\r\n   <span class=\"Italic\">Stk. 2.</span> Ansættelsesmyndigheden kan fastsætte et større gratiale.</p>\r\n<p class=\"Tekst\">\r\n   <span class=\"Italic\">Stk. 3.</span> Gratialet udgør pr. 1. april 2011 inklusive procentregulering 6.029 kr. ved 25 års ansættelse, 7.602 kr. ved 40 års ansættelse og 9.044 kr. ved 50 års ansættelse.</p>\r\n<p class=\"Tekst\">\r\n   <span class=\"Bold\">§ 3.</span> Den ansatte får en fridag med løn i anledning af jubilæet.</p>\r\n<p class=\"Tekst\">\r\n   <span class=\"Bold\">§ 4.</span> I jubilæumsancienniteten medregnes perioder med ansættelse i staten og folkekirken. Endvidere medregnes ansættelse i folkeskolen før 1. april 1993. Herudover medregnes ansættelse ved selvejende institutioner efter 1. april 2011, i det omfang de pågældende under ansættelsen har været omfattet af Finansministeriets kompetence til at fastsætte eller aftale løn- og ansættelsesvilkår.</p>\r\n<p class=\"Tekst\">\r\n   <span class=\"Italic\">Stk. 2.</span> Tjenestefrihedsperioder med løn medregnes i jubilæumsancienniteten. Tjenestefrihedsperioder uden løn medregnes i jubilæumsancienniteten, hvis perioden medregnes i lønancienniteten.</p>\r\n<p class=\"Tekst\">\r\n   <span class=\"Italic\">Stk. 3.</span> Rådighedsløn- eller ventepengeperioder medregnes i jubilæumsancienniteten, hvis den ansatte genansættes i umiddelbar forlængelse heraf.</p>\r\n<p class=\"Tekst\">\r\n   <span class=\"Bold\">§ 5.</span> Ansættelsesmyndigheden fastsætter jubilæumsancienniteten, som kan opgøres i dage eller pr. påbegyndt måned.</p>\r\n<p class=\"Tekst\">\r\n   <span class=\"Bold\">§ 6.</span> Cirkulæret har virkning fra den 1. april 2011.</p>\r\n<p class=\"Tekst\">Samtidig ophæves Finansministeriets cirkulære nr. 9.800 af 28. oktober 2009 om jubilæumsgratiale til ansatte i staten (Perst.nr. 058-09).</p><div class=\"Givet\" id=\"Givet\"><p class=\"Givet\" align=\"center\">Personalestyrelsen, den 15. april 2011</p><p class=\"Sign1\" align=\"center\">Henrik Bo Nielsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Udsendt som Perst.nr. 009-11"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2011"
        },
        {
            "displayName": "Accession",
            "displayValue": "C20110911109"
        },
        {
            "displayName": "Entydig dokumentidentifikation",
            "displayValue": "AE001700"
        },
        {
            "displayName": "Dato for førstegangsindlæggelse",
            "displayValue": "16/04/2011"
        },
        {
            "displayName": "Dato for indlæggelse",
            "displayValue": "28/01/2012"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9111"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/04/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 11-56-28"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}