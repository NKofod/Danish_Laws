{
    "id": 108294,
    "title": "1996 BTL 48   BETÆNKNING OVER FORSLAG TIL LOV OM ÆNDRING AF SØMANDSLOVEN OG SØLOVEN   (FRATRÆDELSESGODTGØRELSE, HVILETID OG LUGANOKONVENTIONEN)    NR L 48 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 48",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 48 </P>  \r\n\r\n<P></P>  \r\n\r\n<P>Betænkning over Forslag til lov om ændring af sømandsloven og søloven  \r\n\r\n (Fratrædelsesgodtgørelse, hviletid og Luganokonventionen) <BR>  \r\n\r\n Nr L 48 1996-97, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19961210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til erhvervsministeren, som denne har besvaret skriftligt. Et af  \r\n\r\n udvalgets spørgsmål til erhvervsministeren og dennes svar herpå er optrykt  \r\n\r\n som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Fremskridtspartiets,  \r\n\r\n Enhedslistens og Centrum-Demokraternes medlemmer af udvalget) lovforslaget  \r\n\r\n til <I>vedtagelse uændret.</I>  </P>  \r\n\r\n<P>Et mindretal inden for flertallet (Enhedslistens medlem af udvalget)  \r\n\r\n bemærker, at ILO-konventionerne bør indpasses i loven, herunder  \r\n\r\n konventionernes bestemmelser om hjemsendelsesregler samt ILO's nyligt  \r\n\r\n vedtagne konvention nr. 180 om hviletidsbestemmelser. </P>  \r\n\r\n<P>Et <I>mindretal</I> (Socialistisk Folkepartis medlem af udvalget) vil  \r\n\r\n redegøre for sin stilling til lovforslaget ved 2. behandling. </P>  \r\n\r\n<P>Helen Jørgensen (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Bjørn Elmquist  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Kirsten Jacobsen (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til erhvervsministeren og dennes svar herpå </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Ministeren bedes redegøre for, hvilke konsekvenser ILO-konvention  \r\n\r\n nr. 180 har for forslaget, herunder for bestemmelserne om hviletid.&#171;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Konvention nr. 180, der blev vedtaget i ILO i slutningen af oktober måned,  \r\n\r\n bygger på valgfrihed mellem at regulere den maksimale arbejdstid eller den  \r\n\r\n samlede hviletid. Der er i Danmark tradition for, at fastlæggelsen af de  \r\n\r\n arbejdsmæssige vilkår, herunder især arbejdstidens placering og længde,  \r\n\r\n aftales mellem arbejdsmarkedets parter, mens forhold vedrørende hviletid er  \r\n\r\n lovreguleret. </P>  \r\n\r\n<P>Den væsentligste forskel mellem konventionen og lovforslaget er, at  \r\n\r\n konventionen som generel hovedregel kræver i alt 77 timers hviletid over en  \r\n\r\n 7-dages periode, mens lovforslaget fastsætter 10 timer pr. dag, svarende til  \r\n\r\n 70 timer over en 7-dages periode. Konventionen åbner også mulighed for  \r\n\r\n særlige hviletidsbestemmelser for vagtgående søfarende og for søfarende på  \r\n\r\n skibe i korte ruter, mod at der kompenseres herfor f.eks. i form øget frihed.  \r\n\r\n En sådan regel findes hverken i den nuværende lov eller i lovforslaget. </P>  \r\n\r\n<P>Når henses til konventionen, er det op til søfartserhvervets parter at  \r\n\r\n arbejde for, at de dele af konventionen, der i Danmark traditionelt aftales  \r\n\r\n mellem arbejdsmarkedets parter, opfyldes gennem de kollektive aftaler. Dette  \r\n\r\n gælder først og fremmest områder såsom arbejdstidens længde, men også længden  \r\n\r\n af den kompenserende frihed f.eks. ved særordninger for vagtgående mandskab.  \r\n\r\n</P>  \r\n\r\n<P>Jeg kan naturligvis ikke pålægge parterne at finde en løsning, men jeg  \r\n\r\n håber, at rederne og de søfarende i forbindelse med forårets  \r\n\r\n overenskomstforhandlinger påbegynder drøftelserne om gennemførelsen af den  \r\n\r\n nye konvention. Har parterne skabt det overenskomstmæssige grundlag, vil jeg  \r\n\r\n gøre mit til, at ratifikationsprocessen ikke forhales. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/01/1997"
        },
        {
            "displayName": "Accession",
            "displayValue": "199614K00048"
        },
        {
            "displayName": "Entydig dokumentidentifikation",
            "displayValue": "CL007453"
        },
        {
            "displayName": "Dato for førstegangsindlæggelse",
            "displayValue": "03/01/1997"
        },
        {
            "displayName": "Dato for indlæggelse",
            "displayValue": "03/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}