{
    "id": 33812,
    "title": "Plejehjem - opholdsbetaling - beregning - socialindkomst - ændring af indkomstgrundlag - bortgivelse (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19138 af 03/10/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregningen af en folkepensionists betaling for ophold på  \r\n\r\n plejehjem fandt opgørelsen af indkomstgrundlaget og ændringer heri sted efter  \r\n\r\n principperne i folkepensionsloven. Dog anvendtes selve socialindkomsten ikke  \r\n\r\n som grundlag for opgørelsen. Forhøjelse af indtægten ved bortgivelse, sker  \r\n\r\n efter reglerne i folkepensionsloven og regler udstedt med hjemmel i denne  \r\n\r\n lov. Den opgjorte indtægt nedsættes med et skattebeløb beregnet af faktisk  \r\n\r\n skattepligtig indtægt + fiktiv indtægt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Plejehjem - opholdsbetaling - beregning -  \r\n\r\n socialindkomst - ændring af indkomstgrundlag - bortgivelse (* 1) (* 3) </H1>  \r\n\r\n<P></P>  \r\n\r\n<P>1. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En folkepensionist og plejehjemsbeboer, der sad i uskiftet bo med en søn,  \r\n\r\n påbegyndte i august 1981 privat skifte. Boopgørelsen blev godkendt af  \r\n\r\n skifteretten i februar 1982, hvorefter udlodningen fandt sted. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Kommunens plejehjemsadministration beregnede opholdsbetalingen fra 1.  \r\n\r\n januar 1982 på grundlag af selvangivelsen for 1981. Ved beregningen medtoges  \r\n\r\n en faktisk indtægt på 5,5% af et bankindestående på 304.197 kr. og en fiktiv  \r\n\r\n indtægt på 8% af sønnens arv - 8.000 kr. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Advokaten, der forestod skiftet, gjorde gældende, at en del af  \r\n\r\n bankindeståendet var boets konto, hvoraf kun plejehjemsbeboerens tilkommende  \r\n\r\n arv skulle medtages. Advokaten gjorde gældende, at der pr. 1. januar 1982  \r\n\r\n måtte foretages ændret opgørelse af indkomstgrundlaget for opholdsbetalingen  \r\n\r\n efter de ændringer, der var sket i pensionistens økonomi. Endvidere bemærkede  \r\n\r\n han, at betalingen også skulle omberegnes pr. 1. september 1982, efter at  \r\n\r\n pensionisten havde købt obligationer for en del af bankindeståendet. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 84, stk. 1: Når en person, der modtager pension efter den  \r\n\r\n sociale pensionslovgivning, optages i et plejehjem, udbetales af pensionen et  \r\n\r\n beløb til personlige fornødenheder, medens resten af pensionen benyttes til  \r\n\r\n betaling for opholdet. Har pensionisten indtægter ud over pensionen, benyttes  \r\n\r\n 60% heraf som yderligere betaling for opholdet. </P>  \r\n\r\n<P>Ved opgørelsen af indtægten ud over pensionen skal der bl.a. ske fradrag  \r\n\r\n af skatter, jfr. pkt. 122 i socialministeriets cirkulære af 29. marts 1976 om  \r\n\r\n institutioner under kommunerne og om visse særlige plejehjem. </P>  \r\n\r\n<P>Ifølge lovens § 85, stk. 5, finder de regler, der er fastsat i henhold til  \r\n\r\n § 5, stk. 7, i lov om folkepension (fra 1. oktober 1984, § 28, stk. 2, nr. 7  \r\n\r\n i lov om social pension), tilsvarende anvendelse ved beregningen af  \r\n\r\n betalingen. </P>  \r\n\r\n<P>I henhold til folkepensionslovens § 5, stk. 7, har socialministeren i  \r\n\r\n bekg. nr. 468 af 21. oktober 1980 fastsat nærmere regler om forhøjelse af  \r\n\r\n socialindkomsten for pensionister i tilfælde af bortgivelse. </P>  \r\n\r\n<P>Efter § 2 i bekendtgørelsen foreligger bortgivelse </P>  \r\n\r\n<P>1)ved gaver eller arveforskud til personer (børn, børnebørn, ægtefælle,  \r\n\r\n forældre m.v.) omfattet af § 44 om gaveafgift i lov om afgift af arv og gave.  \r\n\r\n</P>  \r\n\r\n<P>4)ved afkald på retten til at hensidde i uskiftet bo eller ved afkald på  \r\n\r\n falden arv. </P>  \r\n\r\n<P>§ 3, stk. 1 i bekendtgørelsen lyder: Socialindkomsten forhøjes i de  \r\n\r\n tilfælde, der er omfattet af § 2, nr. 1, med 8% af det beløb, hvoraf  \r\n\r\n amtsskatteinspektoratet beregner gaveafgift. Såfremt et ægtepar har ydet  \r\n\r\n gaver fra både fælleseje og særeje eller fra hver deres særeje, forhøjes det  \r\n\r\n afgiftspligtige beløb med det eller de fradrag på 8.000 kr., der er foretaget  \r\n\r\n udover et. </P>  \r\n\r\n<P>§ 3, stk. 4 i bekendtgørelsen lyder: Socialindkomsten forhøjes i de  \r\n\r\n tilfælde, der er omfattet af § 2, nr. 4, med 8% af det udskiftede beløb eller  \r\n\r\n af det beløb, der er faldet i arv, bortset fra 8.000 kr. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen udtalte, at opgørelsen af indtægtsgrundlaget og ændringer  \r\n\r\n heri for plejehjemsbeboeren som folkepensionist skulle finde sted efter  \r\n\r\n principperne i folkepensionsloven, jfr. folkepensionslovens §§ 5 og 23. Dog  \r\n\r\n anvendes selve socialindkomsten ikke som grundlag for opgørelsen, da der ikke  \r\n\r\n er hjemmel hertil i bistandsloven. </P>  \r\n\r\n<P>Indtægtsgrundlaget pr. 1. januar 1982 skulle opgøres som følger: </P>  \r\n\r\n<P>Fra den faktiske årlige indtægt af plejehjemsbeboerens og boets formue  \r\n\r\n skulle trækkes indtægten af den formue, som anvendes til afholdelse af  \r\n\r\n udgifterne ved skiftet, og indtægterne af den formue, der blev arv til sønne.  \r\n\r\n Til denne faktiske indtægt skulle lægges 8% af sønnens arv reduceret med  \r\n\r\n 8.000 kr., men uden fradrag af arveafgift. </P>  \r\n\r\n<P>Denne sum skulle nedsættes med et skattebeløb beregnet på grundlag af den  \r\n\r\n faktiske skattepligtige indtægt + den fiktive indtægt. </P>  \r\n\r\n<P>Hvis der senere indtrådte ændringer i plejehjemsbeboerens faktiske  \r\n\r\n indtægtsforhold, således at en ny beregning ville have betydning for  \r\n\r\n opholdsbetalingen, skulle der foretages en omberegning efter disse  \r\n\r\n principper. </P>  \r\n\r\n<P>2. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En folkepensionist, der havde ophold på plejehjem, overdrog pr. 1. januar  \r\n\r\n 1983 sin faste ejendom til sin datter som arveforskud. </P>  \r\n\r\n<P>Det sociale udvalg besluttede at opkræve løbende opholdsbetaling fra  \r\n\r\n overdragelsen, beregnet af en fiktiv indtægt på 8% af ejendommens  \r\n\r\n kontantvurdering - 8.000 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte udvalgets krav på opholdsbetaling under  \r\n\r\n henvisning til bistandslovens § 84. Nævnet tiltrådte endvidere udvalgets  \r\n\r\n afgørelse om beregningsgrundlaget vedrørende opholdsbetalingen som truffet i  \r\n\r\n overensstemmelse med reglerne i lov om folkepension. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Plejehjemsbeoerens advokat gjorde bl.a. gældende, at det ikke var  \r\n\r\n godtgjort, at hun havde forringet sine økonomiske kår, og at der ved  \r\n\r\n beregningen kun kunne tages hensyn til hendes eventuelle driftsoverskud af  \r\n\r\n ejendodmmen inden overdragelsen, jfr. principperne i folkepensionslovens § 7  \r\n\r\n som gældende indtil 1. januar 1981 og SM P-11-78. </P>  \r\n\r\n<P>LOVGRUNDLAG: </P>  \r\n\r\n<P>Der henvises til bestemmelserne anført under sag 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen bemærkede, at folkepensionen i form af lommepengebeløbet  \r\n\r\n ikke indgår i den indtægt, hvoraf opholdsbetalingen beregnes. Styrelsen  \r\n\r\n bemærkede endvidere, at selve socialindkomstloven ikke kan anvendes ved  \r\n\r\n opgørelsen af den indtægt, hvoraf opholdsbetalingen beregnes, da der ikke er  \r\n\r\n hjemmel hertil i bistandsloven. Efter bistandslovens § 85, stk. 5, anvendes  \r\n\r\n dog folkepensionslovens regler om forhøjelse i tilfælde af bortgivelse. </P>  \r\n\r\n<P>Ankestyrelsen tiltrådte, at der havde været grundlag for at anvende  \r\n\r\n reglerne om betaling i forhold til fiktiv indtægt. Styrelsen tiltrådte  \r\n\r\n endvidere, at den fiktive indtægt var fastsat til 8% af det  \r\n\r\n gaveafgiftspligtige beløb, da reglerne i socialministeriets bekendtgørelse  \r\n\r\n nr. 468 af 21. oktober 1980 ikke giver hjemmel til fastsættelse på andet  \r\n\r\n grundlag. </P>  \r\n\r\n<P>Ankestyrelsen fandt dog, at den således opgjorte indtægt skulle nedsættes  \r\n\r\n med et skattebeløb beregnet på grundlag af den faktiske skattepligtige  \r\n\r\n indtægt + den fiktive indtægt. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende LBK nr. 829 af 01/10/1992, § 84 og § 85.",
        "(* 1) Offentliggjort af Socialstyrelsen i SM O-061-84 12/11/1984."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19841913825"
        },
        {
            "displayName": "Entydig dokumentidentifikation",
            "displayValue": "CA001740"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19138"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "03/10/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1) 10491-83 2) 20467-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}