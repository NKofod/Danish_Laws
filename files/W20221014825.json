{
    "id": 233493,
    "title": "Pressenævnets kendelse i sag nr. 2022-80-0913",
    "documentTypeId": "240",
    "isSagsforlobPeriodValid": true,
    "shortName": "KEN nr 10148 af 14/10/2022",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2022-80-0913</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">DR bragte i oktober måned i et indslag i 21 SØNDAG et interview med den danske forsvarsminister om blandt andet regeringens beslutning om at øge Danmarks bidrag af våben til Ukraine. En person klagede til Pressenævnet over navnlig DRs dækning af regeringens holdning til krigen i Ukraine. Selv om klager oplyste, at han har en personlig interesse i sagen, afviste Pressenævnet at behandle klagen, da klageren ikke var omtalt eller afbildet i udsendelsen, og derfor ikke har retlig interesse.</p>\r\n</div>\r\n<p>[Klager] har klaget til Pressenævnet over et indslag i nyhedsudsendelsen ”<span class=\"Italic\">21 SØNDAG: Højspændt Ukraine-situation.</span> <span class=\"Italic\">Gaskrisen presser forbrugerne.</span> <span class=\"Italic\">Militant islamist-leder skifter kurs</span>”, der blev bragt af DR den 2. oktober 2022 på DR1, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den påklagede nyhedsudsendelse ”<span class=\"Italic\">21 SØNDAG: Højspændt Ukraine-situation.</span> <span class=\"Italic\">Gaskrisen presser forbrugerne.</span> <span class=\"Italic\">Militant islamist-leder skifter kurs</span>” varer ca. 32 minutter og er fortsat tilgængelig på dr.dk med følgende programomtale:</p>\r\n<p>\r\n</p>\r\n<p>”Mød [Person A], der var militant islamist-leder, men nu er vendt rundt. Mens Rusland rasler med atom-sablen og Ukraine vinder frem, så øger Danmark støtten til krigen. Hør regeringen forklare hvorfor. Samtidig øger gaskrigen presset på forbrugerne. Mød familien, hvor det sidste halve år har været en daglig kamp, for at få råd. ”</p>\r\n<p>\r\n</p>\r\n<p>Nyhedsudsendelsen indeholder blandt andet et interview med forsvarsminister Morten Bødskov. Interviewet omhandler dels regeringens beslutning om at øge Danmarks bidrag af våben til Ukraine, dels situationen vedrørende gaslækager i Østersøen.</p>\r\n<p>\r\n</p>\r\n<p>[Klager] har til støtte for klagen anført, at hans klage vedrører DRs dækning af regeringens holdning til krigen i Ukraine. [Klager] har hertil anført, at nyhedsværten i interviewet med Morten Bødskov ikke spurgte ind til, hvorfor regeringen har valgt at bryde artikel 1 i Atlantpagten og ”dermed bryde FN-pagten for at medvirke til forlængelse af en krigs onde cirkel”. Således bør den danske regering efter [Klager]s opfattelse indrette sig efter Atlantpagten og appellere til, at NATOs generalsekretær og de ledende NATO-nationer efterlever denne.</p>\r\n<p>\r\n</p>\r\n<p>[Klager] har endvidere anført, at hans personlige interesse i sagen er, at han ikke ønsker en forlængelse af krigen, der i værste fald vil kunne ende med en atomkrig, som vil berøve hans børn, svigerbørn og børnebørn et langt liv.</p>\r\n<p>\r\n</p>\r\n<p>DR har den 7. oktober 2022 afvist [Klager]s klage.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Jens Kruse Mikkelsen, udtaler</span>:</p>\r\n<p>Klagen angår et indslag med blandt andet interview med forsvarsminister Morten Bødskov i DRs nyhedsudsendelse ”<span class=\"Italic\">21 SØNDAG: Højspændt Ukraine-situation.</span> <span class=\"Italic\">Gaskrisen presser forbrugerne.</span> <span class=\"Italic\">Militant islamist-leder skifter kurs</span>”, der blev bragt den 2. oktober 2022 på DR1.</p>\r\n<p>\r\n</p>\r\n<p>Det er som udgangspunkt en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>[Klager] er ikke selv omtalt eller afbildet i udsendelsen. Selv om [Klager] har oplyst, at han har en personlig interesse i sagen, har han ikke en sådan direkte og individuel retlig interesse, at der er grundlag for at behandle klagen i forhold til ham.</p>\r\n<p>\r\n</p>\r\n<p>Klagen afvises herefter, jf. medieansvarslovens § 43, stk. 2, nr. 2.</p>\r\n<p>\r\n</p>\r\n<p>Afgjort den 14. oktober 2022</p>\r\n<p>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/2022"
        },
        {
            "displayName": "Accession",
            "displayValue": "W20221014825"
        },
        {
            "displayName": "Entydig dokumentidentifikation",
            "displayValue": "AA013376"
        },
        {
            "displayName": "Dato for indlæggelse",
            "displayValue": "01/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10148"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/10/2022"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2022-80-0913"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}