{
    "id": 58186,
    "title": "Cirkulære om iværksættelse af frihedsstraf eller forvaring m.v. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 92 af 18/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om iværksættelse af frihedsstraf eller  \r\n\r\n forvaring m.v. (* 1) </H1>  \r\n\r\n<P></P>  \r\n\r\n<BR>  \r\n\r\n<P>(Til politiet, Kriminalforsorgens anstalter og arresthusene) </P>  \r\n\r\n<P>I henhold til § 3 i Justitsministeriets bekendtgørelse af 21. juni 1973 om  \r\n\r\n fuldbyrdelse af frihedsstraf og § 2 i Justitsministeriets bekendtgørelse af  \r\n\r\n 21. juni 1973 om behandling af personer, der anbringes i forvaring,  \r\n\r\n fastsættes følgende regler om iværksættelse af udståelse af frihedsstraf  \r\n\r\n eller forvaring mv.: </P>  \r\n\r\n<P> <B>I. PERSONER PÅ FRI FOD.</B>  </P>  \r\n\r\n<P> <B> Afgørelse om anbringelsessted.</B>  </P>  \r\n\r\n<P CLASS=PUNKT> <B>1.</B> Personer, der skal udstå fængselsstraf. </P>  \r\n\r\n<P> <B> § 1.</B> Personer, der skal udstå fængselsstraf, skal anmeldes til  \r\n\r\n direktoratet med henblik på afgørelse om anbringelsessted. </P>  \r\n\r\n<P> Stk. 2. Anmeldelse skal dog ikke ske, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) der er idømt straf af fængsel under 5 år for kriminalitet omfattende  \r\n\r\n overtrædelse af straffelovens § 119, § 123 eller §§ 244-246, </LI>  \r\n\r\n<LI>2) der resterer mindre end 30 dage til datoen for løsladelse, herunder  \r\n\r\n prøveløsladelse i henhold til straffelovens § 38, stk. 1. </LI>  \r\n\r\n<LI>3) den pågældende i en anden sag er idømt fængselsstraf, og der er  \r\n\r\n truffet bestemmelse om, at denne skal udstås i anstalt. </LI>  \r\n\r\n<LI>4) der i medfør af § 13, stk. 2, i Justitsministeriets cirkulære nr. 220  \r\n\r\n af 16. december 1963 om samarbejde med Finland, Island, Norge og Sverige  \r\n\r\n angående fuldbyrdelse af straf mv. er fremsat begæring om fuldbyrdelse i et  \r\n\r\n andet nordisk land. </LI>  \r\n\r\n</UL>  \r\n\r\n<P> Stk. 3. Uanset bestemmelsen i stk. 2 skal der altid ske anmeldelse til  \r\n\r\n direktoratet, hvis den domfældte er under 18 år. </P>  \r\n\r\n<P> Stk. 4. For personer, der er omfattet af stk. 2, nr. 1-3, skal der ske  \r\n\r\n indberetning til direktoratet. Indberetningen skal ske, så snart der  \r\n\r\n foreligger fuldbyrdelsesordre og uanset eventuel verserende ny straffesag. I  \r\n\r\n de i nr. 2-3 nævnte tilfælde foretages indberetning af politiet i den kreds,  \r\n\r\n hvor straffesagen er behandlet. Indberetningen sker ved brug af blanket DfK  \r\n\r\n 29. I de i nr. 1 nævnte tilfælde foretages indberetningen af politiet i den  \r\n\r\n kreds, hvor den domfældte har bopæl eller ophold. Dette sker ved fremsendelse  \r\n\r\n af blanket 1 i formularsæt DfK 27. Hvis der er mindre end 30 dage til  \r\n\r\n løsladelsen, jf. stk. 2, nr. 2, foretages indberetningen ved brug af blanket  \r\n\r\n DfK 29, selv om sagen tillige er omfattet af stk. 2, nr. 1. Blanket- og  \r\n\r\n formularsættet kan rekvireres fra Statsfængslet i Nyborg. </P>  \r\n\r\n<P> <B> Sager, der skal anmeldes til direktoratet.</B>  </P>  \r\n\r\n<P> <B> § 2.</B> Anmeldelse skal ske, så snart der foreligger  \r\n\r\n fuldbyrdelsesordre og uanset eventuel verserende ny straffesag. </P>  \r\n\r\n<P> Stk. 2. Anmeldelse sker ved brug af formularsæt DfK 27. </P>  \r\n\r\n<P> <B> § 3.</B> Politiet i den kreds, hvor straffesagen er behandlet,  \r\n\r\n udfylder rubrikkerne om den domfældte, rubrikken om eventuelle verserende  \r\n\r\n sager m. v. og anfører sagens 16-cifrede journalnummer. </P>  \r\n\r\n<P> Stk. 2. Har domfældte været på fri fod under sagen, sendes formularsættet  \r\n\r\n til direktoratet. Blanket 9 forbliver dog hos politiet. </P>  \r\n\r\n<P> Stk. 3. Sagens akter vedlægges formularsættet. Er akterne i brug til  \r\n\r\n andet formål, vedlægges domsudskrift samt udskrift af kriminalregistret.  \r\n\r\n Akter bør i så fald snarest muligt eftersendes til den anstalt (arresthus),  \r\n\r\n hvor straffen skal udstås. </P>  \r\n\r\n<P> <B> § 4.</B> Har domfældte inden for de sidste 3 år udstået fængsel eller  \r\n\r\n forvaring, indhenter direktoratet en udtalelse fra vedkommende institution,  \r\n\r\n såfremt der er tvivl om, hvor anbringelse bør ske. </P>  \r\n\r\n<P> <B> § 5.</B> Træffer direktoratet afgørelse om, at straffen skal udstås i  \r\n\r\n anstalt, vil blanketterne 2-8 og straffesagens akter mv. blive sendt til  \r\n\r\n vedkommende anstalt. </P>  \r\n\r\n<P> Stk. 2. Finder anstalten, at straffen bør udstås i en anden institution,  \r\n\r\n skal sagen snarest muligt og senest 8 dage efter modtagelsen af  \r\n\r\n anmeldelsespapirer mv. forelægges direktoratet. </P>  \r\n\r\n<P> <B> § 6.</B> Anstalten tilbagesender straks blanket 3 til politiet, idet  \r\n\r\n der gives oplysning om forventet indkaldelsesdato eller indkaldelsesdatoen,  \r\n\r\n såfremt denne straks kan fastsættes. </P>  \r\n\r\n<P> Stk. 2. Anstalten underretter i øvrigt snarest muligt politiet, når  \r\n\r\n indkaldelsesdatoen er fastsat, ved anvendelse af blanket 5. Såfremt det  \r\n\r\n findes hensigtsmæssigt, kan indkaldelse i stedet ske telefonisk. </P>  \r\n\r\n<P> Stk. 3. Anstalten underretter den afdeling af Kriminalforsorgen, i hvis  \r\n\r\n område den pågældende har bopæl, om indkaldelsesdatoen ved anvendelse af  \r\n\r\n blanket 6. </P>  \r\n\r\n<P> Stk. 4. Eventuel tidligere oprettet journal rekvireres ved anvendelse af  \r\n\r\n blanket 7. </P>  \r\n\r\n<P> <B> § 7.</B> Træffer direktoratet afgørelse om, at straffen skal udstås i  \r\n\r\n arresthus, vil blanketterne 2-8 og straffesagens akter mv. blive tilbagesendt  \r\n\r\n til politiet. </P>  \r\n\r\n<P> Stk. 2. Politiet retter henvendelse til vedkommende arresthus med henblik  \r\n\r\n på afgørelse af, hvor straffen skal udstås og så vidt muligt fastsættelse af  \r\n\r\n tidspunktet for, hvornår den pågældende kan modtages. Eventuel anbringelse i  \r\n\r\n andet arresthus sker efter aftale med vedkommende institution. </P>  \r\n\r\n<P> Stk. 3. Når der er truffet afgørelse om, hvor straffen skal udstås,  \r\n\r\n sendes straffesagens akter til vedkommende institution. Er akterne i brug til  \r\n\r\n andet formål, sendes domsudskrift samt udskrift af kriminalregistret. Akterne  \r\n\r\n bør i så fald snarest muligt eftersendes. </P>  \r\n\r\n<P> <B> § 8.</B> Træffer direktoratet afgørelse om, at straffen skal udstås i  \r\n\r\n arresthus efter nærmere bestemmelse af Københavns Fængsler, vil blanketterne  \r\n\r\n 2 og 4-8 og domsudskrift blive sendt til Københavns Fængsler. Blanket 3 og  \r\n\r\n sagens akter vil blive sendt tilbage til politiet. </P>  \r\n\r\n<P> <B> Sager, der ikke skal anmeldes til direktoratet.</B>  </P>  \r\n\r\n<P> <B>Voldssager mv.</B>  </P>  \r\n\r\n<P> <B> § 9.</B> I sager, hvor dommen omfatter overtrædelse af straffelovens  \r\n\r\n § 119, § 123 eller §§ 244-246 (vold mv.), skal der ikke ske anmeldelse til  \r\n\r\n direktoratet, jf. § 1, stk. 2, nr. 1. Afsoningen skal iværksættes senest 30  \r\n\r\n dage efter, at der foreligger fuldbyrdelsesordre, dog skal tilsigelse ske med  \r\n\r\n en frist på mindst 10 dage, jf. § 18, stk. 2. Dette gælder uanset om den  \r\n\r\n domfældte i forvejen er idømt en dom, som endnu ikke er udstået. </P>  \r\n\r\n<P> <B> § 10.</B> Er den idømte straf på 60 dage eller derunder retter  \r\n\r\n politiet straks efter, at fuldbyrdelsesordre foreligger, henvendelse til det  \r\n\r\n arresthus, hvor fængselsdømte med kortere straffe fra politikredsen som  \r\n\r\n udgangspunkt anbringes. Der skal rettes henvendelse uanset en eventuel  \r\n\r\n verserende ny straffesag. Formularsæt 27 udfyldes. </P>  \r\n\r\n<P> Stk. 2. Hvis arresthuset ikke kan modtage den domfældte inden for 30  \r\n\r\n dage, skal arresthuset tilvejebringe en plads i en af kriminalforsorgens  \r\n\r\n øvrige institutioner, således at strafudståelsen kan iværksættes inden for  \r\n\r\n den fastsatte frist. </P>  \r\n\r\n<P> Stk. 3. Kan arresthuset ikke modtage den domfældte eller tilvejebringe en  \r\n\r\n plads inden for fristen på 30 dage fra fuldbyrdelsesordre, skal sagen straks  \r\n\r\n og gerne pr. telefax forelægges direktoratet, 2. kt, med indstilling om,  \r\n\r\n hvordan det konkrete pladsproblem eventuelt kan løses. </P>  \r\n\r\n<P> Stk. 4. Har den domfældte bopæl eller ophold i en anden politikreds,  \r\n\r\n sendes sagen straks til denne kreds til videre ekspedition. </P>  \r\n\r\n<P> Stk. 5. Når der er truffet afgørelse om, hvor straffen skal udstås,  \r\n\r\n sendes sagens akter og blanket 2 i formularsæt 27 til vedkommende  \r\n\r\n afsoningssted. Er akterne i brug til andet formål, vedlægges domsudskrift  \r\n\r\n samt udskrift af kriminalregistret. Akterne bør i så fald snarest  \r\n\r\n eftersendes. Blanket 1 sendes til direktoratet, jf. § 1, stk. 4, medmindre  \r\n\r\n der resterer mindre end 30 dage til løsladelsen. På blanketten anføres, hvor  \r\n\r\n straffen skal udstås. </P>  \r\n\r\n<P> Stk. 6. For visse politikredse kan der af hensyn til en effektiv  \r\n\r\n udnyttelse af pladserne i Kriminalforsorgens institutioner efter  \r\n\r\n direktoratets bestemmelse laves særordninger, således at fængselsdømte med  \r\n\r\n straf på 60 dage eller derunder anbringes i statsfængsel. I så fald  \r\n\r\n ekspederes sagerne efter reglerne i § 11. </P>  \r\n\r\n<P> Stk. 7. Er domfældte idømt straf på 30 dage eller derunder og har  \r\n\r\n pågældende bopæl eller ophold i politikreds 1-8, skal straffen udstås i  \r\n\r\n Københavns Fængsler eller i arresthus efter fængslets nærmere bestemmelse.  \r\n\r\n Straks efter fuldbyrdelsesordre sendes sagen til Københavns Fængsler. Ved  \r\n\r\n fremsendelsen udfyldes formularsæt DfK 27. Blanket 1 sendes til direktoratet,  \r\n\r\n jf. § 1, stk. 4, med oplysning om, at sagen er sendt til Københavns Fængsler.  \r\n\r\n Resten af formularsættet sendes med sagens akter til Københavns Fængsler. Er  \r\n\r\n straffen over 30 dage ekspederes sagen efter reglerne i § 11. </P>  \r\n\r\n<P> <B> § 11.</B> Er den idømte straf over 60 dage men under 5 år, sender  \r\n\r\n politiet sagen til den åbne anstalt, hvor fængselsdømte fra politikredsen som  \r\n\r\n udgangspunkt anbringes. </P>  \r\n\r\n<P> Stk. 2. Fremsendelsen skal ske, så snart der foreligger  \r\n\r\n fuldbyrdelsesordre og uanset eventuel verserende ny straffesag. </P>  \r\n\r\n<P> Stk. 3. Ved fremsendelsen udfyldes formularsæt DfK 27. Blanket 1 sendes  \r\n\r\n til direktoratet, 2. kt., med angivelse af det afsoningssted, hvortil sagen  \r\n\r\n sendes. Resten af blanketsættet sendes til anstalten. Sagens akter vedlægges  \r\n\r\n formularsættet. Er akterne i brug til andet formål, vedlægges domsudskrift  \r\n\r\n samt udskrift af kriminalregisteret. Akter bør i så fald snarest muligt  \r\n\r\n eftersendes til den anstalt, hvor straffen skal udstås. </P>  \r\n\r\n<P> Stk. 4. Anstalten tager hurtigst muligt stilling til, om anbringelse kan  \r\n\r\n ske i åben anstalt, jf. Justitsministeriets cirkulære af 29. august 1983 om  \r\n\r\n anbringelse af personer, der er idømt frihedsstraf eller forvaring, og om  \r\n\r\n overførsel af indsatte mellem kriminalforsorgens institutioner. </P>  \r\n\r\n<P> Stk. 5. Kan anstalten ikke modtage den domfældte inden for den fastsatte  \r\n\r\n frist på 30 dage fra fuldbyrdelsesdatoen, skal anstalten søge at  \r\n\r\n tilvejebringe en plads i en af kriminalforsorgens andre åbne anstalter eller  \r\n\r\n - hvis den idømte straf ikke er over 3 måneder - i arresthus. Direktoratet,  \r\n\r\n 2. kontor, underrettes, hvis afsoningsstedet ændres. </P>  \r\n\r\n<P> Stk. 6. Kan anstalten ikke tilvejebringe en plads, således at afsoning  \r\n\r\n iværksættes inden for fristen på 30 dage fra fuldbyrdelsesordre, skal sagen -  \r\n\r\n gerne pr. telefax - forelægges direktoratet, 2. kt, med indstilling om,  \r\n\r\n hvordan det konkrete pladsproblem eventuelt kan løses. </P>  \r\n\r\n<P> Stk. 7. Findes anbringelse i åben anstalt utilrådelig, sendes sagen  \r\n\r\n straks til direktoratet, 2. kontor, med nærmere begrundelse for, hvorfor  \r\n\r\n anbringelse i åben anstalt findes utilrådelig. Direktoratet afgør herefter  \r\n\r\n spørgsmålet om afsoningssted. </P>  \r\n\r\n<P> Stk. 8. Anstalten underretter den afdeling af Kriminalforsorgen, i hvis  \r\n\r\n område den pågældende har bopæl, om indkaldelsesdatoen ved anvendelse af  \r\n\r\n blanket 6. Eventuel tidligere oprettet journal rekvireres ved anvendelse af  \r\n\r\n blanket 7. </P>  \r\n\r\n<P> Stk. 9. Hvis der resterer mindre end 30 dage til løsladelsen, hverunder  \r\n\r\n prøveløsladelse efter straffelovens § 38, stk. 1, behandles sagerne efter  \r\n\r\n reglerne i § 10. </P>  \r\n\r\n<P> <B>Andre sager end voldssager.</B>  </P>  \r\n\r\n<P> <B> § 12.</B> I de tilfælde, hvor der resterer mindre end 30 dage til  \r\n\r\n datoen for løsladelse, herunder prøveløsladelse i henhold til straffelovens §  \r\n\r\n 38, stk. 1, jf. § 1, stk. 2, nr. 2, retter politiet henvendelse til  \r\n\r\n vedkommende arresthus (Københavns Fængsler) med henblik på afgørelse af, hvor  \r\n\r\n straffen skal udstås og så vidt muligt fastsættelse af tidspunktet for,  \r\n\r\n hvornår den pågældende kan modtages. Eventuel anbringelse i andet arresthus  \r\n\r\n eller i anstalt sker efter aftale med vedkommende institution. </P>  \r\n\r\n<P> Stk. 2. I de tilfælde, hvor den pågældende i en anden sag er idømt  \r\n\r\n fængselsstraf, og der er truffet bestemmelse om, at denne skal udstås i  \r\n\r\n anstalt, jf. § 1, stk. 2, nr. 3, underretter politiet vedkommende anstalt om  \r\n\r\n den nu idømte straf. Finder anstalten, at strafudståelse bør ske i anden  \r\n\r\n institution, skal sagen snarest og inden 8 dage forelægges for direktoratet.  \r\n\r\n</P>  \r\n\r\n<P> Stk. 3. Reglerne i § 7, stk. 3, finder tilsvarende anvendelse. </P>  \r\n\r\n<P CLASS=PUNKT> <B>2.</B> Personer, der skal udstå hæftestraf eller  \r\n\r\n bødeforvandlingsstraf. </P>  \r\n\r\n<P> <B> § 13.</B> Skal der udstås hæftestraf eller bødeforvandlingsstraf,  \r\n\r\n retter politiet henvendelse til vedkommende anstalt eller arresthus, der  \r\n\r\n normalt modtager hæftedømte fra kredsen, med henblik på at få oplyst en  \r\n\r\n mødedag. Er det aftalt, at tilsigelse foretages af anstalten, sendes sagen  \r\n\r\n dertil. </P>  \r\n\r\n<P> Stk. 2. Såfremt den pågældende i en anden sag skal udstå frihedsstraf,  \r\n\r\n herunder bødeforvandlingsstraf, og der er truffet bestemmelse om, hvor denne  \r\n\r\n straf skal udstås, forholdes efter reglerne i § 7, stk. 3. </P>  \r\n\r\n<P> <B> § 14.</B> Omfatter hæftestraffen overtrædelse af straffelovens § 119,  \r\n\r\n § 123 eller §§ 244-246, skal afsoningen iværksættes senest 30 dage efter, at  \r\n\r\n fuldbyrdelsesordre foreligger, dog skal tilsigelsen ske med en frist på  \r\n\r\n mindst 10 dage, jf. § 18, stk. 2. Dette gælder uanset, om den domfældte i  \r\n\r\n forvejen er idømt en dom, som endnu ikke er udstået. </P>  \r\n\r\n<P> Stk. 2. Straks efter, at fuldbyrdelsesordre foreligger, sendes sagen til  \r\n\r\n den anstalt eller det arresthus, hvor hæftedømte fra kredsen normalt  \r\n\r\n anbringes. </P>  \r\n\r\n<P> Stk. 3. Hvis institutionen ikke kan modtage den domfældte inden for 30  \r\n\r\n dage fra datoen for fuldbyrdelsesordren, skal institutionen tilvejebringe en  \r\n\r\n plads i en anden institution, der modtager hæfteafsonere, således at afsoning  \r\n\r\n kan iværksættes inden for den fastsatte frist. </P>  \r\n\r\n<P> Stk. 4. Kan institutionen ikke modtage den domfældte eller skaffe en  \r\n\r\n plads, således at afsoningen kan iværksættes inden for fristen på 30 dage fra  \r\n\r\n datoen for fuldbyrdelsesordre, skal sagen straks og gerne pr. telefax  \r\n\r\n forelægges direktoratet, 2. kt, med indstilling om, hvordan det konkrete  \r\n\r\n pladsproblem eventuelt kan løses. </P>  \r\n\r\n<P> <B> § 15.</B> Hvis den domfældte er under 18 år, skal der altid ske  \r\n\r\n anmeldelse til direktoratet. </P>  \r\n\r\n<P> <B> Tilsigelse.</B>  </P>  \r\n\r\n<P> <B> § 16.</B> Personer, der skal udstå frihedsstraf, herunder  \r\n\r\n bødeforvandlingsstraf, skal tilsiges skriftligt til at give møde til  \r\n\r\n udståelse af straffen. </P>  \r\n\r\n<P> Stk. 2. Personer, der afvises på grund af forsinket fremmøde eller  \r\n\r\n fremmøde i påvirket tilstand, kan i forbindelse med afvisningen tilsiges  \r\n\r\n mundtligt. </P>  \r\n\r\n<P> Stk. 3. Har en person ikke kunnet tilsiges, fordi vedkommende er uden  \r\n\r\n fast bopæl, kan strafudståelsen dog iværksættes uden tilsigelse. Over for  \r\n\r\n personer, der udebliver efter tilsigelse, kan strafudståelsen iværksættes  \r\n\r\n uden ny tilsigelse. </P>  \r\n\r\n<P> <B> § 17.</B> Tilsigelse foretages af politiet i den kreds, hvor den  \r\n\r\n pågældende har bopæl eller opholder sig, jf. dog stk. 4. Ekspeditionen kan  \r\n\r\n dog efter nærmere aftale varetages af politiet i den retskreds, hvor den  \r\n\r\n pågældende er dømt, af arresthusene (Københavns Fængsler) eller af  \r\n\r\n Kriminalforsorgens anstalter. </P>  \r\n\r\n<P> Stk. 2. Tilsigelse sker ved anvendelse af blanket P 150. Ved tilsigelse  \r\n\r\n alene til udståelse af bødeforvandlingsstraf anvendes dog blanket P 151.  \r\n\r\n Blanketterne rekvireres fra Rigspolitichefen. Tilsigelse af personer, der  \r\n\r\n skal udstå straf for kriminalitet, der omfatter overtrædelse af straffelovens  \r\n\r\n § 119, § 123 eller §§ 244-246, foretages ved anvendelse af blanket DfK 157,  \r\n\r\n der kan rekvireres fra Statsfængslet i Nyborg, eller ved en blanket  \r\n\r\n institutionen selv udfærdiger. Udfærdiges blanketten af institutionen, skal  \r\n\r\n blanketten indeholde de oplysninger, der fremgår af blanket Dfk 157. </P>  \r\n\r\n<P> Stk. 3. Tilsigelse bør normalt først ske, når der fra vedkommende anstalt  \r\n\r\n eller arresthus foreligger meddelelse om, at den pågældende kan modtages.  \r\n\r\n Vedkommende institution skal straks, eventuelt telefonisk, underrettes,  \r\n\r\n såfremt tilsigelse ikke kan ske til den fastsatte dato. </P>  \r\n\r\n<P> Stk. 4. Tilsigelse af personer, der skal udstå fængselsstraf i åben  \r\n\r\n anstalt for kriminalitet, der omfatter overtrædelse af straffelovens § 119, §  \r\n\r\n 123 eller §§ 244-246, foretages af vedkommende anstalt. </P>  \r\n\r\n<P> <B> § 18.</B> Tilsigelse af personer til udståelse af frihedsstraf skal  \r\n\r\n ske så tidligt som muligt, normalt 3 måneder og senest 1 måned før datoen for  \r\n\r\n fremmødet. </P>  \r\n\r\n<P> Stk. 2. For personer, der skal udstå frihedsstraf for kriminalitet, der  \r\n\r\n omfatter overtrædelse af straffelovens § 119, § 123, § 244-246 skal fristen  \r\n\r\n være mindst 10 dage. Tilsvarende gælder for personer, der skal udstå  \r\n\r\n bødeforvandlingsstraf. </P>  \r\n\r\n<P> Stk. 3. Personer, for hvem en betinget dom med vilkår om samfundstjeneste  \r\n\r\n er ændret til en ubetinget frihedsstraf på grund af vilkårsovertrædelse, skal  \r\n\r\n tilsiges hurtigst muligt, dog mindst 14 dage før datoen for fremmødet. </P>  \r\n\r\n<P> Stk. 4. I de i § 16, stk. 2, nævnte tilfælde kan vedkommende tilsiges med  \r\n\r\n dags varsel. </P>  \r\n\r\n<P> <B> § 19.</B> En ansøgning om benådning eller udsættelse bevirker ikke  \r\n\r\n bortfald af tilsigelsen. Tilsigelsen bortfalder dog, såfremt ansøgningen har  \r\n\r\n opsættende virkning og der ikke inden datoen for fremmødet er truffet  \r\n\r\n afgørelse i sagen. </P>  \r\n\r\n<P> Stk. 2. Personer, for hvem en sag om benådning eller udsættelse har  \r\n\r\n bevirket bortfald af en tilsigelse, kan tilsiges med kortere frist, dog  \r\n\r\n mindst 10 dage. </P>  \r\n\r\n<P> Stk. 3. Politiet skal straks, eventuelt telefonisk, underrette  \r\n\r\n fuldbyrdelsesstedet, såfremt en tilsigelse bortfalder. </P>  \r\n\r\n<P> <B> § 20.</B> Skal strafudståelse finde sted i en anden institution end  \r\n\r\n der, hvor den pågældende skal give møde, fastsættes tidspunktet for fremmøde  \r\n\r\n således, at den pågældende kan påbegynde rejsen snarest muligt efter  \r\n\r\n fremmødet og ankomme til fuldbyrdelsesstedet på indkaldelsesdatoen. Skal  \r\n\r\n rejsen til fuldbyrdelsesstedet ske med ledsager, fastsættes tidspunktet for  \r\n\r\n fremmøde således, at opholdet i arresthuset (Københavns Fængsler) bliver af  \r\n\r\n kortest mulige varighed. </P>  \r\n\r\n<P> <B> § 21.</B> Skal den pågældende udstå flere frihedsstraffe, herunder  \r\n\r\n bødeforvandlingsstraf, skal alle straffene anføres i tilsigelsen. </P>  \r\n\r\n<P> <B> § 22.</B> I tilsigelsen gøres den pågældende bekendt med, </P>  \r\n\r\n<UL CLASS=PLAIN-LIST>  \r\n\r\n<LI>1) at der efter fremmødet til strafudståelsen ikke kan ansøges om  \r\n\r\n benådning eller udsættelse med den følge, at iværksættelse af strafudståelsen  \r\n\r\n udskydes, </LI>  \r\n\r\n<LI>2) at der er adgang til at rådføre sig med sin forsvarer om benådning  \r\n\r\n eller udsættelse, </LI>  \r\n\r\n<LI>3) til hvilken politimyndighed en eventuel ansøgning skal sendes, </LI>  \r\n\r\n<LI>4) at en eventuel ansøgning skal indsendes senest 10 dage fra modtagelsen  \r\n\r\n af tilsigelsen, jf. dog stk. 2. </LI>  \r\n\r\n<LI>5) at der ved behandlingen af ansøgninger, der fremkommer efter dette  \r\n\r\n tidspunkt, kun vil blive taget hensyn til helt ekstraordinære forhold eller  \r\n\r\n forhold, der først er indtruffet efter fristens udløb. </LI>  \r\n\r\n<LI>6) at fremmøde til strafudståelse skal ske på den fastsatte dato, uanset  \r\n\r\n eventuel ansøgning om benådning eller udsættelse, medmindre der ikke inden  \r\n\r\n datoen for fremmødet er givet meddelelse om, hvilken afgørelse der er  \r\n\r\n truffet, </LI>  \r\n\r\n<LI>7) at der, uanset eventuel fornyet ansøgning om benådning eller  \r\n\r\n udsættelse, skal ske fremmøde på den fastsatte dato, medmindre der forinden  \r\n\r\n er givet anden meddelelse, </LI>  \r\n\r\n<LI>8) at forsinket fremmøde eller fremmøde i påvirket tilstand kan medføre  \r\n\r\n afvisning, </LI>  \r\n\r\n<LI>9) at forsinket fremmøde, fremmøde i påvirket tilstand eller udeblivelse  \r\n\r\n kan medføre, at udståelsesstedet ændres, og </LI>  \r\n\r\n<LI>10) at udeblivelse vil medføre anholdelse. </LI>  \r\n\r\n</UL>  \r\n\r\n<P> Stk. 2. Omfatter dommen overtrædelse af straffelovens § 119, § 123 eller  \r\n\r\n §§ 244-246 skal en eventuel ansøgning indsendes straks efter, at tilsigelsen  \r\n\r\n er modtaget. </P>  \r\n\r\n<P> Stk. 3. Reglerne i stk. 1 finder med de fornødne afvigelser tilsvarende  \r\n\r\n anvendelse for så vidt angår tilsigelse til udståelse af  \r\n\r\n bødeforvandlingsstraf. </P>  \r\n\r\n<P> Stk. 4. Personer, der skal udstå straf af hæfte, skal gøres bekendt med,  \r\n\r\n at anbringelse i åben anstalt i fællesskab med fængselsdømte kun kan ske med  \r\n\r\n domfældtes samtykke. </P>  \r\n\r\n<P> <B>§ 23.</B> Skal domfældte rejse til fuldbyrdelsesstedet uden først at  \r\n\r\n give møde hos politiet eller i arresthus, gælder følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Domfældte underrettes om fuldbyrdelsesstedets beliggenhed og den  \r\n\r\n rejserute, der skal følges. </LI>  \r\n\r\n<LI>2) Den pågældende forsynes med billet, eventuelt billetrekvisition. </LI>  \r\n\r\n<LI>3) Hvis den pågældende ikke indfinder sig på fuldbyrdelsesstedet, gives  \r\n\r\n telefonisk underretning til den myndighed, der har foretaget tilsigelsen. Er  \r\n\r\n dette kriminalforsorgen, underretter den straks vedkommende politimyndighed  \r\n\r\n om udeblivelsen. </LI>  \r\n\r\n</UL>  \r\n\r\n<P> <B> § 24.</B> Skal domfældte rejse til fuldbyrdelsesstedet umiddelbart  \r\n\r\n efter at have givet møde hos politiet eller i arresthus, gælder følgende:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Domfældte instrueres om fuldbyrdelsesstedets beliggenhed og den  \r\n\r\n rejserute, der skal følges. </LI>  \r\n\r\n<LI>2) Den pågældende forsynes med billet, eventuelt billetrekvisition, og om  \r\n\r\n fornødent med et beløb til køb af billetten. </LI>  \r\n\r\n<LI>3) Ved rejser af længere varighed forsynes den pågældende med fornøden  \r\n\r\n forplejning eller et beløb, der beregnes efter laveste timepengesats til køb  \r\n\r\n af forplejning. </LI>  \r\n\r\n<LI>4) Den pågældende sørger selv for transport af medbragte effekter. </LI>  \r\n\r\n<LI>5) Der gøres notat om datoen for domfældtes fremmøde, hvilken  \r\n\r\n rejeshjemmel den pågældende er forsynet med samt om afrejsetidspunktet.  \r\n\r\n Fuldbyrdelsesstedet underrettes herom. </LI>  \r\n\r\n<LI>6) Hvis domfældte udebliver fra møde hos politiet eller i arresthuset,  \r\n\r\n underrettes fuldbyrdelsesstedet herom. </LI>  \r\n\r\n<LI>7) Strafudståelsens iværksættelse sker, når domfældte indfinder sig på  \r\n\r\n fuldbyrdelsesstedet. </LI>  \r\n\r\n<LI>8) Hvis den pågældende ikke indfinder sig på fuldbyrdelsesstedet, gives  \r\n\r\n telefonisk underretning til politiet eller arresthuset, såfremt den  \r\n\r\n pågældende før afrejsen har givet møde her. Arresthuset underretter derefter  \r\n\r\n straks vedkommende politimyndighed om udeblivelsen. </LI>  \r\n\r\n</UL>  \r\n\r\n<P> Stk. 2. Såfremt det findes uforsvarligt, at domfældte rejser selv, skal  \r\n\r\n transport til fuldbyrdelsesstedet ske snarest muligt efter fremmødet. </P>  \r\n\r\n<P> <B> Iværksættelse.</B>  </P>  \r\n\r\n<P> <B> § 25.</B> Strafudståelsen iværksættes i vedkommende arresthus eller  \r\n\r\n anstalt, når domfældte giver møde eller afleveres af politiet. </P>  \r\n\r\n<P> Stk. 2. Ved fremmødet skal institutionen sikre sig den pågældendes  \r\n\r\n identitet. Dette sker normalt ved udspørgning af den pågældende, eventuelt i  \r\n\r\n forbindelse med forevisning af sygesikringsbevis, kørekort eller lignende.  \r\n\r\n</P>  \r\n\r\n<P> Stk. 3. Politiet skal underrette institutionen om tidspunktet for  \r\n\r\n eventuel anholdelse eller fremmøde. </P>  \r\n\r\n<P> Stk. 4. Der gøres notat om iværksættelsen af strafudståelsen. </P>  \r\n\r\n<P> <B>II. DOMFÆLDTE, DER ER ANBRAGT I ARRESTHUS ELLER ANSTALT</B>  </P>  \r\n\r\n<P> <B> Indhentning af udtalelser fra tidligere fuldbyrdelsesanstalt.</B>  \r\n\r\n</P>  \r\n\r\n<P> <B> § 26.</B> For domfældte, der er varetægtsfængslet efter dommen, og  \r\n\r\n som inden for de sidste 3 år har udstået fængsel eller forvaring i  \r\n\r\n statsfængsel (Anstalten ved Herstedvester), indhenter arresthuset (Københavns  \r\n\r\n Fængsler) en udtalelse fra vedkommende anstalt. Dette gælder dog ikke i de  \r\n\r\n tilfælde, hvor anmeldelse ikke skal ske jfr. § 29, stk. 2. </P>  \r\n\r\n<P> Stk. 2. Udtalelsen indhentes straks efter domfældelsen og uden at afvente  \r\n\r\n fuldbyrdelsesordre. Udtalelsen indhentes ved anvendelse af en blanket  \r\n\r\n (arrv.5), der rekvireres fra Statsfængslet i Nyborg. </P>  \r\n\r\n<P> Stk. 3. Udtalelsen, der afgives snarest muligt, skal indeholde oplysning  \r\n\r\n om, hvorvidt </P>  \r\n\r\n<UL CLASS=PLAIN-LIST>  \r\n\r\n<LI>1) domfældte på ny bør anbringes i anstalten, </LI>  \r\n\r\n<LI>2) domfældte bør anbringes i anden åben/lukket anstalt, </LI>  \r\n\r\n<LI>3) domfældte bør anbringes i lukket/åben anstalt, </LI>  \r\n\r\n<LI>4) det skønnes forsvarligt, at domfældte rejser uden ledsager til  \r\n\r\n fuldbyrdelsesstedet. </LI>  \r\n\r\n</UL>  \r\n\r\n<P> Stk. 4. Udtaler lederen af en åben anstalt, at domfældte bør anbringes i  \r\n\r\n anden åben anstalt, skal der gives begrundelse herfor. Bør domfældte  \r\n\r\n anbringes i lukket anstalt, skal der gives begrundelse for, at anbringelse i  \r\n\r\n åben anstalt findes utilrådelig. </P>  \r\n\r\n<P> Stk. 5. Udtaler lederen af en lukket anstalt, at domfældte på ny bør  \r\n\r\n anbringes i anstalten, skal der gives begrundelse for, at anbringelse i åben  \r\n\r\n anstalt findes utilrådelig. Bør domfældte anbringes i en anden lukket  \r\n\r\n anstalt, skal der tillige gives begrundelse herfor. </P>  \r\n\r\n<P> <B> Iværksættelse.</B>  </P>  \r\n\r\n<P> <B> § 27.</B> For domfældte, der er varetægtsfængslet efter dommen,  \r\n\r\n iværksættes udståelsen af frihedsstraf eller forvaring straks efter, at  \r\n\r\n fuldbyrdelsesordre er modtaget. </P>  \r\n\r\n<P> Stk. 2. Iværksættelsen sker ved meddelelse til den domfældte om, at  \r\n\r\n strafudståelsen nu påbegyndes. Domfældte skal forinden gøres bekendt med,  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) at der efter iværksættelsen ikke kan ansøges om benådning med den  \r\n\r\n følge, at udståelsen udskydes, og </LI>  \r\n\r\n<LI>2) at domfældte har adgang til at rådføre sig med sin forsvarer om  \r\n\r\n benådning. </LI>  \r\n\r\n</UL>  \r\n\r\n<P> Stk. 3. Indgiver domfældte ansøgning om benådning, kan iværksættelse  \r\n\r\n først finde sted, når ansøgningen er færdigbehandlet, medmindre ansøgning  \r\n\r\n herom på samme grundlag tidligere er afslået. </P>  \r\n\r\n<P> Stk. 4. Der gøres notat om iværksættelsen af strafudståelsen. </P>  \r\n\r\n<P> <B> § 28.</B> For domfældte, der allerede udstår frihedsstraf,  \r\n\r\n iværksættes udståelsen af frihedsstraf straks efter, at fuldbyrdelsesordre er  \r\n\r\n modtaget. </P>  \r\n\r\n<P> Stk. 2. Iværksættelsen sker ved meddelelse til den domfældte om, at  \r\n\r\n udståelsen af den nye straf nu påbegyndes. Domfældte skal forinden gøres  \r\n\r\n bekendt med, </P>  \r\n\r\n<UL CLASS=PLAIN-LIST>  \r\n\r\n<LI>1) at der efter iværksættelsen ikke kan ansøges om benådning eller  \r\n\r\n udsættelse med den følge, at udståelsen udskydes, og </LI>  \r\n\r\n<LI>2) at domfældte har adgang til at rådføre sig med sin forsvarer om  \r\n\r\n benådning eller udsættelse. </LI>  \r\n\r\n</UL>  \r\n\r\n<P> Stk. 3. Indgiver domfældte ansøgning om benådning eller udsættelse, kan  \r\n\r\n iværksættelse først finde sted, når ansøgningen er færdigbehandlet, medmindre  \r\n\r\n ansøgning herom på samme grundlag tidligere er afslået. </P>  \r\n\r\n<P> Stk. 4. Der gøres notat om iværksættelsen af strafudståelsen. </P>  \r\n\r\n<P> <B> Afgørelse om anbringelsessted.</B>  </P>  \r\n\r\n<P> <B> § 29.</B> Personer, der skal udstå fængselsstraf eller forvaring,  \r\n\r\n skal anmeldes til direktoratet med henblik på afgørelse om anbringelsessted.  \r\n\r\n</P>  \r\n\r\n<P> Stk. 2. Anmeldelse skal dog ikke ske, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) der resterer mindre end 30 dage til datoen for løsladelse, herunder  \r\n\r\n prøveløsladelse i henhold til straffelovens § 38, stk. 1. </LI>  \r\n\r\n<LI>2) den pågældende i en anden sag er idømt fængselsstraf, og der er  \r\n\r\n truffet bestemmelse om, at denne straf skal udstås i lukket anstalt. </LI>  \r\n\r\n<LI>3) den pågældende i henhold til en anden dom udstår fængselsstraf i  \r\n\r\n anstalt, </LI>  \r\n\r\n<LI>4) der i medfør af § 13, stk. 2, i Justitsministeriets cirkulære nr. 220  \r\n\r\n af 16. december 1963 om samarbejde med Finland, Island, Norge og Sverige  \r\n\r\n angående fuldbyrdelse af straf mv., er fremsat begæring om fuldbyrdelse i et  \r\n\r\n andet nordisk land. </LI>  \r\n\r\n</UL>  \r\n\r\n<P> Stk. 3. I de tilfælde, der er nævnt i stk. 2, nr. 1-3, forholdes efter  \r\n\r\n reglerne i § 36. </P>  \r\n\r\n<P> Stk. 4. Der gøres notat om iværksættelsen af strafudståelsen. </P>  \r\n\r\n<P> <B> § 30.</B> Anmeldelse skal ske, så snart der foreligger  \r\n\r\n fuldbyrdelsesordre og uanset eventuel verserende ny straffesag. </P>  \r\n\r\n<P> Stk. 2. Anmeldelse sker ved brug af et formularsæt (DfK 27), der  \r\n\r\n rekvireres fra Statsfængslet i Nyborg. </P>  \r\n\r\n<P> <B> § 31.</B> Politiet i den kreds, hvor straffesagen er behandlet,  \r\n\r\n udfylder rubrikkerne om den domfældte, rubrikken om eventuelle verserende  \r\n\r\n sager mv. og anfører sagens 16-cifrede journalnummer. </P>  \r\n\r\n<P> Stk. 2. Formularsættet sendes til arresthuset (Københavns Fængsler), der  \r\n\r\n påfører datoen for strafudståelsens iværksættelse. Endvidere udfyldes  \r\n\r\n rubrikkerne på bagsiden af blanket 8. Formularsættet og den udtalelse fra  \r\n\r\n tidligere fuldbyrdelsesanstalt, der eventuelt er indhentet i henhold til §  \r\n\r\n 26, videresendes til direktoratet. Blanket 9 forbliver dog i arresthuset  \r\n\r\n (Københavns Fængsler). </P>  \r\n\r\n<P> Stk. 3. Sagens akter vedlægges formularsættet. Er akterne i brug til  \r\n\r\n andet formål, vedlægges domsudskrift samt udskrift af kriminalregisteret.  \r\n\r\n Akterne bør i så fald snarest muligt eftersendes til den anstalt (arresthus),  \r\n\r\n hvor straffen skal udstås. </P>  \r\n\r\n<P> <B> § 32.</B> Træffer direktoratet afgørelse om, at straffen skal udstås  \r\n\r\n i anstalt, vil blanketterne 2-8 og straffesagens akter mv. blive sendt til  \r\n\r\n vedkommende anstalt. Er domfældte anbragt i Københavns Fængsler, vil  \r\n\r\n fremsendelse ske gennem Københavns Fængsler. </P>  \r\n\r\n<P> Stk. 2. Finder anstalten, at straffen bør udstås i en anden institution,  \r\n\r\n skal sagen snarest muligt og senest 8 dage efter modtagelsen af  \r\n\r\n anmeldelsespapierene mv. forelægges for direktoratet. </P>  \r\n\r\n<P> <B> § 33.</B> Anstalten tilbagesender straks blanket 3 til politiet, idet  \r\n\r\n der gives oplysning om forventet indkaldelsesdato eller indkaldelsesdatoen,  \r\n\r\n såfremt den straks kan fastsættes. </P>  \r\n\r\n<P> Stk. 2. Anstalten underretter samtidig hermed arresthuset om  \r\n\r\n anbringelsesstedet mv. ved anvendelse af blanket 4. </P>  \r\n\r\n<P> Stk. 3. Anstalten underretter i øvrigt snarest muligt politiet, når  \r\n\r\n indkaldelsesdatoen er fastsat, ved anvendelse af blanket 5. Såfremt det  \r\n\r\n findes hensigtsmæssigt, kan indkaldelse i stedet ske ved telefonisk  \r\n\r\n meddelelse til arresthuset (Københavns Fængsler). </P>  \r\n\r\n<P> Stk. 4. Anstalten underretter den afdeling af Kriminalforsorgen, i hvis  \r\n\r\n område den pågældende har bopæl, om indkaldelsesdatoen ved anvendelse af  \r\n\r\n blanket 6. </P>  \r\n\r\n<P> Stk. 5. Eventuel tidligere oprettet journal rekvireres ved anvendelse af  \r\n\r\n blanket 7. </P>  \r\n\r\n<P> <B> § 34.</B> Træffer direktoratet afgørelse om, at straffen skal udstås  \r\n\r\n i arresthus, vil blanketterne 2-8 og straffesagens akter mv. blive  \r\n\r\n tilbagesendt til politiet. </P>  \r\n\r\n<P> Stk. 2. Politiet retter henvendelse til vedkommende arresthus med henblik  \r\n\r\n på afgørelse af, hvor straffen skal udstås og så vidt muligt fastsættelse af  \r\n\r\n tidspunktet for, hvornår den pågældende kan modtages. Eventuel anbringelse i  \r\n\r\n andet arresthus sker efter aftale med vedkommende institution. </P>  \r\n\r\n<P> Stk. 3. Når der er truffet afgørelse om, hvor straffen skal udstås,  \r\n\r\n sendes straffesagens akter til vedkommende arresthus. Er akterne i brug til  \r\n\r\n andet formål, sendes domsudskrift samt udskrift af kriminalregisteret.  \r\n\r\n Akterne bør i så fald snarest muligt eftersendes. </P>  \r\n\r\n<P> <B> § 35.</B> Træffer direktoratet afgørelse om, at straffen skal udstås  \r\n\r\n i arresthus efter nærmere bestemmelse af Københavns Fængsler, vil  \r\n\r\n blanketterne 2-8 og straffesagens akter mv. blive sendt til Københavns  \r\n\r\n Fængsler. </P>  \r\n\r\n<P> <B> § 36.</B> For personer, der er omfattet af § 29, stk. 2, nr. 1-3,  \r\n\r\n skal der ske indberetning til direktoratet. Indberetning skal ske, så snart  \r\n\r\n der foreligger fuldbyrdelsesordre og uanset eventuel verserende ny  \r\n\r\n straffesag. Indberetning sker ved brug af en blanket (DfK 29), der rekvireres  \r\n\r\n fra Statsfængslet i Nyborg. Indberetningen foretages af politiet i den kreds,  \r\n\r\n hvor straffesagen er behandlet. </P>  \r\n\r\n<P> Stk. 2. I de tilfælde, der er nævnt i § 29, stk. 2, nr. 1, retter  \r\n\r\n politiet henvendelse til vedkommende arresthus (Københavns Fængsler) med  \r\n\r\n henblik på afgørelse af, hvor straffen skal udstås. Om anbringelse i andet  \r\n\r\n arresthus eller anstalt samt fastsættelse af tidspunktet for, hvornår den  \r\n\r\n pågældende kan modtages, træffes nærmere aftale med vedkommende institution.  \r\n\r\n</P>  \r\n\r\n<P> Stk. 3. I de tilfælde, der er nævnt i § 29, stk. 2, nr. 2 og 3,  \r\n\r\n underretter politiet vedkommende anstalt om den nu idømte straf. Finder  \r\n\r\n anstalten, at strafudståelsen bør ske i anden institution, skal sagen snarest  \r\n\r\n og inden 8 dage forelægges for direktoratet. </P>  \r\n\r\n<P> Stk. 4. Når der er truffet afgørelse om, hvor straffen skal udstås,  \r\n\r\n sendes straffesagens akter til vedkommende institution. Der gives endvidere  \r\n\r\n oplysning om datoen for iværksættelse af strafudståelsen. Er akterne i brug  \r\n\r\n til andet formål, sendes domsudskrift samt udskrift af kriminalregisteret.  \r\n\r\n Akterne bør i så fald snarest muligt eftersendes. </P>  \r\n\r\n<P> <B> § 37.</B> Politiet/arresthuset skal straks underrette vedkommende  \r\n\r\n institution, såfremt forholdene gør det påkrævet at fravige det tidspunkt,  \r\n\r\n der er fastsat for modtagelsen af domfældte. </P>  \r\n\r\n<P> <B> § 38.</B> Har en domfældt, der afventer overførsel til lukket  \r\n\r\n fuldbyrdelsesanstalt, gennemført mindst en uledsaget udgang uden misbrug som  \r\n\r\n led i et regelmæssigt udgangsforløb, skal arresthuset (evt. telefonisk)  \r\n\r\n afgive indstilling til direktoratet om eventuel ændring af beslutningen om  \r\n\r\n anbringelse i lukket anstalt. </P>  \r\n\r\n<P> <B> § 39.</B> Uanset at indkaldelse er sket, skal overførsel til  \r\n\r\n fuldbyrdelsesstedet normalt ikke finder sted, hvis opholdet kan forudses at  \r\n\r\n blive under 30 dage. Arresthuset (Københavns Fængsler) underretter anstalten  \r\n\r\n herom. </P>  \r\n\r\n<P> <B> § 40.</B> Verserer der ny straffesag mod den domfældte, bør  \r\n\r\n overførsel til anstalt så vidt muligt ikke udsættes. Når afhøringerne på det  \r\n\r\n forberedende stadium er foretaget, bør den pågældende i almindelighed ikke  \r\n\r\n afvente fremstilling i retten under domsforhandlingen, men bør snarest muligt  \r\n\r\n overføres, hvorefter den pågældende eventuelt på ny føres tilbage til  \r\n\r\n arresthuset (Københavns Fængsler), når domsforhandlingen skal finde sted.  \r\n\r\n</P>  \r\n\r\n<P> <B> § 41.</B> Domfældte transporteres til fuldbyrdelsesstedet. Samtidig  \r\n\r\n afleveres blanket 9. </P>  \r\n\r\n<P> Stk. 2. Domfældte rejser dog uden ledsager til fuldbyrdelsesstedet,  \r\n\r\n såfremt det skønnes forsvarligt. Reglerne i § 24, stk. 1, (bortset fra pkt.  \r\n\r\n 4, 6 og 7) og § 25, stk. 2, finder tilsvarende anvendelse. </P>  \r\n\r\n<P> <B> III. FASTSÆTTELSE AF INDKALDELSESDATO M.V.</B>  </P>  \r\n\r\n<P> <B> § 42.</B> Indkaldelse skal ske snarest muligt. Indkaldelsesdatoen  \r\n\r\n fastsættes under hensyntagen til pladsforholdene i anstalten og normalt efter  \r\n\r\n tidsprioritering på grundlag af tidspunktet for anstaltens modtagelse af  \r\n\r\n anmeldelsen eller afgørelsen om anbringelsesstedet. For personer, der er  \r\n\r\n anbragt i arresthus, fastsættes indkaldelsesdatoen dog under hensyntagen til  \r\n\r\n tidspunktet for pågældendes varetægtsfængsling. For domfældte på fri fod  \r\n\r\n fastsættes indkaldelsesdatoen således, at de i § 18 nævnte frister kan  \r\n\r\n iagttages. Personer på fri fod, der skal udstå straf for personfarlig  \r\n\r\n kriminalitet, indkaldes forlods. Personer på fri fod, der skal afsone domme,  \r\n\r\n der omfatter overtrædelse af straffelovens § 119, § 123 eller §§ 244-246  \r\n\r\n (vold mv.), skal altid tilsiges i så god tid, at strafudståelsen kan  \r\n\r\n iværksættes senest 30 dage efter datoen for fuldbyrdelsesordre. </P>  \r\n\r\n<P> Stk. 2. Domfældte, der er anbragt i arresthus, indkaldes forud for  \r\n\r\n domfældte, der er på fri fod, jf. dog stk. 1 for så vidt angår personer, der  \r\n\r\n skal afsone domme, for overtrædelse af straffelovens § 119, § 123 eller §§  \r\n\r\n 244-246. Pladsforholdene kan medføre, at der fastsættes særlige regler om, at  \r\n\r\n indsatte i visse arresthuse (Københavns Fængsler) indkaldes forud for  \r\n\r\n indsatte i andre arresthuse (Københavns Fængsler). </P>  \r\n\r\n<P> Stk. 3. Domfældte på fri fod, der er idømt længerevarende frihedsstraf,  \r\n\r\n indkaldes forud for domfældte med kortere frihedsstraf, jf. dog stk. 1.  \r\n\r\n Forlods indkaldelse kan endvidere ske, såfremt særlige forhold i det enkelte  \r\n\r\n tilfælde taler derfor. </P>  \r\n\r\n<P> Stk. 4. Reglerne i stk. 1 og 3 finder tilsvarende anvendelse ved  \r\n\r\n indkaldelse til strafudståelse i arresthus. </P>  \r\n\r\n<P> <B> IV. IKRAFTTRÆDEN.</B>  </P>  \r\n\r\n<P> <B> § 43.</B> Cirkulæret træder i kraft den 1. juni 1994. </P>  \r\n\r\n<P> Stk. 2. Samtidig ophæves følgende bestemmelser: </P>  \r\n\r\n<P>Justitsministeriet, Direktoratet for Kriminalforsorgens cirkulære nr. 121  \r\n\r\n af 26. august 1983 om iværksættelse af udståelse af frihedsstraf eller  \r\n\r\n forvaring mv. </P>  \r\n\r\n<P>Direktoratets cirkulæreskrivelse af 7. marts 1986 om forlods indkaldelse  \r\n\r\n til strafudståelse mv. vedrørende domfældte på fri fod, der er idømt  \r\n\r\n frihedsstraf for vold eller anden personfarlig kriminalitet. </P>  \r\n\r\n<P>Direktoratets crikulæreskrivelse af 10. januar 1985 vedrørende tilsigelse  \r\n\r\n til strafudståelse af personer, for hvem en betinget dom med vilkår om  \r\n\r\n samfundstjeneste er ændret til en ubetinget frihedsstraf på grund af  \r\n\r\n vilkårsovertrædelse. </P>  \r\n\r\n<P>C. Trønning / Annette Esdorf </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens Cirkulæresamling (KL F-1-2"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/1994"
        },
        {
            "displayName": "Accession",
            "displayValue": "C19940009209"
        },
        {
            "displayName": "Entydig dokumentidentifikation",
            "displayValue": "CM017128"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "18/05/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 1994-142-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}