{
    "id": 49359,
    "title": "Lov om naturgasforsyning ",
    "documentTypeId": "10",
    "isSagsforlobPeriodValid": false,
    "shortName": "LOV nr 294 af 07/06/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om naturgasforsyning </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Naturgas må kun indføres, forhandles,  \r\n\r\n transporteres eller oplagres i henhold til en af handelsministeren meddelt  \r\n\r\n tilladelse eller bevilling, der kan udfærdiges som eneretsbevilling for et  \r\n\r\n bestemt tidsrum. </P>  \r\n\r\n<P CLASS=STK> <I>Stk. 2. </I> Loven finder ikke anvendelse på  \r\n\r\n lokaldistribution af naturgas modtaget til videresalg fra en virksomhed med  \r\n\r\n bevilling i henhold til stk. 1. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Handelsministeren giver orientering om  \r\n\r\n forsyningsforhold m.v. for naturgas til et af folketinget med henblik herpå  \r\n\r\n nedsat udvalg. </P>  \r\n\r\n<P CLASS=STK> <I>Stk. 2. </I> Forinden handelsministeren meddeler tilladelse  \r\n\r\n eller bevilling i henhold til § 1, stk. 1, forelægges sagen for det i stk. 1  \r\n\r\n nævnte udvalg. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Eneretsbevilling er betinget af, </P>  \r\n\r\n<UL CLASS=PLAIN-LIST>  \r\n\r\n<LI>1) at bevillingshaverens vedtægter - såfremt bevillingshaveren er et  \r\n\r\n selskab - godkendes af handelsministeren og ikke ændres uden dennes samtykke,  \r\n\r\n</LI>  \r\n\r\n<LI>2) at vedtægterne for de selskaber, der oprettes af bevillingshaveren  \r\n\r\n alene eller i fællesskab med andre, godkendes af handelsministeren og ikke  \r\n\r\n ændres uden dennes samtykke, </LI>  \r\n\r\n<LI>3) at bevillingshaverens planer for etablering af transmissionsanlæg for  \r\n\r\n naturgas og for iværksættelse og opretholdelse af naturgasforsyningen  \r\n\r\n godkendes af handelsministeren, og at planerne gennemføres inden for de  \r\n\r\n tidsfrister, som handelsministeren måtte fastsætte, </LI>  \r\n\r\n<LI>4) at bevillingshaveren overholder de til enhver tid gældende normer og  \r\n\r\n sikkerhedsbestemmelser for etabling og drift af transmissionsanlæg for  \r\n\r\n naturgas, </LI>  \r\n\r\n<LI>5) at bevillingshaveren følger påbud givet af handelsministeren med  \r\n\r\n henblik på sikring af en forsvarlig udøvelse af forsyningsvirksomheden, og  \r\n\r\n</LI>  \r\n\r\n<LI>6) at bevillingshaveren underkaster sig sådant tilsyn, som foreskrives af  \r\n\r\n handelsministeren. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Handelsministeren kan stille yderligere vilkår  \r\n\r\n og kan pålægge bevillingshaveren at refundere udgifterne i forbindelse med  \r\n\r\n det i stk. 1, punkt 6, nævnte tilsyn. </P>  \r\n\r\n<P CLASS=STK> <I>Stk. 3. </I> Eneretsbevillingen kan hverken direkte eller  \r\n\r\n indirekte overdrages til andre, medmindre handelsministeren tillader  \r\n\r\n overdragelsen og godkender vilkårene for denne. </P>  \r\n\r\n<P CLASS=STK> <I>Stk. 4. </I> Eneretsbevillingen er undtaget fra  \r\n\r\n retsforfølgning af enhver art. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Eneretsbevillingen fortabes, 1) såfremt de i §  \r\n\r\n 3, stk. 1, nævnte betingelser eller andre betingelser fastsat i henhold til §  \r\n\r\n 3, stk. 2, ikke overholdes, 2) såfremt eneretsbevillingen overdrages i strid  \r\n\r\n med § 3, stk. 3, 3) såfremt bevillingshaveren træder i likvidation eller  \r\n\r\n kommer under konkurs. </P>  \r\n\r\n<P CLASS=STK> <I>Stk. 2. </I> Handelsministeren kan, når omstændighederne  \r\n\r\n taler derfor, gøre undtagelse fra bestemmelsen i stk. 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I eneretsbevillingen fastsættes bestemmelser om,  \r\n\r\n hvorledes der ved dens udløb, opgivelse eller fortabelse skal forholdes med  \r\n\r\n transmissionsanlæg for naturgas etableret af bevillingshaveren. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Til etabling af de for forsyningsvirksomheden  \r\n\r\n nødvendige transmissionsanlæg for naturgas kan handelsministeren, når  \r\n\r\n almenvellet kræver det, tillade, at der iværksættes ekspropriation vedrørende  \r\n\r\n fast ejendom. </P>  \r\n\r\n<P CLASS=STK> <I>Stk. 2. </I> Ekspropriation i henhold til stk. 1 finder sted  \r\n\r\n efter reglerne i lov om fremgangsmåden ved ekspropriation vedrørende fast  \r\n\r\n ejendom. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bevillingshaveren skal erstatte skader, der  \r\n\r\n forvoldes ved den i henhold til bevilling udøvede virksomhed, selv om skaden  \r\n\r\n er hændelig. </P>  \r\n\r\n<P CLASS=STK> <I>Stk. 2. </I> Har skadelidende ved forsæt eller grov  \r\n\r\n uagtsomhed medvirket til skaden, kan erstatningen nedsættes eller bortfalde.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den, der udøver virksomhed i strid med § 1,  \r\n\r\n straffes med bøde, medmindre anden lovgivning medfører højere straf. </P>  \r\n\r\n<P CLASS=STK> <I>Stk. 2. </I> Overtrædelse af vilkår i bevilling eller  \r\n\r\n tilladelse, som er udstedt i medfør af loven, straffes med bøde, medmindre  \r\n\r\n anden lovgivning medfører højere straf. </P>  \r\n\r\n<P CLASS=STK> <I>Stk. 3. </I> For overtrædelser, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 7.  \r\n\r\n juni 1972. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P ALIGN=CENTER>Erling Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/07/1972"
        },
        {
            "displayName": "Accession",
            "displayValue": "A19720029430"
        },
        {
            "displayName": "Entydig dokumentidentifikation",
            "displayValue": "CM008169"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "294"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "07/06/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Handelsministeriet j.nr. 508-1972"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}