{
    "id": 155979,
    "title": "Ankestyrelsens principafgørelse U-25-03 om anerkendelse - ulykkestilfælde - udefra kommende indvirkning - håndtering af børn med udadreagerende adfærd - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 20277 af 25/07/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-25-03 om anerkendelse - ulykkestilfælde - udefra kommende indvirkning - håndtering af børn med udadreagerende adfærd - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet en sag med henblik på præcisering af anerkendelsespraksis om hændelser opstået i forbindelse med håndtering af patienter. *)</p>\r\n   <p class=\"TekstGenerel\">I den aktuelle sag anerkendte Ankestyrelsen hændelsen som et ulykkestilfælde. En sygeplejerske fik smerter fra nakke og lænd, da hun i en særlig fastlåst stilling forsøgte at undvige et slag fra et barn, der under indlæggelse på en psykiatrisk afdeling udviste en voldsom udadreagerende adfærd og skønnedes til fare for sig selv og andre. Sygeplejersken var tilkaldt fra en anden afdeling for at bistå med at fastholde og berolige barnet.</p>\r\n   <p class=\"TekstGenerel\">Efter Ankestyrelsens vurdering lå hændelsesforløbet ud over, hvad sikrede som sygeplejerske måtte være forberedt på i arbejdssituationen. Sikrede indtog ved fastholdelsen en særlig fastlåst stilling uden mulighed for at kunne tage forholdsregler mod begivenheden, da hun ikke kunne slippe taget i barnet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 1</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se også SM U-23-00 og SM U-14-03</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En sygeplejerske fik smerter i nakke og lænd i forbindelse med, at hun under fastholdelse af et 8-årigt barn med en voldsom udadreagerende adfærd, måtte dreje hoved og overkrop for at imødegå et slag.</p>\r\n<p>Arbejdsskadestyrelsen havde afvist at anerkende hændelsen som et ulykkestilfælde i arbejdsskadesikringslovens forstand.</p>\r\n<p>Det fremgik af sagens oplysninger, at sikrede arbejdede fast som sygeplejerske i sygehusets børnemodtageafdeling. Den 29. oktober 2000 blev hun tilkaldt til sygehusets psykiatriske afdeling, hvor et barn udviste en voldsom udadreagerende adfærd og skønnedes at være til fare for sig selv og andre. Barnet måtte fastholdes af i alt 5 voksne. Sikrede indtog selv en plads ved sengens hovedgærde med sit venstre ben bøjet op i sengen og det højre ben ud over sengekanten. Hun havde en hånd på hver side af barnets skuldre, medens hun prøvede at berolige barnet. Pludselig løsrev barnet sin venstre hånd som med stor kraft kom mod sikrede, som forsøgte at undgå slaget ved at dreje hoved og overkrop mod højre. Der opstod herved smerter fra nakke og lænd.</p>\r\n<p>Det var videre oplyst, at sygeplejersken normalt ikke arbejdede med psykiatriske patienter, og hun havde ikke erfaring med så voldsomt reagerende børn. Hun kendte ikke barnet, diagnosen eller behandling ved anfald.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede Arbejdsskadestyrelsens afgørelse og anerkendte tilfældet som et ulykkestilfælde efter lovens § 9, stk. 1.</p>\r\n<p>Ved vurderingen lagde Ankestyrelsen særlig vægt på, at sikrede i forbindelse med fastholdelsen af barnet indtog en særlig fastlåst stilling og ikke kunne slippe taget i barnet. Sikrede havde således været uden rimelig mulighed for at træffe rimelige forholdsregler mod begivenheden.</p>\r\n<p>Efter Ankestyrelsens vurdering var der herefter sandsynliggjort en udefra kommende indvirkning, forstået som en usædvanlig afvigelse i forhold til den sædvanlige arbejdssituation, og som havde bevirket skadens opståen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20032027725"
        },
        {
            "displayName": "Entydig dokumentidentifikation",
            "displayValue": "BS008773"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20277"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "25/07/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1003913-03"
        },
        {
            "displayName": "Stikord",
            "displayValue": "U-25-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}