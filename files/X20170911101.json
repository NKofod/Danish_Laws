{
    "id": 186766,
    "title": "Moms - studenterkørsel i veteranbiler/lastbiler kan anses for momsfri personbefordring",
    "documentTypeId": "230",
    "isSagsforlobPeriodValid": true,
    "shortName": "AFG nr 9111 af 24/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Moms - studenterkørsel i veteranbiler/lastbiler kan anses for momsfri personbefordring</p>\r\n<div class=\"Resume\">\r\n   <p class=\"TekstGenerel\">Skatterådet bekræfter, at studenterkørsel i veteranbiler/lastbiler kan anses for momsfri personbefordring. Den personbefordring, der finder sted i veteranbiler/lastbiler kan ikke anses for momspligtig \"passagerkørsel med bus\" i momslovens forstand, uanset at køretøjet er indrettet til befordring af mere end 9 personer, inkl. føreren.</p>\r\n</div>\r\n<p class=\"KapitelOverskrift2\">Skatterådsmøde 24. januar 2017 - SKM2017. 83. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan det bekræftes, at Spørger ikke skal betale moms af studenterkørsel i veteranbiler/lastbiler?</p>\r\n<p>\r\n   <span class=\"Bold\">Svar</span>\r\n</p>\r\n<p>Ja.</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger tilbyder studenterkørsel i åbne veteranbiler/lastbiler.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Spørger har ikke anført opfattelse og begrundelse.</p>\r\n<p>\r\n   <span class=\"Bold\">SKATs indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at Spørger ikke skal betale moms af studenterkørsel i veteranbiler/lastbiler.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Personbefordring er fritaget for moms, jf. momslovens § 13, stk. 1, nr. 15. Fritagelsen omfatter dog ikke anden erhvervsmæssig passagerkørsel med bus end rutekørsel.</p>\r\n<p>Ved en bus i momslovens forstand forstås et køretøj, der i forbindelse med den konkrete befordring er indrettet til befordring af mere end 9 personer, inkl. føreren.</p>\r\n<p>Ved en bus i registreringsafgiftslovens forstand forstås en stor personbil, der utvivlsom er konstrueret og indrettet til befordring af mere end 9 personer, føreren indbefattet. Bussen skal have et antal passagersæder, der svarer til køretøjet, og må ikke være indrettet til andet formål end personbefordring.</p>\r\n<p>Det fremgår af Den juridiske vejledning, afsnit E. A. 8.1.3.5, at last- og varebiler, traktorer, påhængs- og sættevogne må anvendes til privat personbefordring, hvis der af Trafikstyrelsen eller politiet er udstedt en tilladelse til kørsel i optog eller med elever, der har afsluttet en uddannelse (studenterkørsel og kørsel ved byfester, karneval, 1. maj demonstrationer mv.).</p>\r\n<p>Af Færdselsstyrelsens hjemmeside fremgår det, at eksamenskørsel ikke længere forudsætter en tilladelse udstedt af politiet. Eksamenskørsel kan umiddelbart gennemføres, når betingelserne i Transport- og Bygningsministeriets bekendtgørelse nr. 494 af 27. maj 2016 om eksamenskørsel, optog mv., er overholdt.</p>\r\n<p>Det er SKATs opfattelse, at personbefordring (studenterkørsel), der finder sted i veteranbiler/lastbiler, ikke kan anses for \"passagerkørsel med bus\" i momslovens forstand, uanset at køretøjet er indrettet til befordring af mere end 9 personer, inkl. føreren.</p>\r\n<p>SKAT er således af den opfattelse, at der ikke skal opkræves moms af studenterkørsel i veteranbiler/lastbiler.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 1 besvares med \"Ja\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder SKATs indstilling og begrundelse.</p>\r\n<p>\r\n   <span class=\"Italic\">Lovgrundlag, forarbejder og praksis</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Momslovens § 13, stk. 1, nr. 15, har følgende ordlyd:</p>\r\n<p>\"Personbefordring. Fritagelsen omfatter dog ikke anden erhvervsmæssig passagerkørsel med bus end rutekørsel. I forbindelse med befordring til eller fra udlandet omfatter fritagelsen efter 1. pkt. tillige passagernes ledsagende bagage og transportmidler.\"</p>\r\n<p>\r\n   <span class=\"Italic\">Praksis</span>\r\n</p>\r\n<p>Den juridiske vejledning, afsnit D. A. 5.15</p>\r\n<p>\r\n   <span class=\"Underline\">\"Hvilke transportmidler er omfattet?</span>\r\n</p>\r\n<p>Momsfritagelsen for personbefordring omfatter som udgangspunkt transport af personer med alle former for transportmidler, bortset fra turistbuskørsel.</p>\r\n<p>Momsfritagelsen for personbefordring omfatter eksempelvis:</p>\r\n<p>Buskørsel</p>\r\n<p>Togtransport</p>\r\n<p>Hyrevognskørsel</p>\r\n<p>Ambulancekørsel</p>\r\n<p>Færgeoverførsel</p>\r\n<p>Flytransport.</p>\r\n<p>\r\n   <span class=\"Underline\">Buskørsel</span>\r\n</p>\r\n<p>Momsfritagelsen for buskørsel omfatter kun befordring af personer med busser, der foregår som rutekørsel. Se ML § 13, stk. 1, nr. 15. Turistbuskørsel er derfor momspligtig.</p>\r\n<p>Ved en bus i momslovens forstand forstås et køretøj, der i forbindelse med den konkrete befordring er indrettet til befordring af mere end 9 personer, inkl. føreren.</p>\r\n<p>Det følger heraf, at et køretøj, som oprindeligt er indrettet til transport af mere end 9 personer inkl. føreren, men som er godkendt til transport af personer i kørestole, ikke skal betragtes som en bus på de ture, hvor antallet af sæder i køretøjet er ændret til højst 9 inkl. førerens. Der skal derfor ikke beregnes moms ved kørsel på disse ture.</p>\r\n<p>Afgrænsningen af rutekørsel følger definitionen på rutekørsel i § 19 i lov om trafikselskaber. Definitionen svarer til definitionen i den nu ophævede § 2 i lov om buskørsel.\"</p>\r\n<p>\r\n   <span class=\"Underline\">Den juridiske vejledning, afsnit D.</span> <span class=\"Underline\">B.</span> <span class=\"Underline\">2.9</span></p>\r\n<p>\r\n   <span class=\"Underline\">\"Definition: Persontransport</span>\r\n</p>\r\n<p>Ved persontransport forstås transport af personer med alle former for transportmidler, fx:</p>\r\n<p>Fly</p>\r\n<p>Helikopter</p>\r\n<p>Skib, fx færge og fiskekutter</p>\r\n<p>Tog</p>\r\n<p>Bil</p>\r\n<p>Bus</p>\r\n<p>Ambulancer</p>\r\n<p>Hestevogn</p>\r\n<p>Cykeltaxa og rickshaw\"</p>\r\n<p>\r\n   <span class=\"Underline\">Den juridiske vejledning, afsnit E.</span> <span class=\"Underline\">A.</span> <span class=\"Underline\">8.1.3.4</span></p>\r\n<p>\r\n   <span class=\"Underline\">\"Definition af busser</span>\r\n</p>\r\n<p>En bus er en stor personbil, der utvivlsom er konstrueret og indrettet til befordring af mere end 9 personer, føreren indbefattet. Bussen skal have et antal passagersæder, der svarer til køretøjet, og må ikke være indrettet til andet formål end personbefordring.\"</p>\r\n<p>\r\n   <span class=\"Underline\">Den juridiske vejledning, afsnit E.</span> <span class=\"Underline\">A.</span> <span class=\"Underline\">8.1.3.5</span></p>\r\n<p>\r\n   <span class=\"Underline\">\"Studenterkørsel og lignende</span>\r\n</p>\r\n<p>Last- og varebiler, traktorer, påhængs- og sættevogne må anvendes til privat personbefordring, hvis der af Trafikstyrelsen eller politiet er udstedt en tilladelse til kørsel i optog eller med elever, der har afsluttet en uddannelse (studenterkørsel og kørsel ved byfester, karneval, 1. maj demonstrationer mv.).</p>\r\n<p>Der skal ikke sendes nogen ansøgning til SKAT om en sådan anvendelse.\"</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/02/2017"
        },
        {
            "displayName": "Accession",
            "displayValue": "X20170911101"
        },
        {
            "displayName": "Entydig dokumentidentifikation",
            "displayValue": "AN012889"
        },
        {
            "displayName": "Dato for indlæggelse",
            "displayValue": "17/01/2018"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9111"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "24/01/2017"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "16-1781919"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}