{
    "id": 181545,
    "title": "Bekendtgørelse om udarbejdelse af delårsrapporter for virksomheder, der har værdipapirer optaget til handel på et reguleret marked, og hvor virksomheden er omfattet af årsregnskabsloven (Delårsrapportbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 559 af 01/06/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id3401683e-1825-46da-bc0b-3eae9e9856f1\">Kapitel 1</a>\r\n      </td>\r\n      <td class=\"IndholdsfortegnelseTekst\">Pligt til at udarbejde halvårsrapport</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idff6cf17b-5fa4-4bd3-98a1-98e40be06b11\">Kapitel 2</a>\r\n      </td>\r\n      <td class=\"IndholdsfortegnelseTekst\">Udarbejdelse af halvårsrapport for virksomheder, der udarbejder koncernregnskab</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb945f16d-9fa2-433a-b942-92b80d68972a\">Kapitel 3</a>\r\n      </td>\r\n      <td class=\"IndholdsfortegnelseTekst\">Udarbejdelse af halvårsrapport for virksomheder, der ikke udarbejder koncernregnskab</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id45d159ee-e872-4ab0-b767-cc2be45a6815\">Kapitel 4</a>\r\n      </td>\r\n      <td class=\"IndholdsfortegnelseTekst\">Øvrigt indhold i en halvårsrapport</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id681eabd8-192b-4907-81ee-178775225503\">Kapitel 5</a>\r\n      </td>\r\n      <td class=\"IndholdsfortegnelseTekst\">Udarbejdelse af delårsrapport for en periode forskellig fra seks måneder</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb5468932-4214-4f71-a61d-0933a10df6d2\">Kapitel 6</a>\r\n      </td>\r\n      <td class=\"IndholdsfortegnelseTekst\">Offentliggørelse af redegørelser for virksomhedens økonomiske forhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide3263575-3b01-4c98-9f49-83e566c9ef97\">Kapitel 7</a>\r\n      </td>\r\n      <td class=\"IndholdsfortegnelseTekst\">Generelle bestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om udarbejdelse af delårsrapporter for virksomheder, der har værdipapirer optaget til handel på et reguleret marked, og hvor virksomheden er omfattet af årsregnskabsloven<a class=\"FodnoteHenvisning\" name=\"Henvisning_id4a0a9c82-ab2e-4f0f-b894-8a98636c7b6e\" href=\"#id4a0a9c82-ab2e-4f0f-b894-8a98636c7b6e\">1)</a></p>\r\n<p class=\"UnderTitel2\">(Delårsrapportbekendtgørelsen)</p>\r\n<p class=\"Indledning2\">I medfør af § 134 a og § 164, stk. 4 og 5, i årsregnskabsloven, jf. lovbekendtgørelse nr. 1580 af 10. december 2015, fastsættes:</p>\r\n<p class=\"Kapitel\" id=\"id3401683e-1825-46da-bc0b-3eae9e9856f1\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Pligt til at udarbejde halvårsrapport</p>\r\n<p class=\"Paragraf\" id=\"idcf6f4cde-4b58-48e6-8e81-ca79b34274ed\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse på virksomheder med værdipapirer optaget til handel på et reguleret marked, som er omfattet af årsregnskabslovens § 7, stk. 1, nr. 1 og 4, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"id820bc016-accc-44b6-aa5c-bd9a6e615a87\">Stk. 2.</span> Virksomheder med værdipapirer optaget til handel på et reguleret marked, hvis halvårsrapport skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 2.</p>\r\n<p class=\"Stk2\">\r\n   <span class=\"StkNr\" id=\"idf2456b5e-f853-4ce8-bfba-bf2f6ac587e4\">Stk. 3.</span> Virksomheder med værdipapirer optaget til handel på et reguleret marked, hvis halvårsrapport ikke skal indeholde et koncernregnskab, skal udarbejde en delårsrapport for de første seks måneder af hvert regnskabsår (halvårsrapport) efter reglerne i denne bekendtgørelses kapitel 3.</p>\r\n<p class=\"Stk2\">\r\n   <span class=\"StkNr\" id=\"idd6333962-cc09-4c9f-b45b-7ea03a1fec4f\">Stk. 4.</span> Bekendtgørelsen finder ikke anvendelse på børsnoterede virksomheder, der alene udsteder gældsinstrumenter, der er optaget til handel på et reguleret marked i et EU/EØS-land og hvis pålydende værdi pr. enhed er på mindst 100.000 euro eller hvis pålydende værdi pr. enhed på udstedelsesdagen svarer til mindst 100.000 euro, når gældsinstrumenterne er udstedt i en anden valuta end euro, jf. årsregnskabslovens § 134 a, stk. 3.</p>\r\n<p class=\"Stk2\">\r\n   <span class=\"StkNr\" id=\"id942f2afb-9619-432c-afc4-d9922437974f\">Stk. 5.</span> Bekendtgørelsen finder endvidere ikke anvendelse for virksomheder, som alene udsteder gældsinstrumenter, der er optaget til handel på et reguleret marked i et EU/EØS land inden den 31. december 2010, hvis den pålydende værdi pr. enhed er på mindst 50.000 euro, eller hvis den pålydende værdi pr. enhed på udstedelsesdagen svarer til mindst 50.000 euro, når gældsinstrumenterne er udstedt i en anden valuta end euro, jf. årsregnskabslovens § 134 a, stk. 4. 1. pkt. finder anvendelse i hele gældsinstrumenternes løbetid.</p>\r\n<p class=\"Stk2\">\r\n   <span class=\"StkNr\" id=\"id5ac087d8-27c0-4a6a-9e43-0572ccf5479b\">Stk. 6.</span> Bekendtgørelsen finder ikke anvendelse på virksomheder, der den 20. januar 2004 udelukkende udstedte og fortsat udelukkende udsteder gældsinstrumenter, optaget til handel på et reguleret marked, der er dækket af en ubetinget og uigenkaldelig garanti fra virksomhedens hjemland inden for EU/EØS eller regionale eller kommunale myndigheder i dette land.</p>\r\n<p class=\"Stk2\">\r\n   <span class=\"StkNr\" id=\"id241723e0-362c-48b1-a5db-5c9b31517f03\">Stk. 7.</span> Vælger en virksomhed, der er omfattet af stk. 4, 5 eller 6, at udarbejde en halvårsrapport, som ikke udelukkende er beregnet til virksomhedens eget brug, finder bestemmelserne i denne bekendtgørelse dog anvendelse.</p>\r\n<p class=\"Kapitel\" id=\"idff6cf17b-5fa4-4bd3-98a1-98e40be06b11\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Udarbejdelse af halvårsrapport for virksomheder, der udarbejder koncernregnskab</p>\r\n<p class=\"Paragraf\" id=\"id7d6e8194-a487-44ef-b116-a37fb9895b24\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Halvårsrapporten for virksomheder omfattet af § 1, stk. 2, skal bestå af følgende:</p>\r\n<p class=\"Liste1\">\r\n   <span class=\"Liste1Nr\" id=\"id62ed04e9-3e6b-468a-bb40-5cf2254b2df2\">1)</span> et halvårskoncernregnskab for en af virksomheden ledet koncern (halvårskoncernregnskab), jf. § 3,</p>\r\n<p class=\"Liste1\">\r\n   <span class=\"Liste1Nr\" id=\"id32189e1d-8ea0-4794-989f-1cbe02181200\">2)</span> en ledelsesberetning for en af virksomheden ledet koncern, jf. § 9 og</p>\r\n<p class=\"Liste1\">\r\n   <span class=\"Liste1Nr\" id=\"id6da46972-850e-47b6-9258-70fc15e7d9cf\">3)</span> en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10.</p>\r\n<p class=\"Stk2\">\r\n   <span class=\"StkNr\" id=\"id647ce204-c522-4d1c-9d16-5c32cc48ad30\">Stk. 2.</span> Halvårsrapporten kan desuden indeholde et halvårsregnskab for modervirksomheden, der i så fald skal aflægges efter § 4 eller § 5.</p>\r\n<p class=\"ParagrafGruppeOverskrift\">\r\n   <span>Udarbejdelse af halvårskoncernregnskab</span>\r\n</p>\r\n<p class=\"Paragraf\" id=\"id6d1b80d7-6af2-48cf-b784-786d5940cbb5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved udarbejdelsen af halvårskoncernregnskabet, jf. § 2, stk. 1, nr. 1, skal virksomheden anvende den internationale regnskabsstandard for delårsregnskaber, som er vedtaget efter proceduren i artikel 6 i forordning (EF) nr. 1606/2002.</p>\r\n<p class=\"ParagrafGruppeOverskrift\">\r\n   <span>Udarbejdelse af halvårsregnskab for modervirksomheder</span>\r\n</p>\r\n<p class=\"Paragraf\" id=\"idca836e3f-acb1-4d52-9918-0a815c6e469b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Vælger en virksomhed at udarbejde et halvårsregnskab for modervirksomheden, jf. § 2, stk. 2, skal halvårsregnskabet;</p>\r\n<p class=\"Liste1\">\r\n   <span class=\"Liste1Nr\" id=\"id5bfcc10e-bd86-4dae-90c4-551716bf2892\">1)</span> udarbejdes efter den internationale regnskabsstandard for delårsregnskaber, som er vedtaget efter proceduren i artikel 6 i forordning (EF) nr. 1606/2002, eller</p>\r\n<p class=\"Liste1\">\r\n   <span class=\"Liste1Nr\" id=\"id8c6890a6-59be-46dc-878f-bccf297df130\">2)</span> som minimum indeholde en balance i sammendrag og en resultatopgørelse i sammendrag, jf. § 5.</p>\r\n<p class=\"Paragraf\" id=\"ide7cacb73-2161-4d08-b035-c8b40c748322\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Balancen i sammendrag og resultatopgørelsen i sammendrag, jf. § 4, nr. 2, skal vise hver af de hovedposter og mellemresultater, der er indeholdt i virksomhedens årsregnskab. Der skal medtages yderligere poster, hvis halvårsregnskabet som følge af deres udeladelse ville give et misvisende billede af virksomhedens aktiver, passiver, finansielle stilling og resultat.</p>\r\n<p class=\"Stk2\">\r\n   <span class=\"StkNr\" id=\"idb939a175-3bae-403c-b34c-68302c1517be\">Stk. 2.</span> Ved udarbejdelsen af halvårsregnskabet efter stk. 1, skal virksomheden anvende den samme regnskabspraksis for indregning og måling som i årsregnskabet.</p>\r\n<p class=\"Stk2\">\r\n   <span class=\"StkNr\" id=\"idb88df038-3d13-4326-9e05-1cfbf8d10152\">Stk. 3.</span> Hvis virksomheden i halvårsregnskabet ændrer regnskabspraksis i forhold til det sidst offentliggjorte årsregnskab, finder bestemmelserne om ændring af regnskabspraksis i årsregnskabslovens § 51 tilsvarende anvendelse på halvårsregnskabet.</p>\r\n<p class=\"Stk2\">\r\n   <span class=\"StkNr\" id=\"id4ba3db5e-9dc8-4b79-89a1-30bb313a617c\">Stk. 4.</span> Ved hver post i balancen anføres beløb pr. udgangen af de første seks måneder af det igangværende regnskabsår samt de tilsvarende beløb pr. udgangen af det foregående regnskabsår.</p>\r\n<p class=\"Stk2\">\r\n   <span class=\"StkNr\" id=\"id1ab2750f-14c4-4c03-a9a2-0663e7ad7f1a\">Stk. 5.</span> Ved hver post i resultatopgørelsen anføres beløb for de første seks måneder af det igangværende regnskabsår. Endvidere anføres de tilsvarende beløb for samme periode for det foregående regnskabsår.</p>\r\n<p class=\"Kapitel\" id=\"idb945f16d-9fa2-433a-b942-92b80d68972a\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Udarbejdelse af halvårsrapport for virksomheder, der ikke udarbejder koncernregnskab</p>\r\n<p class=\"Paragraf\" id=\"id8ec754ea-f5af-4de7-a0db-f3af0a1a343f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Halvårsrapporten for virksomheder omfattet af § 1, stk. 3, skal bestå af følgende:</p>\r\n<p class=\"Liste1\">\r\n   <span class=\"Liste1Nr\" id=\"idbd164ec2-2625-4156-8827-1fc9874c4232\">1)</span> et halvårsregnskab for virksomheden jf. §§ 7-8,</p>\r\n<p class=\"Liste1\">\r\n   <span class=\"Liste1Nr\" id=\"ide8cd5321-9a17-4d8e-8a9a-48ef5dc56246\">2)</span> en ledelsesberetning for virksomheden, jf. § 9 og</p>\r\n<p class=\"Liste1\">\r\n   <span class=\"Liste1Nr\" id=\"idd3ce1c84-e365-4bdf-bcc7-bb2c9f65ebdb\">3)</span> en ledelsespåtegning i tilknytning til underskriften fra medlemmerne af de ansvarlige ledelsesorganer, jf. § 10.</p>\r\n<p class=\"Paragraf\" id=\"idc80b8114-a98f-4ba8-8852-f43b961c296f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved udarbejdelsen af halvårsregnskabet, jf. § 6, nr. 1, kan virksomheder omfattet af § 1, stk. 3, vælge, at halvårsregnskabet;</p>\r\n<p class=\"Liste1\">\r\n   <span class=\"Liste1Nr\" id=\"id5b7c74c7-7354-4713-a35b-116bbd028c93\">1)</span> udarbejdes efter den internationale regnskabsstandard for delårsregnskaber, som er vedtaget efter proceduren i artikel 6 i forordning (EF) nr. 1606/2002, eller</p>\r\n<p class=\"Liste1\">\r\n   <span class=\"Liste1Nr\" id=\"idabd4e205-3e88-498a-bbff-6353e8620f09\">2)</span> som minimum indeholder en balance i sammendrag og en resultatopgørelse i sammendrag, jf. § 5, stk. 1, samt forklarende noter, jf. § 8.</p>\r\n<p class=\"Stk2\">\r\n   <span class=\"StkNr\" id=\"idbe198b08-2686-4872-97e4-0d6bc1aeea9d\">Stk. 2.</span> Hvis halvårsregnskabet udarbejdes efter stk. 1, nr. 2, finder § 5, stk. 2-5 tilsvarende anvendelse.</p>\r\n<p class=\"Paragraf\" id=\"id89c4d929-0d5a-446f-9b92-d9dad0b7664e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Halvårsregnskabet skal, hvis det udarbejdes i henhold til § 7, stk. 1, nr. 2, indeholde forklarende noter. De forklarende noter skal indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"id9b5b6144-4dda-422c-b227-a909632f683e\">1)</span> tilstrækkelige oplysninger til at sikre sammenlignelighed mellem halvårsregnskabet i sammendrag og årsregnskabet, og</p>\r\n<p class=\"Liste1\">\r\n   <span class=\"Liste1Nr\" id=\"id2e96b00e-b0bf-48f3-90d2-02be6955a704\">2)</span> tilstrækkelige oplysninger og redegørelser til at sikre regnskabsbrugernes korrekte forståelse af eventuelle væsentlige beløbsmæssige ændringer og eventuelle begivenheder i den pågældende halvårsperiode, som afspejles i balancen og resultatopgørelsen.</p>\r\n<p class=\"Kapitel\" id=\"id45d159ee-e872-4ab0-b767-cc2be45a6815\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Øvrigt indhold i en halvårsrapport</p>\r\n<p class=\"ParagrafGruppeOverskrift\">\r\n   <span>Ledelsesberetning</span>\r\n</p>\r\n<p class=\"Paragraf\" id=\"id566b70ad-c138-4b5e-aaab-480efc64281d\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ledelsesberetningen, jf. § 2, stk. 1, nr. 2, og § 6, nr. 2, skal som minimum indeholde omtale af udviklingen i koncernens eller virksomhedens aktiviteter, resultat og egenkapital samt angivelse af særlige forhold, der har påvirket koncernens eller virksomhedens aktiviteter, resultat og egenkapital i den pågældende periode. Desuden skal ledelsesberetningen indeholde en beskrivelse af den forventede udvikling samt en beskrivelse af de væsentligste risici og usikkerheder for den resterende del af regnskabsåret:</p>\r\n<p class=\"Stk2\">\r\n   <span class=\"StkNr\" id=\"id6209f332-5da0-4898-937f-9c784639c046\">Stk. 2.</span> I ledelsesberetningen, jf. § 2, stk. 1, nr. 2, for en virksomhed, der skal aflægge koncernregnskab, skal virksomheder med værdipapirer optaget til handel på et reguleret marked, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst offentliggøre følgende om større transaktioner foretaget med nærtstående parter.</p>\r\n<p class=\"Liste1\">\r\n   <span class=\"Liste1Nr\" id=\"id2fd6bd6e-52f8-459d-96a8-1bf2f2572287\">1)</span> nærtstående parters transaktioner, som er foretaget i de første seks måneder af det igangværende regnskabsår, og som i væsentlig grad har påvirket virksomhedens finansielle stilling eller resultater i den periode,</p>\r\n<p class=\"Liste1\">\r\n   <span class=\"Liste1Nr\" id=\"idab010fb4-73b5-4f5b-a595-71b5fc610aa2\">2)</span> eventuelle ændringer i de transaktioner foretaget med nærtstående parter, som blev beskrevet i den sidste årsrapport, og som kunne have en væsentlig indvirkning på virksomhedens finansielle stilling eller resultater i de første seks måneder af det igangværende regnskabsår.</p>\r\n<p class=\"Stk2\">\r\n   <span class=\"StkNr\" id=\"idfe1ed55f-d7eb-4fb5-9107-851e2ce211c5\">Stk. 3.</span> I ledelsesberetningen, jf. § 6, nr. 2, for en virksomhed, der ikke skal udarbejde koncernregnskab, skal børsnoterede virksomheder, som har aktier optaget til handel eller notering på et reguleret marked i et EU/EØS-land, udover de i stk. 1 anførte oplysninger, mindst oplyse om arten af forholdet mellem virksomheden og dens nærtstående parter og give de oplysninger om transaktioner og mellemværender, der er nødvendige for en forståelse af forholdets mulige på-virkning af årsregnskabet. Oplysningerne skal som minimum omfatte transaktionernes art og beløbsmæssige størrelse, mellemværendernes beløbsmæssige størrelse på balancedagen og betingelserne for disse, årets nedskrivninger af tilgodehavender fra nærtstående parter og den akkumulerede nedskrivning på eksisterende tilgodehavender. Oplysningerne efter 1. punktum skal kun gives, hvis transaktioner er væsentlige. Oplysningerne efter 1. punktum kan begrænses til at omfatte transaktioner, som ikke er gennemført på normale markedsvilkår, og det skal i givet fald oplyses, at denne mulighed er anvendt. Oplysninger om individuelle transaktioner kan grupperes efter deres karakter, medmindre særskilte oplysninger er nødvendige for at forstå virkningerne af transaktioner med nærtstående parter for virksomhedens finansielle stilling.</p>\r\n<p class=\"ParagrafGruppeOverskrift\">\r\n   <span>Ledelsespåtegning</span>\r\n</p>\r\n<p class=\"Paragraf\" id=\"id39f1a5a0-7042-452b-a46c-6a901649294a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bestemmelserne i årsregnskabslovens § 8, § 9, stk. 1-5 og stk. 7 samt § 10 om underskrift og ledelsespåtegning på årsrapporter finder tilsvarende anvendelse på halvårsrapporter, som er omfattet af denne bekendtgørelse.</p>\r\n<p class=\"ParagrafGruppeOverskrift\">\r\n   <span>Revision m.v.</span>\r\n</p>\r\n<p class=\"Paragraf\" id=\"idacdcb9ab-892d-40e2-8819-98b63e85d696\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Er et halvårskoncernregnskab eller et halvårsregnskab revideret af en statsautoriseret revisor, eller har en statsautoriseret revisor foretaget en gennemgang (review) heraf, skal revisors erklæring indgå i halvårsrapporten.</p>\r\n<p class=\"Stk2\">\r\n   <span class=\"StkNr\" id=\"id9082c4bd-0dbd-4b0c-8dd9-dc4f2ad995df\">Stk. 2.</span> Er halvårskoncernregnskabet eller halvårsregnskabet ikke revideret eller gennemgået af en statsautoriseret revisor, skal der gives oplysning herom i halvårsrapporten.</p>\r\n<p class=\"Kapitel\" id=\"id681eabd8-192b-4907-81ee-178775225503\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Udarbejdelse af delårsrapport for en periode forskellig fra seks måneder</p>\r\n<p class=\"Paragraf\" id=\"idef1bb814-36db-4008-a408-9b9102f85d9e\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Vælger en virksomhed, som er omfattet af § 1, at udarbejde en delårsrapport for en periode forskellig fra seks måneder, herunder en kvartalsrapport, som ikke udelukkende er beregnet til virksomhedens eget brug, finder bestemmelserne om halvårsrapporter i bekendtgørelsen tilsvarende anvendelse på sådanne delårsrapporter med de fornødne tilpasninger.</p>\r\n<p class=\"Kapitel\" id=\"idb5468932-4214-4f71-a61d-0933a10df6d2\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Offentliggørelse af redegørelser for virksomhedens økonomiske forhold</p>\r\n<p class=\"Paragraf\" id=\"id310283db-031b-4ffd-a2c6-834e90b44e73\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Hvis en virksomhed, som er omfattet af § 1, offentliggør en redegørelse om virksomhedens økonomiske forhold, der ikke er en delårsrapport efter denne bekendtgørelse, må redegørelsen ikke betegnes som delårsrapport, halvårsrapport, kvartalsrapport eller lignende.</p>\r\n<p class=\"Kapitel\" id=\"ide3263575-3b01-4c98-9f49-83e566c9ef97\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Generelle bestemmelser</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"ide851abc4-51d0-4ee3-ab9d-7806b387016b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Afgørelser om overtrædelse af bestemmelser i denne bekendtgørelse, som er truffet af Erhvervsstyrelsen eller Finanstilsynets bestyrelse, kan indbringes for Erhvervsankenævnet senest 4 uger efter, at afgørelsen er meddelt den pågældende.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id6bc9794f-b2ab-46af-9b2b-a74f66e54844\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Overtrædelse af denne bekendtgørelse straffes med bøde, medmindre højere straf er forskyldt efter straffeloven.</p>\r\n<p class=\"Stk2\">\r\n   <span class=\"StkNr\" id=\"ide4dc4036-06fd-4539-997a-80fa0276f28d\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id4f45cec9-6d6f-40a9-bc10-d3f807826ec6\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"idfc69f449-9439-40d5-8eda-109b23da6976\">Stk. 2.</span> Bekendtgørelsen har virkning for regnskabsår, der begynder den 1. juli 2016 eller senere. Bekendtgørelsen kan dog anvendes for regnskabsår, der begynder 1. januar 2016 eller senere.</p>\r\n<p class=\"Stk2\">\r\n   <span class=\"StkNr\" id=\"id81c7db9e-c8cf-45be-b7f9-50969211b068\">Stk. 3.</span> Samtidig ophæves bekendtgørelse nr. 475 af 30. maj 2007 om udarbejdelse af delårsrapporter for børsnoterede virksomheder omfattet af årsregnskabsloven.</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 1. juni 2016</p><p class=\"Sign1\" align=\"center\">Victor Kjær</p><p class=\"Sign2\" align=\"right\">/ Carina Gaarde Sørensen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id4a0a9c82-ab2e-4f0f-b894-8a98636c7b6e\" href=\"#Henvisning_id4a0a9c82-ab2e-4f0f-b894-8a98636c7b6e\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2004/109/EF af 15. december 2004 om harmonisering af gennemsigtighedskrav i forbindelse med oplysninger om udstedere, hvis værdipapirer er optaget til handel på et reguleret marked, (EU-tidende 2004, nr. L 390, s. 38) (gennemsigtighedsdirektivet) som ændret ved Europa-Parlamentets og Rådets direktiv 2008/22/EF af 11. marts 2008, Europa-Parlamentets og Rådets direktiver 2010/73/EU og 2010/78/EU af 24. november 2010 og Europa-Parlamentets og Rådets direktiv 2013/50/EU af 22. oktober 2013 (EU-Tidende 2013, nr. L 294, side 13).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Delårsrapportbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/2016"
        },
        {
            "displayName": "Accession",
            "displayValue": "B20160055905"
        },
        {
            "displayName": "Entydig dokumentidentifikation",
            "displayValue": "BP001664"
        },
        {
            "displayName": "Dato for førstegangsindlæggelse",
            "displayValue": "03/06/2016"
        },
        {
            "displayName": "Dato for indlæggelse",
            "displayValue": "03/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "559"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "01/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Erhvervsstyrelsen, j.nr. 2016-1425"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}