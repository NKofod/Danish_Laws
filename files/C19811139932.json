{
    "id": 59736,
    "title": "Meddelelse om straffelovens § 134 a. (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11399 af 28/09/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om straffelovens § 134 a. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ifølge § 134 a straffes deltagere i slagsmål eller i anden grov  \r\n\r\n forstyrrelse af ro og orden på offentlig sted, såfremt de har handlet efter  \r\n\r\n aftale eller flere i forening, med hæfte eller med fængsel indtil 6 måneder.  \r\n\r\n</P>  \r\n\r\n<P>Ved en dom af 19. august 1981 har Højesteret stadfæstet en Østre  \r\n\r\n Landsretsdom, der anvender denne bestemmelse i en situation, der falder  \r\n\r\n udenfor det område, som bestemmelsen efter trykt praksis hidtil har været  \r\n\r\n anvendt på. </P>  \r\n\r\n<P>En gruppe rockere (10-12) indgik en aften aftale om at tage til en  \r\n\r\n restaurant for at &#187;afstraffe&#171; en anden gruppe, der efter sigende  \r\n\r\n opholdt sig der. Efter fælles transport gik de i samlet flok mod  \r\n\r\n restauranten. Restauratøren forsøgte at hindre deres adgang ved at låse  \r\n\r\n indgangsdøren, men deltagerne eller i hvert fald en stor del af dem trykkede  \r\n\r\n døren ind og knuste restaurantens vinduer med flasker og spark. Adskillige af  \r\n\r\n dem nåede helt ind i restaurationslokalet, hvor de, efter at have konstateret  \r\n\r\n at der ikke befandt sig medlemmer af den anden gruppe, ødelagde noget  \r\n\r\n inventar, ligesom restauratøren blev udsat for vold. Efter kort tid forsvandt  \r\n\r\n de, da de blev klar over at politiet var på vej. De samlede skader på  \r\n\r\n restaurationen beløb sig til ialt ca. 12.000 kr. </P>  \r\n\r\n<P>Der blev herefter rejst tiltale mod 10 af deltagerne for overtrædelse af  \r\n\r\n straffelovens § 134 a og § 291, stk. 2, jfr. stk. 1. </P>  \r\n\r\n<P>I Glostrup kriminalret erkendte de tiltalte (bortset fra en enkelt, der  \r\n\r\n blev frifundet) sig stort set skyldige i overtrædelse af § 134 a og blev dømt  \r\n\r\n i overensstemmelse hermed, mens 5 af dem blev frifundet for hærværk, idet det  \r\n\r\n ikke ansås for bevist, at de havde foretaget handlinger, hvorved der er  \r\n\r\n påført restauranten beskadigelser eller have tilskyndet eller opmuntret de  \r\n\r\n andre til hærværket eller var deltagere i en aftale eller indbyrdes  \r\n\r\n forståelse om, at der skulle øves hærværk. </P>  \r\n\r\n<P>I landsretten påstod de tiltalte frifindelse efter § 134 a, idet de gjorde  \r\n\r\n gældende, at forholdet måtte henføres til politivedtægtens § 3. </P>  \r\n\r\n<P>Ved Østre Landsrets dom af 18. december 1980 blev de tiltalte straffet for  \r\n\r\n overtrædelse af straffelovens § 134 a og også de, der var frifundet for  \r\n\r\n hærværk ved kriminalrettens dom, blev fundet skyldige i overtrædelse af §  \r\n\r\n 291, stk. 2, jfr. stk. 1, idet landsretten antog, at alle de tiltalte ved  \r\n\r\n deres deltagelse i aktionen måtte antages at have medvirket til de forvoldte  \r\n\r\n ødelæggelser, der ikke var gået ud over, hvad de tiltalte måtte forvente.  \r\n\r\n</P>  \r\n\r\n<P>Sagen blev indbragt for Højesteret af 4 af de tiltalte med påstand om  \r\n\r\n frifindelse for tiltalen efter straffelovens § 134 a, og om, at det forvoldte  \r\n\r\n hærværk alene blev henført under straffelovens § 291, stk. 1. </P>  \r\n\r\n<P>Højesteret stadfæstede landsrettens dom, idet der henvistes til det  \r\n\r\n bevisresultat, landsretten havde lagt til grund. </P>  \r\n\r\n<P>Anklagemyndigheden måtte under sagen på grund af for sen forkyndelse  \r\n\r\n frafalde påstand om skærpelse, og bl.a. derfor yder dommen kun delvis  \r\n\r\n vejledning med hensyn til strafudmålingen. Det bemærkes dog, at  \r\n\r\n landsretsdommen tyder på, at Østre Landsret har taget udgangspunkt i 40 - 60  \r\n\r\n dages hæfte for et begivenhedsforløb som det her beskrevne. </P>  \r\n\r\n<P>Per Lindegaard. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 3/81)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19811139932"
        },
        {
            "displayName": "Entydig dokumentidentifikation",
            "displayValue": "CM018691"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/09/2017"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11399"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "28/09/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. 122/81 - JU 3337."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}