{
    "id": 120682,
    "title": "Danske datterselskaber fritaget for CFC-beskatning",
    "documentTypeId": "230",
    "isSagsforlobPeriodValid": true,
    "shortName": "AFG nr 9321 af 17/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Danske datterselskaber fritaget for CFC-beskatning</p>\r\n      <p class=\"TekstV\">Ansøgning</p>\r\n      <p class=\"TekstV\">Rådgiver har på vegne af C A/S anmodet Skatterådet om fritagelse fra CFC-beskatning, jf. Selskabsskatteloven § 32, stk. 2. Tilladelsen ønskes for:</p>\r\n      <p class=\"TekstV\">A A/S</p>\r\n      <p class=\"TekstV\">B A/S</p>\r\n      <p class=\"TekstV\">C A/S anmoder Skatterådet om, at tilladelsen omfatter det maksimale 10 indkomstår, regnet fra og med indkomståret 2007, jf. selskabsskatteloven § 32, stk. 2.</p>\r\n      <p class=\"TekstV\">Afgørelse</p>\r\n      <p class=\"TekstV\">Skatterådet tillader, at A A/S og B A/S ikke er omfattet af selskabsskatteloven § 32, stk.1 i 10 indkomstår fra juli 2007, jf. selskabsskatteloven § 32, stk. 2.</p>\r\n      <p class=\"TekstV\">Sagsfremstilling</p>\r\n      <p class=\"TekstV\">C A/S stiftede i 1995 A A/S og B A/S i 2006.</p>\r\n      <p class=\"TekstV\">C A/S har i dag X datterselskaber, hvor der ved denne ansøgning ønskes tilladelse for 2 af datterselskaberne ikke skal være omfattet af selskabsskatteloven § 32.</p>\r\n      <p class=\"TekstV\">Betingelserne for tilladelsen:</p>\r\n      <p class=\"TekstV\">Ifølge selskabsskatteloven § 32, stk. 2 kan et datterselskab med koncession til at udøve forsikrings-, realkredit- eller bankvirksomhed og underlagt offentlig tilsyn anmode om at tilladelse til ikke at være omfattet af selskabsskatteloven § 32, stk. 1.</p>\r\n      <p class=\"TekstV\">For at en af de tre nævnte virksomheder kan opnå tilladelsen, skal virksomheden opfylde 5 betingelser.</p>\r\n      <p class=\"TekstV\">Virksomheden skal være underlagt offentligt tilsyn</p>\r\n      <p class=\"TekstV\">Den væsentligste del af indkomsten skal komme fra virksomhed med kunder i det land, hvor datterselskabet er hjemmehørende.</p>\r\n      <p class=\"TekstV\">Den væsentligste del af indkomsten skal komme fra virksomhed med kunder, som datterselskabet ikke er koncernforbundet med, jf. ligningsloven § 2, stk. 2.</p>\r\n      <p class=\"TekstV\">Datterselskabets kapitalgrundlag ikke overstiger, hvad driften af forsikrings-, realkredit- eller bankvirksomheden tilsiger.</p>\r\n      <p class=\"TekstV\">Det er yderligere en betingelse, at beskatningen af udbytte fra datterselskabet til moderselskabet vil kunne frafaldes eller nedsættes efter bestemmelserne i direktiv 90/435/EØF eller efter dobbeltbeskatningsoverenskomsten med Færøerne, Grønland eller den stat, hvor datterselskabet er hjemmehørende.</p>\r\n      <p class=\"TekstV\">Rådgivers opfattelse af A A/S og B A/S' opfyldelse af betingelserne:</p>\r\n      <p class=\"TekstV\">Ad A A/S</p>\r\n      <p class=\"TekstV\">Selskabet blev stiftet I 2006 under navnet X A/S. Finanstilsynet gav selskabet tilladelse til at drive X-virksomhed, og selskabet ændrede navn til A A/S. I forbindelse hermed blev virksomhedens egenkapital udvidet med X mio. kr. til i alt X mio. kr.</p>\r\n      <p class=\"TekstV\">Koncessionsforhold m.v.</p>\r\n      <p class=\"TekstV\">Selskabet er hos finanstilsynet registreret med koncession til at drive X-virksomhed i Danmark, hvilket dokumenteres af vedlagte brev fra Finanstilsynet. SKAT er i besiddelse af dokumentet.</p>\r\n      <p class=\"TekstV\">Indtægtsforhold</p>\r\n      <p class=\"TekstV\">A A/S har i regnskabsperioden 1. januar til 31. december 2007 haft renteindtægter på i alt X kr., hvoraf hovedparten stammer fra kunder, der er hjemlandskunder, det vil sige, at private kunder bor i Danmark, og at kundeforholdet med virksomheder vedrører virksomhed udført i Danmark.</p>\r\n      <p class=\"TekstV\">Af totale renteindtægter på X kr. stammer X fra kunder, som ikke er hjemlandskunder.</p>\r\n      <p class=\"TekstV\">Det kan endvidere oplyses, at A A/S i samme periode har haft renteindtægter på i alt X, som stammer fra koncernforbundne selskaber, når ligningslovens § 2, stk. 2 anvendes. Alle transaktioner med koncernforbundne parter er foretaget på armlængdevilkår.</p>\r\n      <p class=\"TekstV\">Kapitalisering</p>\r\n      <p class=\"TekstV\">Selskabets kapitalisering overstiger efter A A/S' opfattelse ikke, hvad driften tilsiger.</p>\r\n      <p class=\"TekstV\">Det skal i relation til spørgsmålet om kapitalisering bemærkes, at mindstekravet i Danmark til solvens er 8 %, jf. lov om finansiel virksomhed § 124. A A/S har pr. 31.12 2007 en solvensprocent på X %.</p>\r\n      <p class=\"TekstV\">Det er på denne baggrund vores vurdering, at A A/S som virksomhed ikke er overkapitaliseret i forhold til, hvad driften tilsiger.</p>\r\n      <p class=\"TekstV\">Der er vedlagt kopi af regnskab for selskabet for 2007 til dokumentation af selskabets økonomiske forhold, herunder dets kapitalforhold.</p>\r\n      <p class=\"TekstV\">Ad B A/S</p>\r\n      <p class=\"TekstV\">Selskabet driver alle former for X-virksomhed, herunder virksomhed der må anses som accessorisk til X-virksomhed.</p>\r\n      <p class=\"TekstV\">Koncessionsforhold mv.</p>\r\n      <p class=\"TekstV\">Selskabet er hos finanstilsynet registreret med koncession til at drive X-virksomhed i Danmark, hvilket dokumenteres af vedlagte registreringsbevis. SKAT er i besiddelse af dokumentet.</p>\r\n      <p class=\"TekstV\">Indtægtsforhold</p>\r\n      <p class=\"TekstV\">B A/S har i regnskabsperioden 1. januar - 31. december 2007 haft renteindtægter på i alt X kr. Renteindtægterne stammer udelukkende fra hjemlandskunder, det vil sige at private kunder bor i Danmark og, at kundeforholdet med virksomheder vedrører virksomhed udført i Danmark.</p>\r\n      <p class=\"TekstV\">B A/S har i samme periode ikke haft indtægter fra koncernforbundne selskaber, når ligningsloven § 2, stk. 2 anvendes. Alle transaktioner med koncernforbundne parter er foretaget på armlængdevilkår.</p>\r\n      <p class=\"TekstV\">Kapitalisering</p>\r\n      <p class=\"TekstV\">Selskabets kapitalisering overstiger efter C A/S' opfattelse ikke, hvad driften tilsiger.</p>\r\n      <p class=\"TekstV\">Det skal i relation til spørgsmålet om kapitalisering bemærkes, at mindstekravet i Danmark til solvens er 8 %, jf. lov om finansiel virksomhed § 124. B A/S har pr. 31. 12 2007 en solvensprocent på X %.</p>\r\n      <p class=\"TekstV\">Det er på baggrund af ovenstående vores vurdering, at B A/S ikke er overkapitaliseret i forhold til, hvad driften tilsiger.</p>\r\n      <p class=\"TekstV\">Der er vedlagt kopi af regnskab for selskabet for 2007 til dokumentation af selskabets økonomiske forhold, herunder dets kapitalforhold.</p>\r\n      <p class=\"TekstV\">SKATs indstilling og begrundelse</p>\r\n      <p class=\"TekstV\">C A/S ansøger om fritagelse, for 2 af dets datterselskaber, fra selskabsskatteloven § 32, jf. selskabsskatteloven § 32, stk. 2.</p>\r\n      <p class=\"TekstV\">Koncession mv.</p>\r\n      <p class=\"TekstV\">Der er fremlagt koncession for både A A/S og B A/S. Begge selskaber er således underlagt tilsyn fra Finanstilsynet.</p>\r\n      <p class=\"TekstV\">Indtægtsforhold</p>\r\n      <p class=\"TekstV\">Det fremgår af dokumentation fremlagt af C A/S, at B A/S ikke har renteindtægter fra udenlandske kunder. Af samme dokumentation fremgår det, at indtægter fra udenlandske kunder udgør X pct. af A A/S' renteindtægter.</p>\r\n      <p class=\"TekstV\">Det er tilsvarende oplyst, at B A/S ikke har indtægter fra koncernforbundne parter. For så vidt angår A A/S har selskabet indtægter på X pct. fra kapitalforbundne parter.</p>\r\n      <p class=\"TekstV\">Kapitalisering</p>\r\n      <p class=\"TekstV\">Det fremgår af B A/S' årsrapport 2007, at selskabet i 2007 havde en solvensprocent på X.</p>\r\n      <p class=\"TekstV\">Det fremgår ligeledes af A A/S' årsrapport 2007, at selskabet i 2007 havde en solvensprocent på X.</p>\r\n      <p class=\"TekstV\">Lovgivningen for finansielle institutioner stiller krav om en solvensprocent på 8.</p>\r\n      <p class=\"TekstV\">Det kan dog oplyses, fra en nøgledatabase for 1. halvår 2007 fra finanstilsynet, at virksomheder i samme gruppe som A A/S i gennemsnit har en solvensprocent på X. Ligeledes fremgår det af nøgledatabasen, at virksomheder i samme gruppe som B A/S i Danmark i gennemsnit har en solvensprocent på X.</p>\r\n      <p class=\"TekstV\">Som det fremgår ligger A A/S' solvensprocent under gennemsnittet for virksomheder i samme gruppe. Modsat fremgår det dog også, at B A/S' solvensprocent ligger over gennemsnittet for tilsvarende virksomheder i Danmark.</p>\r\n      <p class=\"TekstV\">Det er dog ikke SKATs vurdering, at B A/S er kapitaliseret højere end, hvad driften tilsiger.</p>\r\n      <p class=\"TekstV\">Udbyttebeskatning</p>\r\n      <p class=\"TekstV\">A A/S og B A/S er danske selskaber, hvorfor det ikke findes relevant at omtale nedsættelse af udbyttebeskatningen.</p>\r\n      <p class=\"TekstV\">Indstilling</p>\r\n      <p class=\"TekstV\">På baggrund af ovenstående indstiller SKAT, at C A/S' ansøgning, om tilladelse til, at A A/S og B A/S ikke omfattes af selskabsskatteloven § 32, stk. 1, imødekommes for den maksimale periode på 10 år gældende fra og med juli 2007.</p>\r\n      <p class=\"TekstV\">Tilladelsens længde</p>\r\n      <p class=\"TekstV\">Det indstilles, at tilladelsen meddeles for 10 år fra og med juli 2007. Det betinges dog, at C A/S årligt, og senest samtidig med indsendelsen af selvangivelse for det pågældende indkomstår tilsender den skatteansættende myndighed en erklæring om, at de betingelser og forudsætninger, der ligger til grund for denne tilladelse i al væsentlighed er uændrede.</p>\r\n      <p class=\"TekstV\">Der forbeholdes den skatteansættende myndighed ret til at efterprøve om erklæringen er korrekt, og C A/S er således forpligtet til på forlangende at dokumentere i hvilket omfang de oplysninger og sammenligningstal m.v., der er lagt til grund ved denne tilladelse ikke har ændret sig i en diskvalificerende retning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2008"
        },
        {
            "displayName": "Accession",
            "displayValue": "X20080932101"
        },
        {
            "displayName": "Entydig dokumentidentifikation",
            "displayValue": "AN009177"
        },
        {
            "displayName": "Dato for indlæggelse",
            "displayValue": "19/01/2010"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9321"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/06/2008"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-088946"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}