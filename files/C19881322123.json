{
    "id": 79549,
    "title": "Instruks for mejerivirksomheder vedrørende kvalitetsbedømmelse og kvalitetsafregning af mælk. ",
    "documentTypeId": "680",
    "isSagsforlobPeriodValid": false,
    "shortName": "INS nr 13221 af 07/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks for mejerivirksomheder vedrørende  \r\n\r\n kvalitetsbedømmelse og kvalitetsafregning af mælk. </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til § 4, stk. 2, i Landbrugsministeriets bekendtgørelse nr.  \r\n\r\n 594 af 11. november 1982 om kvalitetsbedømmelse og kvalitetsafregning af mælk  \r\n\r\n fastsættes: </P>  \r\n\r\n<P> 1. GENERELT </P>  \r\n\r\n<P>1.1. Mejerivirksomheden skal drage omsorg for, at der udtages prøver af  \r\n\r\n leverandørmælken på den ugedag, som angives af vedkommende laboratorium og  \r\n\r\n skal sikre, at prøveudtagningen foregår og prøverør mærkes på en sådan måde,  \r\n\r\n at de udtagne prøver med sikkerhed kan identificeres. </P>  \r\n\r\n<P>1.2. Mejerivirksomheden skal gøre prøveudtagere (herunder  \r\n\r\n tankvognschauffører) bekendt med instruksen, foranstalte at prøveudtagerne  \r\n\r\n bliver omhyggeligt instruerede, samt føre tilsyn med instruksens  \r\n\r\n overholdelse. Mejerivirksomheden skal videre gøre mælkeproducenterne bekendt  \r\n\r\n med, at det er en forudsætning for en korrekt udtagning af mælkeprøverne, at  \r\n\r\n mælken hos mælkeproducenten opbevares i beholdere, der tillader  \r\n\r\n prøveudtagning, og at mælken ved afhentningen er velomrørt for at sikre, at  \r\n\r\n den udtagne prøve er repræsentativ for den mælkemængde, hvoraf den udtages.  \r\n\r\n Ved beholdere med røreværk skal røreværket være i gang ved  \r\n\r\n tankvognsafhentning. </P>  \r\n\r\n<P>1.3. I tilfælde hvor det ikke tydeligt fremgår, at leverancen er vel  \r\n\r\n omrørt, skal prøveudtagerne (tankvognschaufføren) igangsætte røreværket, hvor  \r\n\r\n et sådant findes, henholdsvis foretage en omrøring i mælken med den i pkt.  \r\n\r\n 3.2.1. nævnte omrører. Ved gentagne tilfælde af mangelfuld omrøring hos samme  \r\n\r\n mælkeproducent skal prøveudtagerne meddele dette til mejerivirksomheden. </P>  \r\n\r\n<P>1.4. Prøverør til indsendelse af prøverne leveres af laboratoriet forsynet  \r\n\r\n med hætte og anbragt i isoleret beholder påfyldt krystalis. </P>  \r\n\r\n<P>1.5. Mælkeprøvens størrelse skal være som foreskrevet af laboratoriet.  \r\n\r\n</P>  \r\n\r\n<P> 2. OPBEVARING AF PRØVERØR OG PRØVER. </P>  \r\n\r\n<P>2.1. På mejeriet skal forefindes gode opbevaringsforhold (kølerum 0-5  \r\n\r\n grader) for de isolerede beholdere med prøverør og mælkeprøver. Når  \r\n\r\n beholderne ankommer fra laboratoriet, skal mejeriet straks foranledige dem  \r\n\r\n anbragt i kølerummet, hvor de skal henstå til brugen. Snarest muligt efter  \r\n\r\n prøveudtagningen skal de isolerede beholdere igen anbringes i kølerummet og  \r\n\r\n henstå der til de afhentes af eller bringes til laboratoriet. Det skal  \r\n\r\n sikres, at der til stadighed er is ved prøverne, indtil disse afleveres til  \r\n\r\n laboratoriet. Det skal endvidere sikres, at glassene er lukket med de dertil  \r\n\r\n beregnede hætter. Mejeriet skal endvidere følge de supplerende anvisninger  \r\n\r\n for opbevaringen, som gives af laboratoriet. </P>  \r\n\r\n<P>2.2. På tankvognen skal prøverne uanset udtagelsesmetoden, jvf. 3.1.  \r\n\r\n straks ved udtagningen hensættes i den isolerede beholder, der skal være  \r\n\r\n påfyldt krystalis, på en sådan måde, at der sikres prøverne en hurtig  \r\n\r\n afkøling til mellem 0 og 5 grader C. Krystalisen skal forefindes i en sådan  \r\n\r\n mængde, at der ved prøveudtagningens afslutning stadig er is tilstede. </P>  \r\n\r\n<P> 3. PRØVUDTAGNINGSUDSTYR. </P>  \r\n\r\n<P>3.1. Til prøveudtagningen skal anvendes øser (3,2) eller  \r\n\r\n prøveudtagningsaggregater (3,3), som automatisk udtager prøve under  \r\n\r\n indpumpningen af mælken i tankvognen. </P>  \r\n\r\n<P>3.2. BRUG AF ØSER. </P>  \r\n\r\n<P>3.2.1. Øser, som anvendes til udtagning af mælkeprøver, skal være af  \r\n\r\n passende størrelse og fremstillet af velegnet materiale. Såfremt eengangsøser  \r\n\r\n anvendes, skal de være sterile og det anvendte materiale må ikke afgive lugt-  \r\n\r\n eller smagsstoffer til mælken. I tilfælde, hvor tankvognschaufførerne skal  \r\n\r\n foretage omrøring af mælken, og hvor røreværk eller omrører ikke forefindes  \r\n\r\n på stedet, skal en speciel omrører medbringes. </P>  \r\n\r\n<P>3.2.2. Mælkeprøven skal udtages direkte fra mælkeleverancen inden  \r\n\r\n indpumpning i tankvogn. </P>  \r\n\r\n<P>3.2.3. Opbevares mælkeleverancen i mere end een beholder, udtages en  \r\n\r\n del-prøve fra hver. Disse overføres til samme glas. Evt. kan blandebeholder  \r\n\r\n for del-prøver anvendes. </P>  \r\n\r\n<P>3.2.4. Prøveudtagerne skal ved prøvens overførsel fra øse til prøverør  \r\n\r\n drage omsorg for, at hætten og det åbne prøverør behandles på en i relation  \r\n\r\n til prøven forsvarlig måde. Hætten bør således kun i kortest mulig tid være  \r\n\r\n fjernet fra prøverøret og skal herunder holdes på en sådan måde, at  \r\n\r\n indersiden af hætten ikke berøres eller på anden måde udsættes for  \r\n\r\n kontamination. Det samme gælder rørets inderside og munding. </P>  \r\n\r\n<P>3.2.5. Til desinfektion og skylning af øser og omrører, der anvendes ved  \r\n\r\n prøveudtagninger hos flere mælkeproducenter, skal anvendes en beholder  \r\n\r\n forsynet med låg og indeholdende to rum. Ved brug påfyldes rum I mindst 4  \r\n\r\n liter desinfektionsopløsning (mindst 200 mg aktivt klor pr. liter vand). Rum  \r\n\r\n II påfyldes mindst 4 liter vand af drikkevandskvalitet. Beholderens indhold  \r\n\r\n skal udskiftes så ofte det er nødvendigt, dog i alle tilfælde efter  \r\n\r\n prøveudtagning fra en rute. </P>  \r\n\r\n<P>3.2.6. Efter prøveudtagningen skal udstyr, der anvendes ved prøveudtagning  \r\n\r\n hos flere mælkeproducenter grundigt afskylles under vandhane, hvorefter det  \r\n\r\n hensættes i desinfektionsopløsning i desinfektionsbeholderens rum I. Før  \r\n\r\n prøveudtagningen af næste leverance skylles udstyret grundigt i rent vand i  \r\n\r\n beholderens rum II. </P>  \r\n\r\n<P>3.2.7. Prøveudtagningsøser m.m., der anvendes ved prøveudtagning hos flere  \r\n\r\n mælkeproducenter, skal forinden de tages i anvendelse være rystet fri for  \r\n\r\n skyllevand. De første 2 mål hældes tilbage i mælketanken, hvorefter næste mål  \r\n\r\n overføres til prøverøret som straks igen lukkes og hensættes i den isolerede,  \r\n\r\n iskølede beholder. </P>  \r\n\r\n<P>3.3. BRUG AF AUTOMATISK PRØVEUDTAGNINGSUDSTYR. </P>  \r\n\r\n<P>3.3.1. Prøveudtagningsaggregater, der automatisk udtager prøver under  \r\n\r\n indpumpning af mælk i tankvognen skal være godkendt af Veterinærdirektoratet  \r\n\r\n og Statskontrollen med Mejeriprodukter og Æg m.m. </P>  \r\n\r\n<P>3.3.2. De i forbindelse med godkendelsen opstillede specifikationer og  \r\n\r\n betingelser for benyttelsen skal nøje overholdes. </P>  \r\n\r\n<P> 4. IKRAFTTRÆDELSESBESTEMMELSER . </P>  \r\n\r\n<P>4.1. Instruksen træder i kraft den 1. april 1988. </P>  \r\n\r\n<P>4.2 Samtidig ophæves instruks af 7. januar 1983, fra Veterinærdirektoratet  \r\n\r\n og Statskontrollen med Mejeriprodukter og Æg m.m. for mejerivirksomheder  \r\n\r\n vedrørende kvalitetsbedømmelse og kvalitetsafregning af mælk, samt  \r\n\r\n ændringsinstruks af 23. december 1983. </P>  \r\n\r\n<P>Statskontrollen med Mejeriprodukter Veterinærdirektoratet og Æg m.m. </P>  \r\n\r\n<P>Veterinærdirektoratet </P>  \r\n\r\n<P>den 7.marts 1988 </P>  \r\n\r\n<P>O. Alsøe </P>  \r\n\r\n<P>/E. Stougaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881322123"
        },
        {
            "displayName": "Entydig dokumentidentifikation",
            "displayValue": "CM038762"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13221"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "07/03/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet og statskontrollen med mejeriprodukter og æg m m"
        },
        {
            "displayName": "Ressortministeriets journalnummer",
            "displayValue": "VD j.nr. LK 1022-5/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}