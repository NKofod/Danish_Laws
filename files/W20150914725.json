{
    "id": 169022,
    "title": "Pressenævnets kendelse i sag nr. 15-70-00758",
    "documentTypeId": "240",
    "isSagsforlobPeriodValid": true,
    "shortName": "KEN nr 9147 af 17/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00758</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Rettede hurtigt fejl</span>\r\n   </p>\r\n   <p class=\"TekstGenerel\">\r\n      <span class=\"Bold\">Nordjyske Medier skrev på nordjyske.dk ”Værtshus serverede for mindreårige”.</span> <span class=\"Bold\">Det var en fejl.</span> <span class=\"Bold\">Bøden faldt, fordi der var en mindreårig til stede efter midnat, men vedkommende fik ikke noget serveret.</span> <span class=\"Bold\">Nordjyske Medier rettede hurtigt fejlen.</span> <span class=\"Bold\">Pressenævnet finder ikke grundlag for kritik.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">God presseskik</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at det er mediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives eller gengives er korrekte.</span> <span class=\"Bold\">Berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår.</span> <span class=\"Bold\">Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.1 og A.7.</span></p>\r\n   <p class=\"TekstGenerel\">\r\n      <span class=\"Bold\">Pressenævnet lægger til grund, at [Klager] er blevet pålagt en bøde, fordi der har opholdt sig en person under 18 år i hendes beværtning efter midnat.</span> <span class=\"Bold\">Nordjyske Medier har erkendt, at mediet bragte forkerte oplysninger, idet det af Nordjyske.dk fremgik, at sagen omhandlede udskænkning til en person under 18 år.</span></p>\r\n   <p class=\"TekstGenerel\">\r\n      <span class=\"Bold\">Da Nordjyske Medier selv meget hurtigt rettede de fejlagtige oplysninger på nordjyske.dk, efter at fejlen kom til Nordjyske Mediers kendskab, finder Pressenævnet ikke tilstrækkeligt grundlag for at udtale kritik af Nordjyske Medier.</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Genmæle</span>\r\n   </p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom.</span> <span class=\"Bold\">Ifølge lovens § 38, stk. 2, kan genmælet af vedkommende massemedie kræves udformet af den, der anmoder om genmæle.</span></p>\r\n   <p class=\"TekstGenerel\">\r\n      <span class=\"Bold\">Allerede fordi Nordjyske Medier har bragt en præcisering på Nordjyske.dk, som tilnærmelsesvis ligner det genmæle, [Klager] har formuleret, finder Pressenævnet ikke, at [Klager] er berettiget til at få bragt et genmæle.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over artiklen <span class=\"Italic\">”Værtshus serverede for mindreårige”</span> bragt på nordjyske.dk den 29. januar 2015, idet hun finder, at god presseskik er tilsidesat. Klagen omfatter endvidere mediets afslag på genmæle.</p>\r\n<p class=\"Tekst\" style=\"text-align: left;\">\r\n   <span class=\"Bold\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Den 29. januar 2015 bragte Nordjyske Medier artiklen <span class=\"Italic\">”Værtshus serverede for mindreårige” </span>på nordjyske.dk. Af underrubrikken fremgår følgende:</p>\r\n<p class=\"Tekst\" style=\"text-align: left;\">”Efter næsten to års ventetid har retten stadfæstet bøde.”</p>\r\n<p class=\"Tekst\" style=\"text-align: left;\">Af artiklen fremgår følgende:</p>\r\n<p class=\"Tekst\" style=\"text-align: left;\">”MORS: Efter næsten to år er en bødesag for at servere for en ung mand under 18 år på et af byens værtshuse endelig blevet afsluttet.</p>\r\n<p class=\"Tekst\" style=\"text-align: left;\">Bevillingshaveren mente i første omgang, at bestemmelsen, om at der ikke måtte være unge under 18 år efter midnat i lokalerne, ikke var tydeligt nok beskrevet i bevillingen, og at der ikke var blevet givet mulighed for at kommentere ansøgningen, den såkaldte ”partshøring”, som er en del af proceduren.</p>\r\n<p class=\"Tekst\" style=\"text-align: left;\">Siden bøden, som blev givet en nat i april 2013 i forbindelse med en kontrol af alle Nykøbings værtshuse, har der været berammet flere retsmøder, som er blevet aflyst.</p>\r\n<p class=\"Tekst\" style=\"text-align: left;\">Onsdag lykkedes det så at få gennemført sagen og efter en længere snak og forklaring fra dommeren til sagens hovedperson, blev bøden på 1500 kroner stadfæstet i en dom.”</p>\r\n<p class=\"Tekst\" style=\"text-align: left;\">Den 2. februar 2015 tilføjede Nordjyske Medier en præcisering til artiklen på nordjyske.dk. Af præciseringen fremgår følgende:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Præcisering</span>\r\n</p>\r\n<p class=\"Tekst\" style=\"text-align: left;\">Af ovenstående artikel fremgår, at restauratøren i omtalte sag blev pålagt en bøde for at servere for en person under 18 år. Det er ikke korrekt. Bøden på 1500 kr. blev givet fordi der opholdt sig en person under 18 år på værtshuset efter midnat, hvilket ifølge gældende regler i Midt- og Vestjyllands Politikreds ikke er tilladt på steder med bevilling.”</p>\r\n<p class=\"Tekst\" style=\"text-align: left;\">Nordjyske Medier ændrede ligeledes underrubrikken. Følgende fremgår herefter af underrubrikken:</p>\r\n<p class=\"Tekst\" style=\"text-align: left;\">”Efter næsten to års ventetid har retten stadfæstet bøde. Artiklen er blevet præciseret.”</p>\r\n<p class=\"Tekst\" style=\"text-align: left;\">\r\n   <span class=\"Italic\">Yderligere oplysninger</span>\r\n</p>\r\n<p class=\"Tekst\" style=\"text-align: left;\">[Klager] klagede den 30. januar 2015 til Nordjyske. Den 31. januar 2015 fremsendte [Klager] klagen til Pressenævnet. Af klagen til Pressenævnet fremgik det, at [Klager] anmodede om følgende genmæle:</p>\r\n<p class=\"Tekst\" style=\"text-align: left;\">”Nordjyske har i en artiklen den 29. januar 2015 med overskriften ”Værtshus serverede for mindreårig” viderebragt forkerte oplysninger om sagens faktiske omstændigheder, idet Nordjyske har anført, at restaurationens ejer er blevet pålagt en bøde for at have serveret for en mindreårig. Dette er imidlertid ikke korrekt, idet sagen (alene) omhandlede tilstedeværelse af en mindreårig på restaurationen efter kl. 24.00. Der blev således ikke serveret for en mindreårig på restaurationen.”</p>\r\n<p class=\"Tekst\" style=\"text-align: left;\">Nordjyske Medier har oplyst, at den påklagede artikel tillige blev bragt i Morsø Folkeblad den 29. januar 2015, og at der også i Morsø Folkeblad er bragt en rettelse til artiklen den 31. januar 2015.</p>\r\n<p class=\"Tekst\" style=\"text-align: left;\">\r\n   <span class=\"Bold\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at Pressenævnet i sin vurdering bør tage i betragtning, at artiklen angår og beskriver et strafferetligt forhold og deraf følgende bødepålæggelse, hvorfor der må stilles særlige krav til objektiv og korrekt gengivelse både af sagens forløb og af det forhold, som bøden blev givet på grundlag af.</p>\r\n<p class=\"Tekst\" style=\"text-align: left;\">[Klager] finder, at Nordjyske har tilsidesat god presseskik ved at bringe faktuelt forkerte oplysninger både i overskriften og i det første afsnit af artiklen.</p>\r\n<p class=\"Tekst\" style=\"text-align: left;\">Den i artiklen omtalte bøde blev givet, fordi der havde været en mindreårig tilstede på restaurationen efter kl. 24.00, og ikke for servering til en mindreårig, som Nordjyske beskrev i artiklen. Nordjyske har herved bragt læserne i den fejlagtige tro, at [Klager]s beværtning serverede alkohol for mindreårige.</p>\r\n<p class=\"Tekst\" style=\"text-align: left;\">[Klager] har pr. mail af 30. januar 2015 gjort Nordjyske bekendt med fejlen. Dette gav dog ikke Nordjyske anledning til en korrektion af den fejlagtige information. Nordjyske reagerede slet ikke på mailen fra [Klager].</p>\r\n<p class=\"Tekst\" style=\"text-align: left;\">[Klager] har bemærket, at der tidligere har været artikler vedrørende episoden i Morsø Folkeblad, hvor restaurationen er angivet med navn. Da der er meget få restaurationer på Mors, kan befolkningen nemt identificere den i artiklen omtalte restauration, og dermed læse ud af artiklen, at historien vedrører [Klager].</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Nordjyske Medier</span>\r\n</p>\r\n<p class=\"Tekst\" style=\"text-align: left;\">Nordjyske Medier har anført, at mediet den 31. januar 2015 modtog en klage fra [Klager]. Klagen er identisk med den fremsendte til Pressenævnet og omhandler en formulering i artiklen <span class=\"Italic\">”Værtshus serverede for mindreårig”</span> bragt på nordjyske.dk 29. januar 2015.</p>\r\n<p class=\"Tekst\" style=\"text-align: left;\">Da klager ikke tidligere havde henvendt sig til Nordjyske Mediers redaktion vedrørende præcisering af artiklen, agerede mediet i forhold til klagen fremsendt den 31. januar 2015, og bragte den 2. februar 2015 en præcisering af artiklen på nordjyske.dk. Her er artiklens rubrik ændret, ligesom det fremgår i artiklens underrubrik, at artiklen er blevet præciseret. Dette er sket ved at tilføje en præcisering i bunden af teksten.</p>\r\n<p class=\"Tekst\" style=\"text-align: left;\">Ligeledes fik klager i mail oplyst, at der ville ske en præcisering af artiklens ordlyd på nordjyske.dk.</p>\r\n<p class=\"Tekst\" style=\"text-align: left;\">Klagers henvendelse har medført, at procedurer for, at rettelser og præciseringer gennemføres på alle platforme samtidigt, er blevet gennemgået og indskærpet.</p>\r\n<p class=\"Tekst\" style=\"text-align: left;\">\r\n   <span class=\"Bold\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Hanne Schmidt, Inger Bach, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">\r\n   <span class=\"Italic\">God presseskik</span>\r\n</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives er korrekte. Berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.1 og A.7.</p>\r\n<p class=\"Tekst\" style=\"text-align: left;\">Pressenævnet lægger til grund, at [Klager] er blevet pålagt en bøde, fordi der har opholdt sig en person under 18 år i hendes beværtning efter midnat. Nordjyske Medier har erkendt, at mediet bragte forkerte oplysninger, idet det af Nordjyske.dk fremgik, at sagen omhandlede udskænkning til en person under 18 år.</p>\r\n<p class=\"Tekst\" style=\"text-align: left;\">Da Nordjyske Medier selv meget hurtigt rettede de fejlagtige oplysninger på nordjyske.dk, efter at fejlen kom til Nordjyske Mediers kendskab, finder Pressenævnet ikke tilstrækkeligt grundlag for at udtale kritik af Nordjyske Medier.</p>\r\n<p class=\"Tekst\" style=\"text-align: left;\">\r\n   <span class=\"Italic\">Genmæle</span>\r\n</p>\r\n<p class=\"Tekst\" style=\"text-align: left;\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom. Ifølge lovens § 38, stk. 2, kan genmælet af vedkommende massemedie kræves udformet af den, der anmoder om genmæle.</p>\r\n<p class=\"Tekst\" style=\"text-align: left;\">Allerede fordi Nordjyske Medier har bragt en præcisering på Nordjyske.dk, som tilnærmelsesvis ligner det genmæle, [Klager] har formuleret, finder Pressenævnet ikke, at [Klager] er berettiget til at få bragt et genmæle.</p>\r\n<p class=\"Tekst\" style=\"text-align: left;\">Afgjort den 17. marts 2015</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/2015"
        },
        {
            "displayName": "Accession",
            "displayValue": "W20150914725"
        },
        {
            "displayName": "Entydig dokumentidentifikation",
            "displayValue": "AA008831"
        },
        {
            "displayName": "Dato for indlæggelse",
            "displayValue": "19/03/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9147"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/03/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-00758"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}