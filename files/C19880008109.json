{
    "id": 56112,
    "title": "Cirkulære om aftale om arbejdstidsregler mv. i forbindelse med kursusdeltagelse (statstjenestemandsområdet) (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 81 af 27/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftale om arbejdstidsregler mv. i  \r\n\r\n forbindelse med kursusdeltagelse (statstjenestemandsområdet) (* 1) (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Hermed følger aftale af 27. juni 1988 mellem Finansministeriet og  \r\n\r\n Statstjenestemændenes Centralorganisation I. Statstjenestemændenes  \r\n\r\n Centralorganisation II samt Lærernes Centralorganisation om arbejdstidsregler  \r\n\r\n mv. i forbindelse med kursusdeltagelse, der har virkning fra 1. april 1987.  \r\n\r\n</P>  \r\n\r\n<P>Aftalen gælder for statstjenestemænd omfattet af de forannævnte tre  \r\n\r\n centralorganisationers forhandlingsret. </P>  \r\n\r\n<P>Eventuelle ændringer af arbejdstidsopgørelser mv. vedrørende  \r\n\r\n kursusdeltagelse i tiden fra 1. april 1987 til nærværende aftales udsendelse  \r\n\r\n skal alene ske i det omfang, den enkelte tjenestemand rejser krav herom. </P>  \r\n\r\n<P>Aftalen vedrører alene kurser, hvori tjenestemanden deltager på  \r\n\r\n tjenestestedets foranledning, dvs. efter pålæg eller anmodning herom. Til  \r\n\r\n deltagelse i kurser, der ikke omfattes af ovennævnte, kan der som hidtil ud  \r\n\r\n fra en konkret vurdering ydes tjenestefrihed med eller uden løn. </P>  \r\n\r\n<P>Vedrørende §§ 1 og 6 bemærkes, at disse efter deres indhold alene kan  \r\n\r\n finde direkte anvendelse på tjenestemænd med en højeste arbejdstid.  \r\n\r\n Tilsvarende principper vil imidlertid kunne lægges til grund i forbindelse  \r\n\r\n med eventuelle merarbejdsopgørelser for tjenestemænd uden højeste arbejdstid.  \r\n\r\n</P>  \r\n\r\n<P>Opmærksomheden henledes på, at eventuelle lokale aftaler, der ved  \r\n\r\n nærværende aftales ikrafttræden måtte være gældende for den enkelte  \r\n\r\n styrelse/institution, i henhold til § 7, stk. 2, forbliver i kraft indtil  \r\n\r\n videre. </P>  \r\n\r\n<P>Specielt for så vidt angår tjenestemænd på Færøerne bemærkes, at den for  \r\n\r\n disse afvigende generelle arbejdstid indebærer, at de i § 1 anførte timetal i  \r\n\r\n stedet udgør henholdsvis 8,0 timer, 7,8 timer og 7,6 timer, ligesom der i § 2  \r\n\r\n ikke sker nogen nedsættelse af søn~ og helligdagstillægsantallet fra 8 til  \r\n\r\n 7,5 pr. 1. september 1990. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 27. juni 1988 </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Gorm Neigaard </P>  \r\n\r\n<P>AFTALE </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken (tjenestemandsloven) aftales følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Når en tjenestemand på tjenestestedets  \r\n\r\n foranledning deltager i kursus, beregnes arbejdstiden for den enkelte dag som  \r\n\r\n 7,8 timer (pr. 1. september 1988: 7,6 timer og pr. 1. september 1990: 7,4  \r\n\r\n timer), jf. dog § 6, stk. 2. </P>  \r\n\r\n<P CLASS=STK> <I>Stk. 2. </I> Hvis kurset afvikles på dage, hvor  \r\n\r\n tjenestemanden i forvejen helt eller delvis har udført sin normale tjeneste,  \r\n\r\n beregnes arbejdstiden som den på den pågældende dag faktisk udførte tjeneste  \r\n\r\n med tillæg af 3 timer, dog mindst et timetal svarende til det i stk. 1  \r\n\r\n anførte. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Såfremt kurser afvikles på søn- eller  \r\n\r\n helligdage, ydes der for den pågældende dag et tillæg svarende til 8 (pr. 1.  \r\n\r\n september 1990: 7,5) gange det til enhver tid gældende timetillæg for arbejde  \r\n\r\n på søn- og helligdage. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Såfremt kurser helt eller delvis afvikles på  \r\n\r\n lørdage efter kl. 14.00, ydes der for den pågældende dag et tillæg svarende  \r\n\r\n til 3 gange det til enhver tid gældende timetillæg for arbejde på lørdage.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såfremt der ifølge kursusprogram el. lign. er  \r\n\r\n tilrettelagt undervisning eller anden faglig kursusvirksomhed efter kl.  \r\n\r\n 17.00, ydes der for den pågældende dag et tillæg svarende til 2 gange det til  \r\n\r\n enhver tid gældende timetillæg (natpenge) for arbejde i tidsrummet kl.  \r\n\r\n 17.00-22.00. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Såfremt en tjenestemand pålægges at deltage i -  \r\n\r\n herunder foretager hen- eller hjemrejse på tjenesterejsevilkår i forbindelse  \r\n\r\n med - et kursus på en på forhånd fastlagt fridag, ydes erstatning herfor  \r\n\r\n efter reglerne i § 16 i aftale af 29. april 1987 om de for statens  \r\n\r\n tjenestemænd gældende arbejdstidsregler. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvis en tjenestemand i forbindelse med  \r\n\r\n kursusdeltagelse som ovenfor nævnt foretager hen- eller hjemrejse på  \r\n\r\n almindelige tjenesterejsevilkår på dage, der ikke er fridage, og hvor der i  \r\n\r\n øvrigt ikke afvikles kursusaktivitet, medregnes rejsetiden i arbejdstiden  \r\n\r\n efter de i § 6 i arbejdstidsaftalen anførte regler. </P>  \r\n\r\n<P CLASS=STK> <I>Stk. 2. </I> På kursusdage, hvor tjenestemanden foretager  \r\n\r\n hen- og hjemrejse på samme dag, opgøres rejsetiden og kursustiden efter § 6,  \r\n\r\n henholdsvis § 3 i arbejdstidsaftalen. Såfremt det samlede timetal herefter  \r\n\r\n overstiger det i § 1 anførte, ydes der for de overskydende timer oprundet til  \r\n\r\n nærmeste halve time godtgørelse (frihed eller timeløn) for et tilsvarende  \r\n\r\n antal timer. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Foranstående bestemmelser kan i den enkelte  \r\n\r\n styrelse suppleres eller fraviges ved aftale mellem vedkommende minister og  \r\n\r\n den/de berørte centralorganisation(er) eller de organisationer, der måtte  \r\n\r\n blive bemyndiget hertil. </P>  \r\n\r\n<P CLASS=STK> <I>Stk. 2. </I> Lokale aftaler, der måtte være indgået forud  \r\n\r\n for denne aftales ikrafttræden, forbliver i kraft, indtil de ændres i  \r\n\r\n overensstemmelse med gældende regler herom. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Nærværende aftale har virkning fra 1. april 1987  \r\n\r\n og kan alene opsiges i forbindelse med opsigelse af arbejdstidsaftalen af 29.  \r\n\r\n april 1987. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 27. juni 1988 </I> </P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation I </P>  \r\n\r\n<P ALIGN=CENTER>E. Nygaard Jespersen </P>  \r\n\r\n<P ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation II </P>  \r\n\r\n<P ALIGN=CENTER>Bjørn Wikkelsøe Jensen </P>  \r\n\r\n<P ALIGN=CENTER>Lærernes </P>  \r\n\r\n<P ALIGN=CENTER>Centralorganisation </P>  \r\n\r\n<P ALIGN=CENTER>Martin Rømer </P>  \r\n\r\n<P ALIGN=CENTER>Finansministeriet </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P ALIGN=CENTER>Gorm Neigaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Omtalt i Personaleadministrativ Vejledning, kap. 21",
        "(* 1) Udsendt som LP.nr. 69/88"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/1988"
        },
        {
            "displayName": "Accession",
            "displayValue": "C19880008109"
        },
        {
            "displayName": "Entydig dokumentidentifikation",
            "displayValue": "CM015004"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "27/06/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "APD 7.kt. j.nr. 1986-4314/001/153-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}