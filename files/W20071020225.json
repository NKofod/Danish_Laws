{
    "id": 113456,
    "title": "Realudligning, stilles som om medlemmet var blevet vejledt om sammenhængen mellem reglerne om efterløn, ophør og forlænget dagpengeret efter § 55, stk. 2",
    "documentTypeId": "240",
    "isSagsforlobPeriodValid": true,
    "shortName": "KEN nr 10202 af 20/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Realudligning, stilles som om medlemmet var blevet vejledt om sammenhængen mellem reglerne om efterløn, ophør og forlænget dagpengeret efter § 55, stk. 2</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Medlemmet søgte den om efterløn fra sin 60 års dag. Ved ansøgningen kom det frem, at medlemmet drev selvstændig virksomhed som bibeskæftigelse uden ret til dagpenge.</div></p><p class=\"Tekst2\"><div>Medlemmet solgte endeligt sine anparter i virksomheden knap 1 måned efter sin 60 års fødselsdag.</div></p><p class=\"Tekst2\"><div>Medlemmet havde efter sin ledigmeldelse i 2001 modtaget dagpenge i 208 uger. Da medlemmet var fyldt 55 år, inden han havde modtaget dagpenge i 208 uger, fik medlemmet forlænget sin dagpengeperiode indtil sin 60 års fødselsdag.</div></p><p class=\"Tekst2\"><div>Da medlemmet ansøgte om efterløn og da det heraf fremgik, at medlemmet drev selvstændig virksomhed, vidste a-kassen, at medlemmet ønskede efterløn fra sin 60 års dag. Da a-kassen vidste, at medlemmet havde forlænget dagpengeret, indtil medlemmet fyldte 60 år, vidste a-kassen hermed også, at medlemmet var i en situation, hvor medlemmet risikerede at miste retten til efterløn fra sin 60 års dag, hvis medlemmet ikke ophørte med den selvstændige virksomhed inden medlemmet fyldte 60 år.</div></p><p class=\"Tekst2\"><div>A-kassen burde efter ankenævnets opfattelse have vejledt medlemmet ikke kun om betingelserne for ophør med selvstændig virksomhed, men også og især have vejledt om vigtigheden af, at medlemmet ophørte med den selvstændige virksomhed, før medlemmets dagpengeret udløb, idet det var en betingelse for ret til efterløn, at medlemmet havde ret til dagpenge ved ledighed.</div></p><p class=\"Tekst2\"><div>Ankenævnet fandt, at medlemmet kunne og ville have ophørt med drift af selvstændig virksomhed ved at afhænde sine anparter i virksomheden endeligt og standse sin ulønnede beskæftigelse i virksomheden, hvis medlemmet havde fået korrekt vejledning fra a-kassen.</div></p><p class=\"Tekst2\"><div>Ankenævnet lagde vægt på, at medlemmet kort inden sin ansøgning om efterløn havde fået at vide, at medlemmet havde været medlem af en a-kasse længe nok til, at medlemmet kunne få efterløn.</div></p><p class=\"Tekst2\"><div>Ankenævnet fandt på denne baggrund, at der var grundlag for at stille medlemmet, som om medlemmet var korrekt vejledt, og således var ophørt med sin selvstændige virksomhed.</div></p></div><p class=\"Tekst2\"><div>Ankenævnet har behandlet Deres klage på møde den 19. april 2007.</div></p><p class=\"Tekst2\"><div>Nævnet traf denne</div></p><p class=\"KapitelOverskrift2\">A F G Ø R E L S E</p><p class=\"Tekst2\"><div>De skal stilles som om, De har fået korrekt vejledning.</div></p><p class=\"Tekst2\"><div>De kan anses for ophørt med drift af selvstændig virksomhed den 13. marts 2006, og har dermed ret til efterløn fra den 14. marts 2006, hvor De fyldte 60 år, hvis de øvrige betingelser er opfyldt.</div></p><p class=\"Tekst2\"><div>Ankenævnet ændrer således Arbejdsdirektoratets afgørelse af den 27. september 2006.</div></p><p class=\"KapitelOverskrift2\">B E G R U N D E L S E</p><p class=\"Tekst2\"><div>En betingelse for ret til efterløn er, at De ved ledighed har ret til dagpenge.</div></p><p class=\"Tekst2\"><div>En betingelse for at overgå til efterløn er, at De er ledig og er fyldt 60 år.</div></p><p class=\"Tekst2\"><div>A-kassen modtog den 11. januar 2006 Deres ansøgning om efterløn fra Deres 60 års fødselsdag.</div></p><p class=\"Tekst2\"><div>A-kassen modtog samtidig oplysninger om, at De ejede 50 % af (virksomhed) samtidig med, at De var beskæftiget 5 timer om ugen som ulønnet konsulent for (virksomhed) og dermed var selvstændig erhvervsdrivende i arbejdsløshedsforsikringslovens forstand.</div></p><p class=\"Tekst2\"><div>A-kassen modtog den 16. januar 2006 et dokument fra Dem, hvoraf fremgik, at De overdrog Deres anparter i virksomheden til Deres søn. Dog fremgik det af dokumentet at overdragelsen skete ”indtil videre”.</div></p><p class=\"Tekst2\"><div>Som udgangspunkt kan De derfor ikke anses for ophørt med drift af selvstændig virksomhed og dermed ledig den 14. marts 2006, fordi virksomheden ikke var endeligt overdraget.</div></p><p class=\"Tekst2\"><div>A-kassen vidste således, at De ønskede efterløn fra Deres 60 års dag. Da a-kassen vidste, at De havde forlænget dagpengeret indtil De fyldte 60 år, vidste a-kassen hermed også, at De var i en situation, hvor De risikerede at miste retten til efterløn fra Deres 60 års dag, hvis De ikke ophørte med den selvstændige virksomhed inden De fyldte 60 år.</div></p><p class=\"Tekst2\"><div>Det fremgår af Deres klage, at De ikke vidste, at De skulle være ophørt senest den 13. marts 2006 for at kunne overgå til efterløn den 14. marts 2006, og at vejledningen fra a-kassens side ikke havde gjort det klart for Dem</div></p><p class=\"KapitelOverskrift2\">Vejledning</p><p class=\"Tekst2\"><div>A-kassen var efter det oplyste ikke bekendt med, at De drev selvstændig virksomhed som bibeskæftigelse, før De i forbindelse med Deres ansøgning om efterløn oplyste herom.</div></p><p class=\"Tekst2\"><div>A-kassen indledte herefter den 26. januar 2006 undersøgelse af, om De havde haft og fremover ville have ret til dagpenge. A-kassen vejledte Dem på den baggrund om, at De skulle oplyse om Deres beskæftigelse selv om det var ulønnet, hvilke betingelser De skulle opfylde for at modtage dagpenge, og hvilke betingelser der gælder for at ophøre med selvstændig virksomhed.</div></p><p class=\"Tekst2\"><div>A-kassen vejledte Dem om reglerne om supplerende dagpenge, da a-kassen den 31. januar 2006 traf afgørelse om, at De ikke havde ret til supplerende dagpenge, da der ikke forelå en frigørelsesattest - uanset at Deres aktiviteter skete i form af selvstændig virksomhed.</div></p><p class=\"Tekst2\"><div>A-kassen håndterede således to problemstillinger, der ikke var relevant i forhold til, at De var ved at miste retten til efterløn fra 60 års dagen, og a-kassen vejledte Dem ikke om, at De stod til at miste retten til efterløn.</div></p><p class=\"Tekst2\"><div>A-kassen burde efter ankenævnets opfattelse have vejledt Dem ikke kun om betingelserne for ophør med selvstændig virksomhed, men også og især have vejledt Dem, om vigtigheden af, at De ophørte med den selvstændige virksomhed, før Deres dagpengeret udløb den 14. marts 2006, idet det var en betingelse for ret til efterløn, at De havde ret til dagpenge ved ledighed.</div></p><p class=\"Tekst2\"><div>A-kassen har imidlertid ikke gjort opmærksom på sammenhængen mellem reglerne for ophør med selvstændig virksomhed, reglerne for ophør med dagpengeret efter § 55, stk. 2 og reglerne om overgang til efterløn.</div></p><p class=\"Tekst2\"><div>Ankenævnet finder, at De senest dagen før Deres 60 års fødselsdag kunne og ville have ophørt med drift af selvstændig virksomhed ved at afhænde Deres anparter i virksomheden endeligt og standse Deres ulønnede beskæftigelse i virksomheden, hvis De havde fået korrekt vejledning fra a-kassen.</div></p><p class=\"Tekst2\"><div>Ankenævnet har lagt vægt på, at De den 28. december 2005 havde fået at vide, at De havde været medlem af en a-kasse længe nok til, at De kunne få efterløn.</div></p><p class=\"Tekst2\"><div>Ankenævnet finder på denne baggrund, at der er grundlag for at stille Dem, som om De var korrekt vejledt, og således var ophørt med Deres selvstændige virksomhed og kunne overgå til efterløn den 14. marts 2006.</div></p><p class=\"KapitelOverskrift2\">R E G L E R</p><p class=\"Tekst2\"><div>Ankenævnet henviser til</div></p><p class=\"Tekst2\"><div><p class=\"Liste1\"><span class=\"Liste1Nr\">–</span> § 41, stk. 8, § 55, stk. 2, § 57, stk. 1 og stk. 3, § 58, stk. 1, nr. 2, § 65, stk. 1 og stk. 5, § 74, § 74 a, stk. 1, og § 74 c, stk. 1 og stk. 6, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p><p class=\"Liste1\"><span class=\"Liste1Nr\">–</span> § 2, stk. 1, § 3, stk. 1 og stk. 2, nr. 1, samt § 12, i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed,</p><p class=\"Liste1\"><span class=\"Liste1Nr\">–</span> § 7, stk. 1, i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse,</p><p class=\"Liste1\"><span class=\"Liste1Nr\">–</span> § 15 i Arbejdsdirektoratets bekendtgørelse nr. 872 af 20. august 2004 om fleksibel efterløn, og</p><p class=\"Liste1\"><span class=\"Liste1Nr\">–</span> § 5, stk. 1 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p></div></p><p class=\"KapitelOverskrift2\">O P L Y S N I N G E R N E I S A G E N</p><p class=\"Tekst2\"><div>Sagen er afgjort på grundlag af de akter, som ankenævnet har modtaget fra direktoratet, oplysninger fra Deres tidligere sag ved ankenævnet, j.nr. ---------, breve som tidligere er blevet sendt til Dem den 5. oktober 2001, den 9. januar 2002, den 14. juni 2005 og den 28. december 2005, skema fra vejledningsmøde den 21. marts 2002, pjecen ”xxx” skema fra rådighedssamtale den 11. oktober 2002, aftale vedrørende jobplan den 10. maj 2004, overflytningsblanket af 15. februar 2006, a-kassens brev af 9. marts 2007 til Arbejdsmarkedets Ankenævn, Deres brev af 19. marts 2007 og Deres brev af 16. april 2007.</div></p><p class=\"Tekst2\"><div>På ankenævnets vegne</div></p><p class=\"Tekst2\"><div>NN</div></p><p class=\"Tekst2\"><div>fuldmægtig</div></p><p class=\"Tekst2\"><div>De kan læse om afgørelsens retlige grundlag på de følgende sider.</div></p><p class=\"Tekst2\"><div>Kopi til:</div></p><p class=\"Tekst2\"><div>Arbejdsdirektoratet, Stormgade 10, Postboks 1103, 1009 København K</div></p><p class=\"Tekst2\"><div>A-kasse</div></p><p class=\"KapitelOverskrift2\"><span class=\"Bold\">Regler</span></p><p class=\"KapitelOverskrift2\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p><p class=\"Tekst2\"><div><span class=\"Bold\">§ 41.</span> …</div></p><p class=\"Tekst2\"><div><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</div></p><p class=\"Tekst2\"><div><span class=\"Bold\">§ 55.</span> Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.</div></p><p class=\"Tekst2\"><div><span class=\"Italic\">Stk. 2.</span> Et medlem, der ved udløbet af perioden efter stk. 1 er fyldt 55 år, og som ved fortsat medlemskab og indbetaling af efterlønsbidrag ville kunne opfylde anciennitetskravet for at kunne gå på efterløn ved det fyldte 60. år, bevarer retten til dagpenge efter stk. 1 indtil det fyldte 60. år.</div></p><p class=\"Tekst2\"><div><span class=\"Bold\">§ 57.</span> Dagpenge kan kun udbetales til et medlem, som er ledigt, jf. dog kapitel 11 b. Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.</div></p><p class=\"Tekst2\"><div>…</div></p><p class=\"Tekst2\"><div><span class=\"Italic\">Stk. 3</span>. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt. Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.</div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 58.</span> Efter forhandling med Beskæftigelsesrådet kan direktøren for Arbejdsdirektoratet fastsætte regler om</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> …,</p><p class=\"Liste1\"><span class=\"Liste1Nr\">2)</span> retten til dagpenge for et medlem,</p><p class=\"Tekst2\"><div><p class=\"Liste2\"><span class=\"Liste2Nr\">a)</span> som under ledighed har bibeskæftigelse ved selvstændig virksomhed,</p></div></p></div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</div></p><p class=\"Tekst2\"><div><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.</div></p><p class=\"Tekst2\"><div><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</div></p><p class=\"Tekst2\"><div><span class=\"Italic\">Stk. 4.</span> Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.</div></p><p class=\"Tekst2\"><div><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 74.</span> Medlemmer, jf. dog § 74 m, der fylder 60 år den 1. juli 1999 eller senere, har ret til efterløn efter reglerne i §§ 74 a-1.</div></p><p class=\"Tekst2\"><div><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, som</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> er fyldt 60 år,</p><p class=\"Liste1\"><span class=\"Liste1Nr\">2)</span> har været medlem i mindst 25 år inden for de sidste 30 år, jf. dog stk. 2 og 3,</p><p class=\"Liste1\"><span class=\"Liste1Nr\">3)</span> har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3,</p><p class=\"Liste1\"><span class=\"Liste1Nr\">4)</span> ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse,</p><p class=\"Liste1\"><span class=\"Liste1Nr\">5)</span> har fået indberettet værdien af pensionsformuen, jf. § 74 i, stk. 3, 4, 7 og 8 og</p><p class=\"Liste1\"><span class=\"Liste1Nr\">6)</span> har bopæl her i riget eller i et andet EØS-land.</p></div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 74 c.</span> Overgang til efterløn kan ske fra beskæftigelse, ledighed, overgangsydelse eller delpension. Medlemmer, der driver selvstændig virksomhed inden overgangen til efterløn, og som ikke viderefører virksomheden efter reglerne i § 74 f, kan først overgå til efterløn, når det personlige arbejde i virksomheden er ophørt mere end midlertidigt.</div></p><p class=\"Tekst2\"><div>…</div></p><p class=\"Tekst2\"><div><span class=\"Italic\">Stk. 6.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om overgang til efterløn, herunder om overgang til efterløn efter bortfald af delpension efter lov om delpension.</div></p><p class=\"KapitelOverskrift2\"><span class=\"Bold\">Arbejdsdirektoratets bekendtgørelse nr. 872 af 20. august 2004 om fleksibel efterløn</span></p><p class=\"Tekst2\"><div><span class=\"Bold\">§ 15.</span> Et medlem, der opfylder betingelserne i lovens § 74 a, kan overgå til efterløn efter reglerne i lovens § 74 c.</div></p><p class=\"Tekst2\"><div><span class=\"Italic\">Stk. 2.</span> Efterløn ydes efter skriftlig ansøgning og tidligst fra det tidspunkt, hvor a-kassen har fået ansøgningen.</div></p><p class=\"KapitelOverskrift2\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed</span></p><p class=\"Tekst2\"><div><span class=\"Bold\">§ 2.</span> Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.</div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 3.</span> Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig virksomhed.</div></p><p class=\"Tekst2\"><div><span class=\"Italic\">Stk. 2.</span> Afgørende indflydelse foreligger, hvis pågældende eller dennes ægtefælle alene eller sammen med nærmeste familie, jf. stk. 3, er indehaver af</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> mindst 50 % af selskabskapitalen,</p></div></p><p class=\"Tekst2\"><div>…</div></p><p class=\"Tekst2\"><div><span class=\"Bold\">§ 12.</span> Bekendtgørelsen træder i kraft den 1. januar 2006.</div></p><p class=\"Tekst2\"><div><span class=\"Italic\">Stk. 2.</span> Bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse ophæves, dog ikke §§ 6-7.</div></p><p class=\"KapitelOverskrift2\"><span class=\"Bold\">Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse</span></p><p class=\"Tekst2\"><div><span class=\"Bold\">§ 7.</span> Et medlem kan anses for at være ophørt med sin bibeskæftigelse, når medlemmet skriftligt og på tro og love erklærer, at virksomheden er lukket eller afhændet til andre end ægtefælle, samlever eller umyndige børn. Medlemmet skal dokumentere afmeldelse af eventuel momsregistrering af virksomheden. A-kassen kan om nødvendigt bede om mere dokumentation for ophøret.</div></p><p class=\"Tekst2\"><div>…</div></p><p class=\"KapitelOverskrift2\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p><p class=\"Tekst2\"><div><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2007"
        },
        {
            "displayName": "Accession",
            "displayValue": "W20071020225"
        },
        {
            "displayName": "Entydig dokumentidentifikation",
            "displayValue": "BE002594"
        },
        {
            "displayName": "Dato for indlæggelse",
            "displayValue": "09/11/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10202"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/04/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., 5100855-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}