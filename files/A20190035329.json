{
    "id": 207952,
    "title": "Bekendtgørelse af konkursskatteloven",
    "documentTypeId": "30",
    "isSagsforlobPeriodValid": true,
    "shortName": "LBK nr 353 af 28/03/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id305841d7-1d1e-42f1-a4f7-bad5b27ed9b1\">Kapitel 1</a>\r\n      </td>\r\n      <td class=\"IndholdsfortegnelseTekst\">Lovens anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfb4a9359-db76-41d6-88d3-fbe6011beeff\">Kapitel 2</a>\r\n      </td>\r\n      <td class=\"IndholdsfortegnelseTekst\">Selskaber m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id13ca27e2-db5d-4335-862e-53d16033b489\">Kapitel 3</a>\r\n      </td>\r\n      <td class=\"IndholdsfortegnelseTekst\">Fysiske personer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0d375f33-55e3-453f-942b-ee7b3b9201f5\">Kapitel 3 A</a>\r\n      </td>\r\n      <td class=\"IndholdsfortegnelseTekst\">(Ophævet)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb9346732-22f0-46be-98d4-edfcc3a4cf70\">Kapitel 4</a>\r\n      </td>\r\n      <td class=\"IndholdsfortegnelseTekst\">Fælles bestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af konkursskatteloven</p>\r\n<p class=\"Indledning2\">Herved bekendtgøres konkursskatteloven, jf. lovbekendtgørelse nr. 1242 af 27. oktober 2010, med de ændringer, der følger af § 19 i lov nr. 529 af 26. maj 2010, § 6 i lov nr. 591 af 18. juni 2012, § 20 i lov nr. 600 af 12. juni 2013, § 4 i lov nr. 649 af 12. juni 2013, § 3 i lov nr. 1286 af 9. december 2014 og § 16 i lov nr. 1555 af 19. december 2017.</p>\r\n<p class=\"Kapitel\" id=\"id305841d7-1d1e-42f1-a4f7-bad5b27ed9b1\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Lovens anvendelsesområde</p>\r\n<p class=\"Paragraf\" id=\"id6327d744-a174-4d5f-a66a-2fc19683a717\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne lov finder anvendelse på visse skatteforhold i forbindelse med konkurs efter reglerne i konkursloven.</p>\r\n<p class=\"Stk2\">\r\n   <span class=\"StkNr\" id=\"id9845e4df-321a-4594-8a7c-9e7732f683c0\">Stk. 2.</span> Loven gælder ikke ved frivillig akkord i konkurs, tvangsakkord i konkurs og gældssanering i konkurs. Lovens § 5 og § 13 gælder dog i disse tilfælde.</p>\r\n<p class=\"Stk2\">\r\n   <span class=\"StkNr\" id=\"idcdd1d608-5a04-40f4-b369-33667e5a6b40\">Stk. 3.</span> Loven gælder ikke ved udenlandske konkurser, der tillægges retsvirkning her i landet efter reglerne i konkurslovens § 6. Lovens § 4 og § 12 gælder dog i disse tilfælde.</p>\r\n<p class=\"Kapitel\" id=\"idfb4a9359-db76-41d6-88d3-fbe6011beeff\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Selskaber m.v.</p>\r\n<p class=\"Paragraf\" id=\"idb31cbbea-2e83-4e9b-a3a9-d9464a822f90\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Selskaber, fonde, foreninger m.v. som nævnt i selskabsskattelovens § 1, stk. 1, nr. 1-2 b, 2 d-2 j og 3 a-6, og § 2, stk. 1, litra a-b, og i fondsbeskatningsloven, der tages under konkursbehandling, er ikke skattepligtige af konkursindkomsten, medmindre der træffes beslutning om skattepligt efter kapitel 4.</p>\r\n<p class=\"Paragraf\" id=\"idc7ec6eec-b3b4-417f-bb6a-a7f406e78dd3\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Konkursindkomsten omfatter ved selskaber m.v. skyldnerens indtægter og udgifter fra begyndelsen af det indkomstår, hvori konkursdekretet afsiges, og indtil konkursdekretets afsigelse samt konkursboets indkomst indtil konkursens slutning.</p>\r\n<p class=\"Stk2\">\r\n   <span class=\"StkNr\" id=\"id28c36866-b17a-46fa-bb8c-1f2eb8befc62\">Stk. 2.</span> Med de undtagelser, der følger af denne lov, er konkursindkomsten og skatten af denne omfattet af lovgivningens regler for skattepligtig indkomst og skat af skattepligtig indkomst, herunder også reglerne om indkomstopgørelse og skatteberegning. Ved beregningen af skatten gives et fradrag i konkursindkomsten på 100.000 kr.</p>\r\n<p class=\"Stk2\">\r\n   <span class=\"StkNr\" id=\"id05b70030-3850-4e8f-9d45-e30f84a3f3ee\">Stk. 3.</span> Er der truffet bestemmelse om, at konkursindkomsten er skattepligtig, skal bostyret afgive oplysninger til told- og skatteforvaltningen efter skattekontrollovens § 2 vedrørende denne indkomst for det indkomstår, hvori konkursdekretet afsiges, og for hvert af de følgende indkomstår under konkursen. Oplysningsskemaerne skal afgives inden udløbet af den frist, der gælder for afgivelse af oplysninger til told- og skatteforvaltningen efter skattekontrollovens § 2 for det indkomstår, hvori konkursen sluttes. Skatten betales efter de regler, der gælder for dette års indkomstskat.</p>\r\n<p class=\"Paragraf\" id=\"idc269f765-26d6-4250-9c8a-ff7dc619bec4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Underskud fra før konkursens slutning kan ikke fradrages efter dette tidspunkt.</p>\r\n<p class=\"Stk2\">\r\n   <span class=\"StkNr\" id=\"id6d5abad2-204a-4a0f-8931-378e1b3edd4c\">Stk. 2.</span> Inden for perioden fra begyndelsen af det indkomstår, hvori konkursdekretet afsiges, og indtil konkursens slutning kan underskud ved opgørelsen af konkursindkomsten i de enkelte indkomstår fremføres eller tilbageføres i konkursindkomsten. Underskud fra tidligere indkomstår, som efter selskabsskattelovens § 12 er fradragsberettigede i det indkomstår, hvori konkursdekretet afsiges, kan også fradrages ved opgørelsen af konkursindkomsten i de øvrige indkomstår under konkursen indtil dens slutning og ikke i anden indkomst.</p>\r\n<p class=\"Stk2\">\r\n   <span class=\"StkNr\" id=\"id6bec4d41-ff01-4fed-9c97-3b731a63e574\">Stk. 3.</span> Selskaber, der er sambeskattede, jf. selskabsskattelovens § 31, i indkomståret forud for det indkomstår, hvori konkursdekretet afsiges, hæfter for skatter af et af selskabernes konkursindkomst. Selskabsskattelovens § 31, stk. 6, 10.-14. pkt., finder tilsvarende anvendelse. Hvis selskaber er undergivet international sambeskatning, jf. selskabsskattelovens § 31 A, i indkomståret forud for det indkomstår, hvor konkursdekret afsiges, hæfter det ultimative moderselskab solidarisk med selskaber omfattet af selskabsskattelovens § 31, stk. 6, 10. og 11. pkt., når skatterne inden dekretet ville have været omfattet af hæftelsen i selskabsskattelovens § 31 A, stk. 4.</p>\r\n<p class=\"Paragraf\" id=\"id769ef61a-1fa2-46f9-954d-bbb17e9c4d88\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Sluttes et konkursbo efter konkurslovens § 144, uden at tvangsakkord gennemføres, bortfalder skattefriheden efter § 2 og beskatningen efter de særlige regler i §§ 3-4. Indkomsten for de enkelte indkomstår under konkursen skal oplyses til told- og skatteforvaltningen inden for den frist, der gælder for afgivelse af oplysninger til told- og skatteforvaltningen efter skattekontrollovens § 2 for det indkomstår, hvori konkursen sluttes.</p>\r\n<p class=\"Stk2\">\r\n   <span class=\"StkNr\" id=\"idfb288243-1902-49a8-a808-b34934aa6497\">Stk. 2.</span> Sluttes et konkursbo efter konkurslovens § 144, fordi der opnås tvangsakkord, kan skyldneren vælge at opgøre sin skattepligtige indkomst efter stk. 1.</p>\r\n<p class=\"Kapitel\" id=\"id13ca27e2-db5d-4335-862e-53d16033b489\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fysiske personer</p>\r\n<p class=\"Paragraf\" id=\"idf59305e3-6622-45b8-896a-f1f0c2633691\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fysiske personer, hvis bo tages under konkursbehandling, er ikke skattepligtige af konkursindkomsten, medmindre der træffes beslutning om skattepligt efter kapitel 4.</p>\r\n<p class=\"Paragraf\" id=\"idf1c72acc-9a6c-4589-91f3-caedb1e7e3fc\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Konkursindkomsten omfatter ved fysiske personer skyldnerens indtægter og udgifter fra konkursboets aktiver og passiver i perioden fra konkursdekretets afsigelse indtil konkursens slutning.</p>\r\n<p class=\"Stk2\">\r\n   <span class=\"StkNr\" id=\"id719ef49c-b5ed-4dfc-ab7c-906d76a18608\">Stk. 2.</span> Endvidere omfatter konkursindkomsten skyldnerens indtægter og udgifter fra begyndelsen af det indkomstår, hvori konkursdekretet afsiges, og indtil dekretets afsigelse. Skyldnerens A-indkomst eller indkomst fra driften eller deltagelse i driften af en ægtefælles virksomhed omfattes dog ikke af konkursindkomsten.</p>\r\n<p class=\"Paragraf\" id=\"id4b142580-29d7-4eba-9108-1c6d91c8c90b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Løn, understøttelse og andre ydelser, der udbetales til skyldneren fra boet, medregnes i skyldnerens indkomst. Har boet givet skyldneren adgang til at benytte en fast ejendom som bolig, beskattes skyldneren af lejeværdien, der opgøres på samme måde, som hvis konkurs ikke var indtrådt. Tilsvarende gælder, hvis skyldneren får adgang til at benytte en bolig i en ejendom omfattet af ejendomsværdiskatteloven.</p>\r\n<p class=\"Paragraf\" id=\"id96203a03-404d-408a-8268-62fe2d5bf2d7\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kildeskattelovens § 25 A finder ikke anvendelse, hvis den ægtefælle, der ejer virksomheden, er under konkurs ved udgangen af indkomståret. Kildeskattelovens § 25 A, stk. 7 og 8, gælder dog fra indkomstårets begyndelse indtil konkursdekretets afsigelse.</p>\r\n<p class=\"Stk2\">\r\n   <span class=\"StkNr\" id=\"id0038a893-d837-4d03-8f13-dc5e7b27f188\">Stk. 2.</span> Skyldnerens ægtefælle beskattes af løn, understøttelse og andre ydelser, der udbetales den pågældende af boet, uanset boet er indtrådt i en eventuel lønaftale mellem ægtefællerne.</p>\r\n<p class=\"Paragraf\" id=\"idf93f54f1-84b8-4df3-af2d-3ed80a6f15b8\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Er der truffet bestemmelse om, at konkursindkomsten er skattepligtig, skal skyldneren indgive særskilte oplysningsskemaer efter skattekontrollovens § 5 vedrørende denne indkomst for det indkomstår, hvori konkursdekretet afsiges, for hvert af de følgende hele indkomstår under konkursen samt for perioden fra begyndelsen af det sidste indtægtsår under konkursen og indtil konkursens slutning. Oplysningsskemaer efter skattekontrollovens § 5 skal afgives inden udløbet af den frist, der gælder for afgivelse af oplysninger til told- og skatteforvaltningen efter skattekontrollovens § 2 for det indkomstår, hvori konkursen sluttes.</p>\r\n<p class=\"Stk2\">\r\n   <span class=\"StkNr\" id=\"id3a51a1d2-2d85-426d-8053-dc9d7ff22cf2\">Stk. 2.</span> Bostyret skal meddele skyldneren de nødvendige oplysninger til brug for afgivelsen af oplysningsskemaet, jf. skattekontrollovens § 5.</p>\r\n<p class=\"Stk2\">\r\n   <span class=\"StkNr\" id=\"id3661593f-4a33-473e-98f4-9e45f08ae794\">Stk. 3.</span> Skatten af konkursindkomsten betales efter de regler, der gælder for indkomstskatten i det indkomstår, hvori konkursen sluttes.</p>\r\n<p class=\"Paragraf\" id=\"idb3cc3eea-568f-4f40-bc89-a0aebd6b89b3\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Med de undtagelser, der følger af denne lov, er konkursindkomsten og skatten af denne omfattet af lovgivningens regler for skattepligtig indkomst og skat af skattepligtig indkomst, herunder også reglerne om indkomstopgørelse.</p>\r\n<p class=\"Stk2\">\r\n   <span class=\"StkNr\" id=\"id7c3ac9dd-e438-43c4-9e95-5580e77fb8d2\">Stk. 2.</span> I konkursindkomsten medtages 70 pct. af hvert indkomstårs positive eller negative aktieindkomst. Udbytteskat af udbytter, der indgår i konkursindkomsten, kan ikke udbetales, men alene modregnes i eventuel skat af konkursindkomsten.</p>\r\n<p class=\"Stk2\">\r\n   <span class=\"StkNr\" id=\"idc35d2d51-9e6e-408e-bebc-09d0395ba27e\">Stk. 3.</span> Skyldnerens eller dennes ægtefælles betaling af leje til konkursboet indtægtsføres ikke hos boet og kan heller ikke fradrages hos skyldneren eller ægtefællen.</p>\r\n<p class=\"Stk2\">\r\n   <span class=\"StkNr\" id=\"ide9f257ab-49ab-459a-945c-32cce525a1cd\">Stk. 4.</span> Beløb som nævnt i § 8 og § 9, stk. 2, fradrages i konkursindkomsten. Det gælder dog ikke lejeværdi af fast ejendom samt ejendomsværdiskat.</p>\r\n<p class=\"Stk2\">\r\n   <span class=\"StkNr\" id=\"idc4a56be6-4cb0-4a4e-9b45-4fda3f9040c7\">Stk. 5.</span> Skatten udgør 45 pct. af konkursindkomsten. Ved skattens beregning foretages et fradrag i konkursindkomsten på 100.000 kr.</p>\r\n<p class=\"Paragraf\" id=\"idd2169fed-ace2-449f-9a1e-038b0ae386a2\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> I det indkomstår, hvori konkursdekretet afsiges, og senere indkomstår kan underskud fra tidligere indkomstår, herunder tab, der kan fremføres efter reglerne i aktieavancebeskatningslovens § 13 A, stk. 2 og 3, kursgevinstlovens § 32, stk. 3, og ejendomsavancebeskatningslovens § 6, stk. 3, ikke fradrages i indkomst hos skyldneren eller dennes ægtefælle, jf. dog stk. 2 og 5.</p>\r\n<p class=\"Stk2\">\r\n   <span class=\"StkNr\" id=\"id61d98ae6-bca7-454d-bceb-7d1cce0e88a3\">Stk. 2.</span> Underskud hos skyldneren fra tidligere indkomstår, som efter personskattelovens § 13, stk. 1 og 2, kan fratrækkes i den skattepligtige indkomst i det indkomstår, hvori konkursdekretet afsiges, kan fratrækkes i konkursindkomsten.</p>\r\n<p class=\"Stk2\">\r\n   <span class=\"StkNr\" id=\"ida0c17ecb-85a5-42f0-a1e1-9066745ab697\">Stk. 3.</span> Inden for perioden fra begyndelsen af det indkomstår, hvori konkursdekretet afsiges, og indtil konkursens slutning kan underskud ved opgørelsen af konkursindkomsten i de enkelte indkomstår fremføres eller tilbageføres til fradrag i konkursindkomsten i de øvrige indkomstår.</p>\r\n<p class=\"Stk2\">\r\n   <span class=\"StkNr\" id=\"ida84f3275-5614-4ee5-9ed3-0427ab2fb881\">Stk. 4.</span> Underskud i konkursindkomsten kan ikke fradrages i den øvrige indkomst hos skyldneren eller dennes ægtefælle i indkomstår, hvor skyldnerens bo er under konkursbehandling, eller senere indkomstår.</p>\r\n<p class=\"Stk2\">\r\n   <span class=\"StkNr\" id=\"idd999a385-8759-4917-bbf4-9a8285d2c317\">Stk. 5.</span> Underskud fra ejerens virksomhed for året før det indkomstår, hvori skyldneren erklæres konkurs, eller for tidligere indkomstår, som blev fradraget hos skyldnerens ægtefælle i det pågældende år, kan ikke fremføres til fradrag i det indkomstår, hvori skyldneren erklæres konkurs, eller senere indkomstår hos ægtefællen. Sådanne underskud kan fradrages i konkursindkomsten efter reglerne i stk. 2.</p>\r\n<p class=\"Stk2\">\r\n   <span class=\"StkNr\" id=\"id74088a9f-7e01-4e4c-84f1-e26810709b48\">Stk. 6.</span> Ved opgørelsen af virksomhedens underskud hos skyldnerens ægtefælle nedsættes ægtefællens indtægter, der ikke vedrører virksomheden, med ægtefællens udgifter, der ikke vedrører virksomheden.</p>\r\n<p class=\"Stk2\">\r\n   <span class=\"StkNr\" id=\"idff9f0d3c-4e4e-467e-a8f4-e3e3848c57a2\">Stk. 7.</span> Underskud i anden indkomst end konkursindkomsten hos skyldneren eller dennes ægtefælle kan ikke fradrages i konkursindkomsten, ud over hvad der følger af stk. 2 og 5.</p>\r\n<p class=\"Paragraf\" id=\"id25194b6e-4cda-4918-bc8a-13a65d6ac5c8\">\r\n   <span id=\"P12a\">\r\n   </span>\r\n   <span class=\"ParagrafNr\" id=\"Par12a\">§ 12 a.</span> I det indkomstår, hvori konkursdekretet afsiges, og senere indkomstår kan resterende negativ skat af negativ aktieindkomst ikke modregnes i slutskat hos den skattepligtige eller dennes ægtefælle.</p>\r\n<p class=\"Stk2\">\r\n   <span class=\"StkNr\" id=\"id78ed9df4-73c3-4a57-a261-52a9f5f55b27\">Stk. 2.</span> Resterende negativ skat hos skyldneren fra tidligere indkomstår, som efter personskattelovens § 8 a kan fratrækkes i slutskatten for det indkomstår, hvori konkursdekretet afsiges, kan fratrækkes i skatten af konkursindkomsten.</p>\r\n<p class=\"Stk2\">\r\n   <span class=\"StkNr\" id=\"idd697a9d6-ee25-4f7d-b6ba-55fedf0649d2\">Stk. 3.</span> Negativ aktieindkomst, der medtages med 70 pct. i konkursindkomsten, jf. § 11, stk. 2, kan ikke fradrages i den øvrige indkomst hos skyldneren eller dennes ægtefælle i indkomstår, hvor skyldnerens bo er under konkursbehandling, eller senere indkomstår.</p>\r\n<p class=\"Paragraf\" id=\"id56017e31-503f-4b7c-805c-9b884282cffb\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Sluttes et konkursbo efter konkurslovens § 144, uden at tvangsakkord gennemføres, bortfalder skattefriheden efter § 6 og de særlige beskatningsregler i §§ 7-12. Indkomsten for de enkelte indkomstår under konkursen oplyses til told- og skatteforvaltningen i så fald efter de frister, der gælder for afgivelse af oplysninger til told- og skatteforvaltningen efter skattekontrollovens § 2 for det indkomstår, hvori konkursen sluttes.</p>\r\n<p class=\"Stk2\">\r\n   <span class=\"StkNr\" id=\"idf069c625-6835-4b9f-ab35-f5423f7aa498\">Stk. 2.</span> Sluttes et konkursbo efter konkurslovens § 144, fordi der opnås tvangsakkord, kan skyldneren vælge at opgøre sin skattepligtige indkomst efter stk. 1.</p>\r\n<p class=\"Kapitel\" id=\"id0d375f33-55e3-453f-942b-ee7b3b9201f5\">\r\n   <span id=\"K3A\">\r\n   </span>\r\n   <span id=\"Kap3A\">Kapitel 3 A</span>\r\n</p>\r\n<p class=\"KapitelOverskrift2\">(Ophævet)</p>\r\n<p class=\"Kapitel\" id=\"idb9346732-22f0-46be-98d4-edfcc3a4cf70\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Fælles bestemmelser</p>\r\n<p class=\"Paragraf\" id=\"id6aa72e13-f95f-48d3-a137-f5e6597ecd3e\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Bestemmelse om skattepligt træffes, hvis det skønnes, at konkursindkomsten opgjort efter fradrag af tidligere års underskud overstiger 100.000 kr. Told- og skatteforvaltningen kan undlade at træffe bestemmelse om skattepligt, hvis det må antages, at kun en mindre del af skatten kan inddrives.</p>\r\n<p class=\"Paragraf\" id=\"idd52f16a8-b8de-490f-bb78-5a3fdc187468\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bostyret skal indgive genpart af statusoversigten samt af redegørelsen, jf. konkurslovens § 125, stk. 2, til skattemyndigheden samtidig med fremsendelsen til fordringshaverne.</p>\r\n<p class=\"Stk2\">\r\n   <span class=\"StkNr\" id=\"id8a41e409-6a4a-41c1-9140-2c5c276b2dff\">Stk. 2.</span> Afgørelse om eventuel skattepligt skal træffes inden tre måneder efter modtagelsen af de i stk. 1 nævnte oplysninger.</p>\r\n<p class=\"Stk2\">\r\n   <span class=\"StkNr\" id=\"ida2fb923f-313c-442e-8f42-cd26a19c5e7d\">Stk. 3.</span> Der kan senere træffes bestemmelse om skattepligt, hvis der indgår et aktiv i boet, som enten ikke var nævnt i bostyrets oplysninger efter stk. 1, eller hvis tilhør til boet måtte anses for usikker eller omstridt. Det påhviler bostyret at give told- og skatteforvaltningen særskilt meddelelse om sådanne ændringer. Afgørelse om, at konkursindkomsten er skattepligtig, skal træffes inden fire uger fra meddelelsens modtagelse.</p>\r\n<p class=\"Stk2\">\r\n   <span class=\"StkNr\" id=\"idd13bd9d1-0246-4d6f-b630-96ec9af09a97\">Stk. 4.</span> En afgørelse fra told- og skatteforvaltningen, der pålægger skattepligt, kan påklages af bostyret eller skyldneren, jf. skatteforvaltningslovens § 11, stk. 1, nr. 1, og § 35 a, stk. 2, 1. pkt. Foreligger Landsskatterettens afgørelse om, at skattepligten skal fastholdes, ikke senest 3 måneder efter klagens modtagelse, bortfalder skattepligten.</p>\r\n<p class=\"Paragraf\" id=\"id3fec2502-1ea4-4294-b676-f1ed5f5957ae\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> (Ophævet)</p>\r\n<p class=\"Paragraf\" id=\"id3711e351-78b7-47b4-ab0e-c52d60b217ab\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> (Ophævet)</p>\r\n<p class=\"Paragraf\" id=\"idfea7a262-ff70-4f47-8dda-d96acdee2398\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Med bøde straffes den, der forsætligt eller ved grov uagtsomhed:</p>\r\n<p class=\"Liste1\">\r\n   <span class=\"Liste1Nr\" id=\"id3ee6553d-ca02-4959-a836-7f14e0d4450a\">1)</span> undlader at indsende de i § 15, stk. 1 og 3, omhandlede oplysninger,</p>\r\n<p class=\"Liste1\">\r\n   <span class=\"Liste1Nr\" id=\"idee16c4fd-b618-474f-847f-71dee501c53d\">2)</span> afgiver urigtige eller vildledende oplysninger til brug for afgørelsen om skattepligt efter § 14, jf. § 15, stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id91dd73b8-86e7-4e7c-8039-bcf6b2f48373\">Stk. 2.</span> Er forholdet begået med forsæt til at unddrage det offentlige skat, eller foreligger der i øvrigt skærpende omstændigheder, kan straffen stige til fængsel indtil 1 år og 6 måneder, medmindre højere straf er forskyldt efter straffelovens § 289.</p>\r\n<p class=\"Paragraf\" id=\"id40f3fabd-55f2-4842-adad-d47f69d7fa81\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> I sager om overtrædelse af denne lov, der behandles administrativt, jf. § 20, finder retsplejelovens § 752, stk. 1, tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id3739a925-ac9b-4c3d-9582-699a68733316\">Stk. 2.</span> Ransagning i sager om overtrædelse af bestemmelserne i denne lov kan ske i overensstemmelse med retsplejelovens regler om ransagning i sager, som efter loven kan medføre frihedsstraf.</p>\r\n<p class=\"Paragraf\" id=\"id17509c38-60d1-4816-a1b6-65e6887023b7\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Skønnes overtrædelsen ikke at ville medføre højere straf end bøde, kan told- og skatteforvaltningen tilkendegive den pågældende, at sagen kan afgøres uden retslig forfølgning, såfremt han erkender sig skyldig i overtrædelsen og erklærer sig rede til inden for en nærmere angivet frist, der efter begæring kan forlænges, at betale en i tilkendegivelsen angivet bøde.</p>\r\n<p class=\"Stk2\">\r\n   <span class=\"StkNr\" id=\"id972c8e23-c353-4b4d-b311-4a53ce1a1504\">Stk. 2.</span> Med hensyn til den i stk. 1 nævnte tilkendegivelse finder bestemmelsen i retsplejeloven om indholdet af anklageskrift i politisager tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id47302b6d-3197-463e-9107-8543c0726847\">Stk. 3.</span> Betales bøden i rette tid, eller bliver den efter stedfunden vedtagelse inddrevet eller afsonet, bortfalder videre forfølgning.</p>\r\n<p class=\"Paragraf\" id=\"ide4e4aa63-075c-4707-a3fc-836a3a246e76\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Loven træder i kraft dagen efter bekendtgørelsen i Lovtidende og har virkning for konkursboer, hvor fristdagen efter konkursloven er den 20. december 1990 eller senere.</p>\r\n<p class=\"Paragraf\" id=\"id60f11118-bc11-4254-be51-8f643c7972e3\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 28. marts 2019</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Camilla Christensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Konkursskatteloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/04/2019"
        },
        {
            "displayName": "Accession",
            "displayValue": "A20190035329"
        },
        {
            "displayName": "Entydig dokumentidentifikation",
            "displayValue": "AN013786"
        },
        {
            "displayName": "Dato for førstegangsindlæggelse",
            "displayValue": "05/04/2019"
        },
        {
            "displayName": "Dato for indlæggelse",
            "displayValue": "05/04/2019"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "353"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "28/03/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2019-1447"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}