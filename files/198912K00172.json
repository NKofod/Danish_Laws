{
    "id": 110178,
    "title": "1989 LSF 172   FORSLAG TIL LOV OM ÆNDRING AF LOV OM LEJE, LOV OM MIDLERTIDIG REGULERING   AF BOLIGFORHOLDENE, LOV OM BOLIGBYGGERI, LOV OM BOLIGER FOR ÆLDRE OG PERSONER   MED HANDICAP OG LOV OM ANDELSBOLIGFORENINGER OG ANDRE BOLIGFÆLLESSKABER   (OPLYSNINGSPLIGT FOR UDLEJEREN) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 172",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 172 </P>  \r\n\r\n<P></P>  \r\n\r\n<P>Forslag til Lov om ændring af lov om leje, lov om midlertidig regulering  \r\n\r\n af boligforholdene, lov om boligbyggeri, lov om boliger for ældre og personer  \r\n\r\n med handicap og lov om andelsboligforeninger og andre boligfællesskaber  \r\n\r\n (Oplysningspligt for udlejeren) </P>  \r\n\r\n<P></P>  \r\n\r\n<P>Fremsat af boligministeren (Agnete Laustsen) </P>  \r\n\r\n<P></P>  \r\n\r\n<P>den 18. januar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om leje, jf. lovbekendtgørelse nr. 524 af 11. august 1986, som  \r\n\r\n ændret ved § 1 i lov nr. 797 af 3. december 1986, § 1 i lov nr. 376 af 10.  \r\n\r\n juni 1987, lov nr. 828 af 21. december 1988, § 4 i lov nr. 831 af 21.  \r\n\r\n december 1988 og lov nr. 365 af 7. juni 1989, foretages følgende ændringer:  \r\n\r\n</P>  \r\n\r\n<P>1. Efter <I>§ 34</I> indsættes som <I>§ 34 a: </I></P>  \r\n\r\n<P>&#187;  <B>§ 34 a.</B> I lejeforhold om beboelseslejligheder skal  \r\n\r\n udlejeren i forbindelse med lejeopkrævningen særskilt angive de dele af  \r\n\r\n lejen, der udgør lejerens betaling for vand til husholdningsforbrug,  \r\n\r\n vandafledningsafgift, kloakbidrag, renovation, etablering og drift af eget  \r\n\r\n fællesantenneanlæg samt udgifter til programforsyning udefra, f.eks. fra et  \r\n\r\n eksternt fællesantenneanlæg, fra et såkaldt byanlæg eller fra det offentlige  \r\n\r\n telenet (hybridnettet). </P>  \r\n\r\n<P>Stk. 2. Udlejer skal ligeledes særskilt oplyse om størrelsen af de  \r\n\r\n vederlag, som lejeren skal betale i henhold til ophavsretslovgivningen for  \r\n\r\n programspredning over kabelanlæg. Vederlag i henhold til  \r\n\r\n ophavsretslovgivningen er ikke pligtig pengeydelse i lejeforholdet. </P>  \r\n\r\n<P>2. I <I>§ 35</I> indsættes som 2. pkt.: </P>  \r\n\r\n<P>&#187;Bestemmelsen i § 34 a kan ikke fraviges ved aftale.&#171; </P>  \r\n\r\n<P>3. I <I>§ 45, stk. 2,</I> indsættes som 2. punktum: </P>  \r\n\r\n<P>&#187;Beboerrepræsentanterne eller et flertal af lejerne kan kræve, at  \r\n\r\n udgifterne til vand skal fordeles på grundlag af individuelle vandmålere. §  \r\n\r\n 37, stk. 4 og 5 finder tilsvarende anvendelse.&#171; </P>  \r\n\r\n<P>4. I <I>§ 48, stk. 2,</I> indsættes efter 3. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n nævnte særskilte oplysninger.&#171; </P>  \r\n\r\n<P>5. I <I>§ 59, stk. 2,</I> indsættes efter 2. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n nævnte særskilte oplysninger.&#171; </P>  \r\n\r\n<P>§ 2 </P>  \r\n\r\n<P>I lov om midlertidig regulering af boligforholdene, jf. lovbekendtgørelse  \r\n\r\n nr. 525 af 11. august 1986, som ændret ved § 2 i lov nr. 797 af 3. december  \r\n\r\n 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  \r\n\r\n og § 3 i lov nr. 831 af 21. december 1988, foretages følgende ændringer: </P>  \r\n\r\n<P>1. I <I>§ 12, stk. 1,</I> indsættes efter 6. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n i lov om leje nævnte særskilte oplysninger.&#171; </P>  \r\n\r\n<P>2. I <I>§ 13, stk. 2,</I> indsættes efter 5. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n i lov om leje nævnte særskilte oplysninger.&#171; </P>  \r\n\r\n<P>§ 3 </P>  \r\n\r\n<P>I lov om boligbyggeri, jf. lovbekendtgørelse nr. 82 af 2. februar 1989,  \r\n\r\n som ændret ved § 1 i lov nr. 192 af 29. marts 1989, og § 1 i lov nr. 843 af  \r\n\r\n 20. december 1989, indsættes i <I>§ 7</I> som <I>stk. 7: </I></P>  \r\n\r\n<P>&#187;Stk. 7. Bestemmelserne i § 34 a og § 48, stk. 2, 4. pkt., i lov om  \r\n\r\n leje vedrørende oplysningspligt i forbindelse med lejeopkrævninger og i  \r\n\r\n varslinger af lejeforhøjelser finder tilsvarende anvendelse.&#171;. </P>  \r\n\r\n<P>§ 4 </P>  \r\n\r\n<P>I lov om boliger for ældre og personer med handicap, jf. lovbekendtgørelse  \r\n\r\n nr. 600 af 7. oktober 1988, som ændret ved lov nr. 163 af 15. marts 1989, og  \r\n\r\n § 2 i lov nr. 843 af 20. december 1989, indsættes efter <I>§ 18</I> som <I>§  \r\n\r\n 18a: </I></P>  \r\n\r\n<P>&#187;  <B>§ 18 a.</B> Bestemmelserne i § 34 a og § 48, stk. 2, 4. pkt., i  \r\n\r\n lov om leje vedrørende oplysningspligt i forbindelse med lejeopkrævninger og  \r\n\r\n i varslinger af lejeforhøjelser finder tilsvarende anvendelse.&#171;. </P>  \r\n\r\n<P>§ 5 </P>  \r\n\r\n<P>I lov om andelsboligforeninger og andre boligfællesskaber, jf.  \r\n\r\n lovbekendtgørelse nr. 361 af 25. juli 1985, foretages følgende ændringer:  \r\n\r\n</P>  \r\n\r\n<P>1. Overskriften til <I>kapitel V</I> ændres til: <I>&#187;Forvaltnings- og  \r\n\r\n straffebestemmelser.&#171;. </I></P>  \r\n\r\n<P>2. Efter <I>§ 14</I> indsættes i <I>kapitel V</I> som <I>§ 14 a: </I></P>  \r\n\r\n<P>&#187;§ 14 a. Bestyrelsen skal i forbindelse med opkrævning af boligafgift  \r\n\r\n særskilt angive de dele af boligafgiften, der udgør andelshavernes betaling  \r\n\r\n for vand til husholdningsforbrug, vandafledningsafgift, kloakbidrag,  \r\n\r\n renovation, etablering og drift af eget fællesantenneanlæg samt udgifter til  \r\n\r\n programforsyning udefra, f.eks. fra et eksternt fællesantenneanlæg, fra et  \r\n\r\n såkaldt byanlæg eller fra det offentlige telenet (hybridnettet). Bestyrelsen  \r\n\r\n skal endvidere særskilt give oplysning om størrelsen af de vederlag, som  \r\n\r\n andelshaveren skal betale i henhold til ophavsretslovgivningen for  \r\n\r\n programspredning over kabelanlæg. </P>  \r\n\r\n<P>Stk. 2. Oplysningspligten kan ikke fraviges ved aftale. </P>  \r\n\r\n<P>Stk. 3. Stk. 1-2 gælder også for selskaber omfattet af kapitel III.&#171;.  \r\n\r\n</P>  \r\n\r\n<P>§ 6 </P>  \r\n\r\n<P>Loven træder i kraft den 1. marts 1990, dog træder § 2, nr. 3 først i  \r\n\r\n kraft den 1. juli 1991. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget indeholder ændringsforslag, som er et led i regeringens  \r\n\r\n bestræbelser på at modvirke den indbyggede opdrift i de offentlige udgifter  \r\n\r\n på boligområdet. </P>  \r\n\r\n<P>Med forslaget indføres pligt til for udlejer i forbindelse med  \r\n\r\n huslejeopkrævningen, både for så vidt angår de privat udlejede boliger, de  \r\n\r\n almennyttige boliger, ungdomsboligerne, ældreboligerne og andelsboligerne,  \r\n\r\n udtrykkeligt at angive, hvilke beløb der af lejeren betales dels til dækning  \r\n\r\n af vand til husholdningsforbrug, vandafledningsafgift, kloakbidrag,  \r\n\r\n renovation, etablering og drift af eget fællesantenneanlæg samt udgifter til  \r\n\r\n programforsyning udefra, fx. fra et større eksternt fællesantenneanlæg, fra  \r\n\r\n et såkaldt byanlæg eller fra det offentlige telenet (hybridnettet). </P>  \r\n\r\n<P>Baggrunden herfor er, at leverancer af de nævnte ydelser ikke har naturlig  \r\n\r\n sammenhæng med den egentlige lejeaftale, dvs. at udlejer stiller hus eller  \r\n\r\n husrum til rådighed. Ved synliggørelse af disse udgifter opnås samtidig en  \r\n\r\n øget bevidsthed hos lejeren omkring forbruget af de nævnte ydelser. </P>  \r\n\r\n<P>Adskillelsen af disse udgifter vil samtidig få den betydning, at der ikke  \r\n\r\n skal kunne ydes boligstøtte hertil. </P>  \r\n\r\n<P>Med forslaget indføres endvidere pligt til for udlejer særskilt i  \r\n\r\n forbindelse med lejeopkrævningen at give oplysning om størrelsen af de  \r\n\r\n vederlag, som lejeren skal betale i henhold til ophavsretslovgivningen for  \r\n\r\n programspredning over kabelanlæg. Disse udgifter vil imidlertid fortsat ikke  \r\n\r\n være pligtig pengeydelse i lejeforholdet, og lejelovens sanktioner vil  \r\n\r\n således ikke kunne bringes i anvendelse ved manglende betaling. Der vil som  \r\n\r\n hidtil ikke kunne ydes boligstøtte til disse udgifter. </P>  \r\n\r\n<P>Økonomiske konsekvenser </P>  \r\n\r\n<P>Udlejerens pligt til overfor lejeren særskilt at angive udgifterne til  \r\n\r\n vandforbrug m.v. medfører en besparelse på boligstøtteudgifterne, da der ikke  \r\n\r\n skal kunne opnås boligstøtte til den del af lejen, som angives særskilt, jf.  \r\n\r\n det samtidig fremsatte forslag til lov om ændring af lov om individuel  \r\n\r\n boligstøtte. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>§ 1 indeholder ændringer i lejeloven. </P>  \r\n\r\n<P>Til nr. 1 </P>  \r\n\r\n<P>Med den foreslåede bestemmelse får udlejer pligt overfor lejere af  \r\n\r\n beboelseslejligheder til i forbindelse med huslejeopkrævningen særskilt at  \r\n\r\n oplyse, hvor stor en del af lejen, der består af udgifter til henholdsvis  \r\n\r\n vand til husholdningsforbrug, vandafledningsafgift, kloakbidrag, renovation,  \r\n\r\n etablering og drift af eget fællesantenneanlæg samt udgifter til  \r\n\r\n programforsyning udefra, fx. fra et eksternt fællesantenneanlæg, fra et  \r\n\r\n såkaldt byanlæg eller fra det offentlige telenet (hybridnettet). </P>  \r\n\r\n<P>Ved blandede lejemål omfatter &#187;vand til husholdningsforbrug&#171;  \r\n\r\n såvel det vand, som anvendes i beboelsen, som det vand, der anvendes i det  \r\n\r\n erhverv, der udøves fra lejligheden - f.eks. en frisørsalon. </P>  \r\n\r\n<P>Af huslejeopkrævningen vil ifølge forslaget fortsat fremgå et totalbeløb,  \r\n\r\n som er den leje, der skal betales, men lejeren (og boligstøttekontoret) vil  \r\n\r\n samtidig få oplysning om hver enkelt af de lejekomponenter, som angives i  \r\n\r\n bestemmelsen. </P>  \r\n\r\n<P>Dette kan fx. fremgå af det enkelte giro-indbetalingskort, men det vil  \r\n\r\n også kunne fremgå af en følgeskrivelse til lejeopkrævningen. En sådan  \r\n\r\n følgeskrivelse vil være tilstrækkelig, indtil lejen evt. senere måtte blive  \r\n\r\n ændret, hvorefter udlejer påny må oplyse om huslejekomponenterne. </P>  \r\n\r\n<P>Oplysningspligten kan endvidere opfyldes ved, at udlejer i varslingen af  \r\n\r\n en huslejeforhøjelse angiver lejekomponenterne for det enkelte lejemål. I et  \r\n\r\n sådant tilfælde vil varslingsskrivelsen kunne gøre det ud for den ovennævnte  \r\n\r\n følgeskrivelse, og udlejer vil således ikke herudover skulle oplyse om lejens  \r\n\r\n sammensætning. </P>  \r\n\r\n<P>Ved genudlejning vil udlejer kunne opfylde oplysningspligten ved at  \r\n\r\n udlevere en tidligere udsendt følgeskrivelse, herunder en varslingsskrivelse  \r\n\r\n til den ny lejer. </P>  \r\n\r\n<P>Udlejer modtager fra de pågældende forsyningsvirksomheder opkrævninger for  \r\n\r\n de udgifter, som denne ifølge forslaget særskilt skal oplyse om. </P>  \r\n\r\n<P>Samtlige udgifter vil typisk fremgå af ejendommens skattebillet, hvor det  \r\n\r\n ud for de enkelte kategorier af udgifter vil være angivet, hvad der skal  \r\n\r\n betales for de forskellige ydelser. Det skulle således ikke volde de store  \r\n\r\n vanskeligheder for udlejer at opdele huslejen som ovenfor angivet. Det  \r\n\r\n bemærkes, at de udgifter, som særskilt skal angives, omfatter summen af  \r\n\r\n faktiske årlige a conto-indbetalinger og positive/negative reguleringer for  \r\n\r\n det foregående regnskabsår for forsyningsvirksomheden. </P>  \r\n\r\n<P>Såfremt ejendommen forsynes med vand fra et privat vandværk modtager  \r\n\r\n udlejer dog opkrævning på betaling af vandforbruget direkte herfra, og han  \r\n\r\n skal således i disse tilfælde - udover de udgiftsposter, som fremgår af  \r\n\r\n skattebilletten - tillige specificere regningen fra vandværket. </P>  \r\n\r\n<P>Ved private vandværker kan det ikke udelukkes, at der i de løbende  \r\n\r\n opkrævninger af driftsbidrag indgår et vist anlægsbidrag. Udlejer vil  \r\n\r\n imidlertid på trods heraf i alle tilfælde skulle lægge regningen fra  \r\n\r\n vandværket til grund ved den særskilte angivelse i huslejeopkrævningen. Det  \r\n\r\n kræves således heller ikke i dette tilfælde af udlejer, at denne går nærmere  \r\n\r\n ind i, hvilke komponenter regningen måtte bestå af. </P>  \r\n\r\n<P>For så vidt angår renovation kan udgifterne hertil omfatte forskellige  \r\n\r\n kategorier af affald som f.eks. &#187;almindeligt køkkenaffald&#171;,  \r\n\r\n haveaffald, storskrald (herunder udgifter ved leje af container) samt  \r\n\r\n afgifter, som pålignes i forbindelse med genanvendelse. </P>  \r\n\r\n<P>For så vidt angår fællesantenneanlæg omfatter forslaget såvel udgifter til  \r\n\r\n egne fællesantenneanlæg som udgifterne ved programforsyning af anlægget  \r\n\r\n udefra via kabel. Programforsyning udefra via kabel kan f.eks. ske fra et  \r\n\r\n større fællesantenneanlæg i samme kommune, fra et såkaldt byanlæg eller fra  \r\n\r\n det offentlige telenet (hybridnettet). Udgifterne omfatter således også de  \r\n\r\n afgifter, som betales til forsyningsvirksomheden (f.eks. telefonselskaberne)  \r\n\r\n for at være tilsluttet det eksterne anlæg (signalafgift eller  \r\n\r\n hybridnetsafgift). Etableringsudgifterne ved programforsyning udefra, der  \r\n\r\n opkræves over lejen, er dermed også omfattet af udlejerens oplysningspligt.  \r\n\r\n</P>  \r\n\r\n<P>Ved &#187;fællesantenneanlæg i ejendommen&#171; forstås et  \r\n\r\n programfordelingsanlæg i den enkelte ejendom, eventuelt suppleret med egne  \r\n\r\n antenner og/eller tilslutning til et større anlæg, f.eks. hybridnettet. </P>  \r\n\r\n<P>Udgifterne til etablering og drift af eget fællesantenneanlæg i  \r\n\r\n ejendommen, herunder gebyrer til Teleinspektionen for fornyelse af  \r\n\r\n brugstilladelse m.v., foreslås - i overensstemmelse med udgifterne til  \r\n\r\n programforsyning udefra - ligeledes angivet særskilt i huslejeopkrævningen.  \r\n\r\n</P>  \r\n\r\n<P>For så vidt angår anlægsudgifterne kan der være tale om en anlægsudgift  \r\n\r\n ved etablering af fællesantenneanlæg, der finansieres som en  \r\n\r\n forbedringsforhøjelse. Denne forhøjelse skal allerede med de gældende regler  \r\n\r\n fremgå af huslejevarslingen, og det vil således ikke volde udlejer  \r\n\r\n vanskeligheder at overholde specifikationspligten. </P>  \r\n\r\n<P>Der vil også kunne være tale om ejendomme, som er født med de pågældende  \r\n\r\n fællesantenneanlæg. I dette tilfælde vil der ikke være tale om en varslet  \r\n\r\n moderniseringsforhøjelse, men udgifterne til forrentning og afdrag på  \r\n\r\n fællesantennen vil indgå som en del af de almindelige kapitaludgifter på  \r\n\r\n ejendommen. I dette tilfælde må det een gang for alle skønnes, hvor stor en  \r\n\r\n andel af de samlede anskaffelsesomkostninger, der relaterer sig til  \r\n\r\n fællesantenneanlæg. Hvis fællesantennen således har udgjort f.eks. 0,5 pct.  \r\n\r\n af de samlede anskaffelsesomkostninger, skal der ligeledes foretages  \r\n\r\n udspecificering af 0,5 pct. af ejendommens kapitaludgifter. Det hermed  \r\n\r\n beregnede beløb skal ikke ændres fremover. </P>  \r\n\r\n<P>Driftsudgifterne for et fællesantenneanlæg udgør løbende  \r\n\r\n vedligeholdelsesudgifter på anlægget, henlæggelser til fornyelse af anlægget  \r\n\r\n samt et eventuelt serviceabonnement. Driftsudgifterne kan endelig også udgøre  \r\n\r\n leje af interne anlæg. </P>  \r\n\r\n<P>Når der er tale om lejeudgifter, vil der direkte forelægge regninger og  \r\n\r\n hermed vil det være nemt at overholde specifikationspligten. Endvidere vil  \r\n\r\n reparation ofte ske i forbindelse med en serviceordning, hvor der løbende  \r\n\r\n modtages regninger. Det vil således antageligt kun være i relativt sjældne  \r\n\r\n tilfælde og for relativt marginale beløb, at der ikke direkte vil forekomme  \r\n\r\n regninger, der relaterer til fællesantenneanlægget. I sådanne situationer må  \r\n\r\n ejerne foretage en skønsmæssig vurdering af de pågældende udgifter ud fra de  \r\n\r\n foregående års udgifter hertil. </P>  \r\n\r\n<P>Udgiften til henlæggelser til fornyelse af anlægget fremgår af ejendommens  \r\n\r\n driftsbudget. Størrelsen af de beløb, der henlægges, afhænger af  \r\n\r\n installationens levetid og anskaffelsesprisen på tidspunktet for  \r\n\r\n genanskaffelsen. Boligstyrelsen har i et cirkulære til boligreguleringsloven  \r\n\r\n vejledende fastsat levetiden for et fællesantenneanlæg til 10 år.  \r\n\r\n Henlæggelsesbeløbet for et fællesantenneanlæg udgør således 10 pct. af  \r\n\r\n dagsprisen på budgetteringstidspunktet for et nyt fællesantenneanlæg af  \r\n\r\n tilsvarende art og karakter, som det installerede. </P>  \r\n\r\n<P>For ejendomme, som ikke er omfattet af reglerne om omkostningsbestemt  \r\n\r\n leje, og for hvilke der derfor ikke udfærdiges driftsbudget, vil  \r\n\r\n driftsudgifterne ligeledes kunne udregnes efter de ovenfor anførte  \r\n\r\n principper. </P>  \r\n\r\n<P>Med forslaget indføres pligt for udlejer til at oplyse lejer/herunder  \r\n\r\n boligstøttekontoret om betaling for vederlag i henhold til  \r\n\r\n ophavsretslovgivningen. Disse afgifter vil imidlertid fortsat ikke være  \r\n\r\n pligtig pengeydelse i lejeforholdet og lejelovens sanktioner vil således ikke  \r\n\r\n kunne bringes i anvendelse ved manglende betaling. </P>  \r\n\r\n<P>Udlejerens pligt til at give oplysning om størrelsen af de vederlag, som  \r\n\r\n lejeren skal betale i henhold til ophavsretslovgivningen, gælder kun, hvis  \r\n\r\n udlejeren er ejer af anlægget, jf. ophavsretslovens § 22 a, stk. 4, hvorefter  \r\n\r\n vederlagskravet påhviler ejeren af anlægget. </P>  \r\n\r\n<P>Der kan som hidtil ikke ydes boligstøtte til betaling af vederlag i  \r\n\r\n henhold til ophavsretslovgivningen for programspredning over kabelanlæg,  \r\n\r\n herunder Copy-Dan afgiften, som ikke er en del af lejen. </P>  \r\n\r\n<P>I tilfælde, hvor lejeren søger eller modtager boligstøtte, og udlejer ikke  \r\n\r\n overholder pligten til at udskille de i § 34 a nævnte udgifter, foreslås det  \r\n\r\n i det samtidig fremsatte forslag til lov om ændring af boligstøtteloven, at  \r\n\r\n boligstøtte udbetales med forbehold for senere regulering på grundlag af en  \r\n\r\n leje reduceret efter normtal, fastsat af boligministeren. Der henvises i  \r\n\r\n øvrigt til bemærkningerne til det nævnte lovforslag. </P>  \r\n\r\n<P>Samtidig foreslås indført adgang i boligstøtteloven til, at straffe  \r\n\r\n manglende overholdelse af oplysningspligten overfor kommunalbestyrelsen. </P>  \r\n\r\n<P>Til nr. 2 </P>  \r\n\r\n<P>Da hverken udlejer eller lejer har en interesse i, at de i forslagets § 34  \r\n\r\n a nævnte udgifter fremgår særskilt af lejeopkrævningen forelås det, at § 34 a  \r\n\r\n ikke kan fraviges ved aftale. </P>  \r\n\r\n<P>Til nr. 3 </P>  \r\n\r\n<P>Som led i den ønskede holdningsændring hos lejerne ved deres forbrug af  \r\n\r\n vand foreslås det at give beboerrepræsentanterne eller et flertal af lejerne  \r\n\r\n adgang til at kræve, at fordelingen af vand fremtidig skal ske på grundlag af  \r\n\r\n målere. Lov om boligbyggeri indeholder allerede en sådan bestemmelse, jf.  \r\n\r\n lovens § 15, stk. 9. </P>  \r\n\r\n<P>Til nr. 4 og 5 </P>  \r\n\r\n<P>Efter forslaget skal udlejeren ved varsling af lejeforhøjelse med den  \r\n\r\n begrundelse, at lejen ikke svarer til det lejedes værdi og ved varsling af  \r\n\r\n lejeforhøjelse som følge af forbedringer særskilt angive de i forslagets § 34  \r\n\r\n a nævnte udgifter. Det fremgår af bemærkningerne til nr. 1, at udlejer vil  \r\n\r\n kunne overholde den i § 34 a foreslåede oplysningspligt ved at lade de  \r\n\r\n lejekomponenter, som angives i bestemmelsen, fremgå af en følgeskrivelse til  \r\n\r\n lejeopkrævningen. </P>  \r\n\r\n<P>I det tilfælde, hvor lejen varsles forhøjet, vil varslingsskrivelsen kunne  \r\n\r\n gøre det ud for den ovennævnte følgeskrivelse, og udlejer vil således ikke  \r\n\r\n herudover skulle oplyse om lejens sammensætning. </P>  \r\n\r\n<P>Til § 2 </P>  \r\n\r\n<P>§ 2 indeholder ændringer i lov om midlertidig regulering af  \r\n\r\n boligforholdene. </P>  \r\n\r\n<P>Til nr. 1 og 2 </P>  \r\n\r\n<P>Efter forslaget skal udlejeren ved varsling af lejeforhøjelse med den  \r\n\r\n begrundelse, at driftsudgifterne er steget, særskilt angive de § 1, nr. 1  \r\n\r\n nævnte udgifter. Der henvises i øvrigt til bemærkningerne til § 1, nr. 4 og  \r\n\r\n 5. </P>  \r\n\r\n<P>Til § 3 </P>  \r\n\r\n<P>§ 3 indeholder ændringer i lov om boligbyggeri. </P>  \r\n\r\n<P>Der henvises til bemærkningerne til § 1, nr. 1 og 4, vedrørende indførelse  \r\n\r\n af pligt til for udlejer i forbindelse med huslejeopkrævningen og i  \r\n\r\n varslinger af huslejeforhøjelser udtrykkeligt at angive, hvilke beløb der af  \r\n\r\n lejeren betales til dækning af vand til husholdningsforbrug m.v., jf.  \r\n\r\n forslagets § 1, nr. 1. </P>  \r\n\r\n<P>Der henvises endvidere til det ligeledes framsatte forslag om indførelse  \r\n\r\n af en § 65 b i lov om individuel boligstøtte. </P>  \r\n\r\n<P>Ifølge boligbyggerilovens § 77, stk. 1, finder bestemmelserne i § 7  \r\n\r\n anvendelse ved fastsættelsen af lejen m.v. for de boliger, der er nævnt i §§  \r\n\r\n 73 a og 75 (boliger for unge under uddannelse m.fl.), og det har således ikke  \r\n\r\n været nødvendigt at udforme en selvstændig ændring for så vidt angår disse  \r\n\r\n boliger. </P>  \r\n\r\n<P>Til § 4 </P>  \r\n\r\n<P>§ 4 indeholder ændringer i lov om boliger for ældre og personer med  \r\n\r\n handicap. </P>  \r\n\r\n<P>Der henvises til bemærkningerne til § 1, nr. 1 og 4, vedrørende indførelse  \r\n\r\n af pligt til for udlejer i forbindelse med huslejeopkrævningen og i  \r\n\r\n varslinger af huslejeforhøjelser udtrykkeligt at angive, hvilke beløb der af  \r\n\r\n lejeren betales til dækning af vand til husholdningsforbrug m.v., jf.  \r\n\r\n forslagets § 1, nr. 1. </P>  \r\n\r\n<P>Der henvises endvidere til det ligeledes fremsatte forslag om indførelse  \r\n\r\n af en § 65 b i lov om individuel boligstøtte. </P>  \r\n\r\n<P>Til § 5 </P>  \r\n\r\n<P>§ 5 indeholder ændringer i lov om andelsboligforeninger og andre  \r\n\r\n boligfællesskaber. </P>  \r\n\r\n<P>Til nr. 1 </P>  \r\n\r\n<P>Der er tale om en redaktionel ændring. </P>  \r\n\r\n<P>Til nr. 2 </P>  \r\n\r\n<P>Med bestemmelsen får bestyrelsen pligt til i forbindelse med opkrævningen  \r\n\r\n af boligafgift særskilt at oplyse, hvor stor en del af boligafgiften, der  \r\n\r\n består af udgifter til dækning af vand til husholdningsforbrug m.v., jf.  \r\n\r\n forslagets § 1, nr. 1. </P>  \r\n\r\n<P>Der henvises til de almindelige bemærkninger samt til bemærkningerne til §  \r\n\r\n 1, nr. 1, vedrørende indførelse af pligt til for udlejer i forbindelse med  \r\n\r\n huslejeopkrævningen udtrykkeligt at angive, hvilke beløb der af lejeren  \r\n\r\n betales til dækning af vand til husholdningsforbrug m.v., jf. forslagets § 1,  \r\n\r\n nr. 1. </P>  \r\n\r\n<P>Bilag 1 </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om leje, jf. lovbekendtgørelse nr. 524 af 11. august 1986, som  \r\n\r\n ændret ved § 1 i lov nr. 797 af 3. december 1986, § 1 i lov nr. 376 af 10.  \r\n\r\n juni 1987, lov nr. 828 af 21. december 1988, § 4 i lov nr. 831 af 21.  \r\n\r\n december 1988 og lov nr. 365 af 7. juni 1989, foretages følgende ændringer:  \r\n\r\n</P>  \r\n\r\n<P>1. Efter <I>§ 34</I> indsættes som <I>§ 34 a: </I></P>  \r\n\r\n<P>&#187;§ 34. I lejeforhold om beboelseslejligheder skal udlejeren i  \r\n\r\n forbindelse med lejeopkrævningen særskilt angive de dele af lejen, der udgør  \r\n\r\n lejerens betaling for vand til husholdningsforbrug, vandafledningsafgift,  \r\n\r\n kloakbidrag, renovation, etablering og drift af eget fællesantenneanlæg samt  \r\n\r\n udgifter til programforsyning udefra, f.eks. fra et eksternt  \r\n\r\n fællesantenneanlæg, fra et såkaldt byanlæg eller fra det offentlige telenet  \r\n\r\n (hybridnettet). </P>  \r\n\r\n<P>Stk. 2. Udlejer skal ligeledes særskilt oplyse om størrelsen af de  \r\n\r\n vederlag, som lejeren skal betale i henhold til ophavsretslovgivningen for  \r\n\r\n programspredning over kabelanlæg. Vederlag i henhold til  \r\n\r\n ophavsretslovgivningen er ikke pligtig pengeydelse i lejeforholdet. </P>  \r\n\r\n<P>2. I <I>§ 35</I> indsættes som 2. pkt.: </P>  \r\n\r\n<P>&#187;Bestemmelsen i § 34 a kan ikke fraviges ved aftale.&#171; </P>  \r\n\r\n<P>§ 35. Reglerne i § 32, § 33, stk. 3-5, og § 34 kan ikke ved aftale  \r\n\r\n fraviges til skade for lejeren. </P>  \r\n\r\n<P>3. I <I>§ 45, stk. 2,</I> indsættes som 2. punktum: </P>  \r\n\r\n<P>&#187;Beboerrepræsentanterne eller et flertal af lejerne kan kræve, at  \r\n\r\n udgifterne til vand skal fordeles på grundlag af individuelle vandmålere. §  \r\n\r\n 37, stk. 4 og 5, finder tilsvarende anvendelse.&#171;. </P>  \r\n\r\n<P>§ 45. For andre leverancer fra udlejeren til opvarmning, herunder el og  \r\n\r\n gas, finder reglerne i §§ 36-44 tilsvarende anvendelse. </P>  \r\n\r\n<P>Stk. 2. Reglerne i § 37, stk. 2, 4 og 5, finder endvidere anvendelse for  \r\n\r\n så vidt angår elektricitetsmålere, såfremt udlejeren leverer el til andet  \r\n\r\n formål end opvarmning. </P>  \r\n\r\n<P>4. I <I>§ 48, stk. 2,</I> indsættes efter 3. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n nævnte særskilte oplysninger.&#171; </P>  \r\n\r\n<P>§ 35. Lejeforhøjelse efter § 47 kan gennemføres med 3 måneders varsel.  \r\n\r\n</P>  \r\n\r\n<P>Stk. 2. Kravet om lejeforhøjelse skal fremsættes skriftligt og indeholde  \r\n\r\n en angivelse af lejeforhøjelsens størrelse. Kravet skal tillige indeholde  \r\n\r\n oplysning om grunden til lejeforhøjelsen samt om lejerens adgang til at gøre  \r\n\r\n indsigelse, jf. stk. 3. Indeholder kravet ikke disse oplysninger, er det  \r\n\r\n ugyldigt. </P>  \r\n\r\n<P>5. I <I>§ 59, stk. 2,</I> indsættes efter 2. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n nævnte særskilte oplysninger.&#171; </P>  \r\n\r\n<P>§ 59. Lejeforhøjelse efter § 58 kan gennemføres med 3 måneders varsel.  \r\n\r\n Lejeforhøjelsen kan dog tidligst få virkning fra det tidspunkt, hvor  \r\n\r\n forbedringen er fuldført. </P>  \r\n\r\n<P>Stk. 2. Kravet om lejeforhøjelse skal fremsættes skriftligt og indeholde  \r\n\r\n oplysning om grunden til lejeforhøjelsen, en beregning af lejeforhøjelsen med  \r\n\r\n oplysning om de afholdte udgifter samt oplysning om lejerens adgang til at  \r\n\r\n gøre indsigelse, jf. stk. 4. Indeholder kravet ikke disse oplysninger, er det  \r\n\r\n ugyldigt. </P>  \r\n\r\n<P>§ 2 </P>  \r\n\r\n<P>I lov om midlertidig regulering af boligforholdene, jf. lovbekendtgørelse  \r\n\r\n nr. 525 af 11. august 1986, som ændret ved § 2 i lov nr. 797 af 3. december  \r\n\r\n 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  \r\n\r\n og § 3 i lov nr. 831 af 21. december 1988, foretages følgende ændringer: </P>  \r\n\r\n<P>1. I <I>§ 12, stk. 1,</I> indsættes efter 6. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n i lov om leje nævnte særskilte oplysninger.&#171; </P>  \r\n\r\n<P>§ 12. I ejendomme uden beboerrepræsentatation skal krav om lejeforhøjelse  \r\n\r\n efter § 7 fremsættes samtidig over for de lejere, hvis leje ønskes forhøjet.  \r\n\r\n Kravet skal være skriftligt. Det skal indeholde oplysning om lejeforhøjelsens  \r\n\r\n størrelse og dens beregning. Det skal endvidere være ledsaget af et  \r\n\r\n specificeret regnskab for ejendommens vedligeholdelseskonto, jf. § 20, for  \r\n\r\n tiden fra det senest udsendte regnskab og til et tidspunkt, der ligger højst  \r\n\r\n 3 måneder før varslingstidspunktet. Kravet skal indeholde oplysning om  \r\n\r\n lejerens adgang til at gøre indsigelse, jf. stk. 2. Indeholder kravet ikke  \r\n\r\n disse oplysninger, er det ugyldigt. </P>  \r\n\r\n<P>2. I <I>§ 13, stk. 2,</I> indsættes efter 5. punktum: </P>  \r\n\r\n<P>&#187;For beboelseslejligheder skal kravet endvidere indeholde de i § 34 a  \r\n\r\n i lov om leje nævnte særskilte oplysninger.&#171; </P>  \r\n\r\n<P>§ 13. I ejendomme med beboerrepræsentation skal krav om lejeforhøjelse  \r\n\r\n efter § 7 fremsættes samtidig over for de lejere, hvis leje ønskes forhøjet.  \r\n\r\n Kravet skal være skriftligt. Det skal indeholde en angivelse af  \r\n\r\n lejeforhøjelsens størrelse og dens beregning. Kravet skal tillige indeholde  \r\n\r\n oplysning om, at det budget, der begrunder lejeforhøjelsen, er forelagt for  \r\n\r\n beboerrepræsentanterne, samt om deres eventuelle udtalelser. Indeholder  \r\n\r\n kravet ikke disse oplysninger. Indeholder kravet ikke disse oplysninger, er  \r\n\r\n det ugyldigt. </P>  \r\n\r\n<P>Stk. 2. Senest samtidig med varslingen af lejeforhøjelsen over for lejerne  \r\n\r\n skal beboerrepræsentanterne have tilsendt en genpart af varslingsskrivelsen  \r\n\r\n med en redegørelse for budgetteringen, der indeholder en specifikation af  \r\n\r\n budgettets poster i fornødent omfang. Beboerrepræsentanterne skal endvidere  \r\n\r\n have et specificeret regnskab for ejendommens vedligeholdelseskonto, jf. §  \r\n\r\n 20, for tiden fra det senest udsendte regnskab til et tidspunkt, der ligger  \r\n\r\n højst 3 måneder før varslingstidspunktet. Beboerrepræsentanterne kan inden 3  \r\n\r\n uger efter modtagelsen af udlejerens oplysninger efter 1. og 2. pkt.  \r\n\r\n fremsætte skriftligt krav om, at udlejeren inden yderligere 3 uger til  \r\n\r\n beboerrepræsentantationen overleverer en skriftlig redegørelse om nærmere  \r\n\r\n angivne supplerende oplysninger tillige med sådan dokumentation, som  \r\n\r\n beboerrepræsentanterne har udbedt sig vedrørende budgettet og  \r\n\r\n vedligeholdelsesregnskabet. Beboerrepræsentanterne skal endvidere have  \r\n\r\n oplysning om deres adgang til at gøre indsigelse, jf. stk. 3. Modtager  \r\n\r\n beboerrepræsentanterne ikke disse oplysninger, er kravet om lejeforhøjelse  \r\n\r\n ugyldigt. </P>  \r\n\r\n<P>§ 3 </P>  \r\n\r\n<P>I lov om boligbyggeri, jf. lovbekendtgørelse nr. 82 af 2. februar 1989,  \r\n\r\n som ændret ved § 1 i lov nr. 192 af 29. marts 1989 og § 1 i lov nr. 843 af  \r\n\r\n 20. december 1989 indsættes i <I>§ 7</I> som <I>stk. 7: </I></P>  \r\n\r\n<P>&#187;Stk. 7. Bestemmelserne i § 34 a og § 48, stk. 2, 4. pkt., i lov om  \r\n\r\n leje vedrørende oplysningspligt i forbindelse med lejeopkrævninger og i  \r\n\r\n varslinger af lejeforhøjelser finder tilsvarende anvendelse.&#171;. </P>  \r\n\r\n<P>§ 7. Den samlede leje (boligafgift) for en afdelings boliger og lokaler  \r\n\r\n skal til enhver tid være fastsat således, at den giver afdelingen mulighed  \r\n\r\n for af sine indtægter at afholde de udgifter, der er forbundet med driften,  \r\n\r\n herunder til foreskrevne bidrag og henlæggelser. </P>  \r\n\r\n<P>Stk. 2. Lejen for en afdelings boliger fastsættes efter disse indbyrdes  \r\n\r\n værdi. Lejen for hus eller husrum, der anvendes til andet end beboelse,  \r\n\r\n fastsættes til den leje, der er sædvanlig for tilsvarende lejemål i ejendomme  \r\n\r\n af samme alder i kvarteret eller kommunen. </P>  \r\n\r\n<P>Stk. 3. Lejen ved afdelingens ibrugtagelse skal godkendes af  \r\n\r\n kommunalbestyrelsen, når byggeudgifterne er opgjort og den endelige  \r\n\r\n finansiering er tilendebragt. Ved sin godkendelse skal kommunalbestyrelsen  \r\n\r\n navnlig påse overholdelsen af stk. 1. </P>  \r\n\r\n<P>Stk. 4. Lejen fastsættes årligt på grundlag af et driftsbudget for det  \r\n\r\n kommende år. Lejeforhøjelser, der måtte være nødvendige til opfyldelse af  \r\n\r\n kravet i stk. 1, kan gennemføres med 3 måneders varsel eller 1 måneds varsel,  \r\n\r\n såfremt der i lejeaftalen er taget forbehold herom. For lejeforhøjelse i  \r\n\r\n lejemål om hus eller husrum, der anvendes til andet end beboelse, gælder  \r\n\r\n reglerne i lov om leje. </P>  \r\n\r\n<P>Stk. 5. Gør forholdene det påkrævet, kan kommunalbestyrelsen påbyde  \r\n\r\n forhøjelse eller nedsættelse af lejen. </P>  \r\n\r\n<P>Stk. 6. Aconto-varmebidrag kan forhøjes med 1 måneds varsel. </P>  \r\n\r\n<P>§ 4 </P>  \r\n\r\n<P>I lov om boliger for ældre og personer med handicap, jf. lovbekendtgørelse  \r\n\r\n nr. 600 af 7. oktober 1988, som ændret ved lov nr. 163 af 15. marts 1989 og §  \r\n\r\n 2 i lov nr. 843 af 20. december 1989, indsættes efter <I>§ 18</I> som <I>§  \r\n\r\n 18a: </I></P>  \r\n\r\n<P>&#187;§18 a. Bestemmelserne i § 34 a og § 48, stk. 2, 4. pkt., i lov om  \r\n\r\n leje vedrørende oplysningspligt i forbindelse med huslejeopkrævninger og i  \r\n\r\n varslinger af huslejeforhøjelser finder tilsvarende anvendelse.&#171;. </P>  \r\n\r\n<P>§ 5 </P>  \r\n\r\n<P>I lov om andelsboligforeninger og andre boligfællesskaber, jf.  \r\n\r\n lovbekendtgørelse nr. 361 af 25. juli 1985, foretages følgende ændringer:  \r\n\r\n</P>  \r\n\r\n<P>1. Overskriften til <I>kapitel V</I> ændres til: <I>&#187;Forvaltnings- og  \r\n\r\n straffebestemmelser.&#171;. </I></P>  \r\n\r\n<P>Straffebestemmelse m.v. </P>  \r\n\r\n<P>2. Efter <I>§ 14</I> indsættes i <I>kapitel V</I> som <I>§ 14 a: </I></P>  \r\n\r\n<P>&#187;§ 14 a. Bestyrelsen skal i forbindelse med opkrævning af boligafgift  \r\n\r\n særskilt angive de dele af boligafgiften, der udgør andelshavernes betaling  \r\n\r\n for vand til husholdningsforbrug, vandafledningsafgift, kloakbidrag,  \r\n\r\n renovation, etablering og drift af eget fællesantenneanlæg samt udgifter til  \r\n\r\n programforsyning udefra, f.eks. fra et større kommunalt fællesantenneanlæg,  \r\n\r\n fra et såkaldt byanlæg eller fra det offentlige telenet (hybridnettet).  \r\n\r\n Bestyrelsen skal endvidere særskilt give oplysning om størrelsen af de  \r\n\r\n vederlag, som andelshaveren skal betale i henhold til ophavsretslovgivningen  \r\n\r\n for programspredning over kabelanlæg. </P>  \r\n\r\n<P>Stk. 2. Oplysningspligten kan ikke fraviges ved aftale. </P>  \r\n\r\n<P>Stk. 3. Stk. 1-2 gælder også for selskaber omfattet af kapitel III.&#171;.  \r\n\r\n</P>  \r\n\r\n<P>Bilag 2 </P>  \r\n\r\n<P>Folketingets forhandlinger vedrørende lov om leje </P>  \r\n\r\n<P>Folketingsåret 1978-79: </P>  \r\n\r\n<P>Sp. 5476, 6787, 11237, 11587. </P>  \r\n\r\n<P>A. 2401, B 1009, C 481. </P>  \r\n\r\n<P>Loven stadfæstet 8. juni 1979. (Lovtidende nr. 237). </P>  \r\n\r\n<P>Folketingsåret 1981-82: </P>  \r\n\r\n<P>Sp. 63, 710. </P>  \r\n\r\n<P>A 53. </P>  \r\n\r\n<P>Folketingsåret 1981-82 (2. samling): </P>  \r\n\r\n<P>Sp. 373, 641, 5554, 5653. </P>  \r\n\r\n<P>A 919, B 295, C 205. </P>  \r\n\r\n<P>Loven stadfæstet 28. april 1982. (Lovtidende nr. 170). </P>  \r\n\r\n<P>Sp. 8028, 8417, 8812, 9069. </P>  \r\n\r\n<P>A 5169, B 1709, C 793. </P>  \r\n\r\n<P>Loven stadfæstet 9. juni 1982. (Lovtidende nr. 296). </P>  \r\n\r\n<P>Folketingsåret 1982-83: </P>  \r\n\r\n<P>Sp. 1570, 1734, 3248, 3753. </P>  \r\n\r\n<P>A 1181, B 783, C 175. </P>  \r\n\r\n<P>Loven stadfæstet 22. december 1982. (Lovtidende nr. 706). </P>  \r\n\r\n<P>Folketingsåret 1983-84: </P>  \r\n\r\n<P>Sp. 74, 465, 2796, 3318. </P>  \r\n\r\n<P>A 145, B 121 og 185, C 149. </P>  \r\n\r\n<P>Loven stadfæstet 21. december 1983. (Lovtidende nr. 609). </P>  \r\n\r\n<P>Folketingsåret 1983-84 (2. samling): </P>  \r\n\r\n<P>Sp. 933, 1524, 4321, 4824. </P>  \r\n\r\n<P>A 1505, B 311, C 173. </P>  \r\n\r\n<P>Loven stadfæstet 9. maj 1984. (Lovtidende nr. 194). </P>  \r\n\r\n<P>Sp. 3104, 3610. </P>  \r\n\r\n<P>A 3499. </P>  \r\n\r\n<P>Folketingsåret 1984-85: </P>  \r\n\r\n<P>Sp. 374, 883, 3606, 3895. </P>  \r\n\r\n<P>A 617, B 189, C 105. </P>  \r\n\r\n<P>Loven stadfæstet 19. december 1984. (Lovtidende nr. 618). </P>  \r\n\r\n<P>Sp. 1860, 2990. </P>  \r\n\r\n<P>A 1341. </P>  \r\n\r\n<P>Sp. 1861, 2991, A 1365. </P>  \r\n\r\n<P>Folketingsåret 1985-86: </P>  \r\n\r\n<P>Sp. 5474. </P>  \r\n\r\n<P>Sp. 6920, 7341, 11007, 12260. </P>  \r\n\r\n<P>Loven stadfæstet 4. juni 1986. (Lovtidende nr. 300). </P>  \r\n\r\n<P>Folketingsåret 1986-87: </P>  \r\n\r\n<P>Sp. 822, 1292, 3195, 3309. </P>  \r\n\r\n<P>Loven stadfæstet 3. december 1986. (Lovtidende nr. 797). </P>  \r\n\r\n<P>Sp. 1152, 12011, 12640, 12877. </P>  \r\n\r\n<P>Loven stadfæstet 10. juni 1987. (Lovtidende nr. 376). </P>  \r\n\r\n<P>Folketingsåret 1987-88: </P>  \r\n\r\n<P>Sp. 5282, 3633, 6465, 9484. </P>  \r\n\r\n<P>B 619. </P>  \r\n\r\n<P>Sp. 6896, 9070. </P>  \r\n\r\n<P>A 4341. </P>  \r\n\r\n<P>Sp. 7593, 9088. </P>  \r\n\r\n<P>A 4505. </P>  \r\n\r\n<P>Sp. 9741. </P>  \r\n\r\n<P>A 5237. </P>  \r\n\r\n<P>Folketingsåret 1988-89: </P>  \r\n\r\n<P>Sp. 98, 397, 3588, 4323. </P>  \r\n\r\n<P>A 541, B 325, 533, C 403. </P>  \r\n\r\n<P>Loven stadfæstet 21. december 1988. (Lovtidende nr. 828). </P>  \r\n\r\n<P>Sp. 98, 1200, 3575, 4323. </P>  \r\n\r\n<P>A 557, B 327, 537, C 405. </P>  \r\n\r\n<P>Loven stadfæstet 21. december 1988. (Lovtidende nr. 831). </P>  \r\n\r\n<P>Sp. 6248, 7269, 10161, 10948. </P>  \r\n\r\n<P>A 4815, B 1441, 2239, C 1175. </P>  \r\n\r\n<P>Loven stadfæstet 7. juni 1989. (Lovtidende nr. 365). </P>  \r\n\r\n<P>Sp. 10689, A 5905. </P>  \r\n\r\n<P>Folketingets forhandlinger vedrørende lov om midlertidig regulering af  \r\n\r\n boligforholdene </P>  \r\n\r\n<P>Folketingsåret 1978-79: </P>  \r\n\r\n<P>Sp. 5476, 6787, 11237, 11588. </P>  \r\n\r\n<P>A 2576. </P>  \r\n\r\n<P>Loven stadfæstet 8. juni 1979. (Lovtidende nr. 238). </P>  \r\n\r\n<P>Folketingsåret 1979-80: </P>  \r\n\r\n<P>Sp. 1305, 2308, 2361. </P>  \r\n\r\n<P>A 535, B 215, C 93. </P>  \r\n\r\n<P>Loven stadfæstet 28. december 1979. (Lovtidende nr. 526). </P>  \r\n\r\n<P>Folketingsåret 1980-81: </P>  \r\n\r\n<P>Sp. 65, 398, 974, 1380. </P>  \r\n\r\n<P>A 155, B 47, C 25. </P>  \r\n\r\n<P>Loven stadfæstet 5. november 1980. (Lovtidende nr. 483). </P>  \r\n\r\n<P>Sp. 5480, 6295, 10172, 10326. </P>  \r\n\r\n<P>A 3279, B 581, C 481. </P>  \r\n\r\n<P>Loven stadfæstet 13. maj 1981. (Lovtidende nr. 207). </P>  \r\n\r\n<P>Folketingsåret 1981-82 (1. samling): </P>  \r\n\r\n<P>Sp. 2257. </P>  \r\n\r\n<P>A 1409. </P>  \r\n\r\n<P>Folketingsåret 1981-82. (2. samling): </P>  \r\n\r\n<P>Sp. 684, 2017. </P>  \r\n\r\n<P>A 1443. </P>  \r\n\r\n<P>Sp. 8028, 8417, 8813, 9070. </P>  \r\n\r\n<P>A 5173, B 1709, C 795. Loven stadfæstet 9. juni. (Lovtidende nr. 297).  \r\n\r\n</P>  \r\n\r\n<P>Folketingsåret 1982-83: </P>  \r\n\r\n<P>Sp. 1571, 1734, 3248, 3753. </P>  \r\n\r\n<P>A 1207, B 783, C 183. </P>  \r\n\r\n<P>Loven stadfæstet 22. december 1982. (Lovtidende nr. 707). </P>  \r\n\r\n<P>Folketingsåret 1983-84 (1. samling): </P>  \r\n\r\n<P>Sp. 74, 465, 2796, 3324. </P>  \r\n\r\n<P>A 129, B 121 og 185, C 145. </P>  \r\n\r\n<P>Loven stadfæstet 21. december 1983. (Lovtidende nr. 610). </P>  \r\n\r\n<P>Folketingsåret 1983-84 (2. samling): </P>  \r\n\r\n<P>Sp. 933, 1524, 4322, 4824. </P>  \r\n\r\n<P>A 1513, B 311, C 175. </P>  \r\n\r\n<P>Loven stadfæstet 9. maj 1984. (Lovtidende nr. 195). </P>  \r\n\r\n<P>Sp. 3104, 3610. </P>  \r\n\r\n<P>A 3503. </P>  \r\n\r\n<P>Folketingsåret 1984-85: </P>  \r\n\r\n<P>Sp. 374, 883, 3606, 3895. </P>  \r\n\r\n<P>Loven stadfæstet 19. december 1984. (Lovtidende nr. 618). </P>  \r\n\r\n<P>Folketingsåret 1985-86: </P>  \r\n\r\n<P>Sp. 6920, 7342, 11007, 11675. </P>  \r\n\r\n<P>Loven stadfæstet 4. juni 1986. (Lovtidende nr. 301). </P>  \r\n\r\n<P>Folketingsåret 1986-87: </P>  \r\n\r\n<P>SP. 822, 1292, 3195, 3309. </P>  \r\n\r\n<P>Loven stadfæstet 3. december 1986. (Lovtidende nr. 797). </P>  \r\n\r\n<P>Sp. 11652, 12011, 12603, 12877. </P>  \r\n\r\n<P>Loven stadfæstet 10. juni 1987. (Lovtidende nr. 376). </P>  \r\n\r\n<P>Sp. 9878, 10328, 11885, 12129. </P>  \r\n\r\n<P>A 4743, B 2105, C 735. </P>  \r\n\r\n<P>Loven stadfæstet 10. juni 1987. (Lovtidende nr. 377). </P>  \r\n\r\n<P>Folketingsåret 1988-89: </P>  \r\n\r\n<P>Sp. 98, 1200, 3575, 4323. </P>  \r\n\r\n<P>A 557, B 327, 537, C 405. </P>  \r\n\r\n<P>Loven stadfæstet 21. december 1988. (Lovtidende nr. 831). </P>  \r\n\r\n<P>Folketingets forhandlinger vedrørende lov om boligbyggeri </P>  \r\n\r\n<P>Folketingsåret 1982-83 </P>  \r\n\r\n<P>Sp. 9505, 10062, 12299, A 3973, B 2689. </P>  \r\n\r\n<P>Lovforslaget ikke vedtaget. </P>  \r\n\r\n<P>Sp. 12368, 12531, A 4519, B 2817. </P>  \r\n\r\n<P>Lovforslaget ikke vedtaget. </P>  \r\n\r\n<P>Folketingsåret 1983-84 (1. samling) </P>  \r\n\r\n<P>Sp. 73, 428, 1155, 1351, A 89, B 31, C 53. </P>  \r\n\r\n<P>Loven stadfæstet 16. november 1983. </P>  \r\n\r\n<P>(Lovtidende nr. 532. </P>  \r\n\r\n<P>Folketingsåret 1983-84 (2. samling) </P>  \r\n\r\n<P>Sp. 3095, 3555, 6484, 7065, A 3513, B 567, B 1149, C 559. </P>  \r\n\r\n<P>Loven stadfæstet 6. juni 1984. </P>  \r\n\r\n<P>(Lovtidende nr. 283). </P>  \r\n\r\n<P>Folketingsåret 1984-85 </P>  \r\n\r\n<P>Sp. 6290, 6876, A 3603. </P>  \r\n\r\n<P>Lovforslaget ikke vedtaget. </P>  \r\n\r\n<P>Sp. 8902, 9247, 10800, 11070, A 4775, B 1895, C 625. </P>  \r\n\r\n<P>Loven stadfæstet 6. juni 1985. </P>  \r\n\r\n<P>(Lovtidende nr. 248). </P>  \r\n\r\n<P>Folketingsåret 1985-86 </P>  \r\n\r\n<P>Sp. 435, 770, 4098, 4647, A 837, B 323, C 141. </P>  \r\n\r\n<P>Loven stadfæstet 19. december 1985. </P>  \r\n\r\n<P>(Lovtidende nr. 577). </P>  \r\n\r\n<P>Sp. 5959, 6618, A 3647. </P>  \r\n\r\n<P>Lovforslaget ikke vedtaget. </P>  \r\n\r\n<P>Sp. 10757, 10949, 12153, 12504, A 5951, B 2193, C 1093. </P>  \r\n\r\n<P>Loven stadfæstet 4. juni 1986. </P>  \r\n\r\n<P>(Lovtidende nr. 303). </P>  \r\n\r\n<P>Folketingsåret 1986-87 </P>  \r\n\r\n<P>Sp. 2522, 2949, 4417, 4812, A 1971, B 369, C 201. </P>  \r\n\r\n<P>Loven stadfæstet 19. december 1986. </P>  \r\n\r\n<P>(Lovtidende nr. 930). </P>  \r\n\r\n<P>Sp. 3441, 4128, 11850, 12128, A 2345, B 1795, B 2343, C 733. </P>  \r\n\r\n<P>Loven stadfæstet 10. juni 1987. </P>  \r\n\r\n<P>(Lovtidende nr. 379). </P>  \r\n\r\n<P>Sp. 6863, 7870, 10965, 11097, A 4103, B 1037, C 493. </P>  \r\n\r\n<P>Loven stadfæstet 13. maj 1987. </P>  \r\n\r\n<P>(Lovtidende nr. 265). </P>  \r\n\r\n<P>Folketingsåret 1987-88 </P>  \r\n\r\n<P>Sp. 2210, 3211, 3914, 4236, A 2019, B 197, C 163. </P>  \r\n\r\n<P>Loven stadfæstet 23. december 1987. </P>  \r\n\r\n<P>(Lovtidende nr. 843). </P>  \r\n\r\n<P>Sp. 4501, 5257, 7622, 7976, A 2933, B 453, C 337. </P>  \r\n\r\n<P>Loven stadfæstet 23. marts 1988. </P>  \r\n\r\n<P>(Lovtidende nr. 161. </P>  \r\n\r\n<P>Folketingsåret 1988-89 </P>  \r\n\r\n<P>Sp. 1893, 2189, 3580, 4327, A 2647, B 397, B 561, C 503. </P>  \r\n\r\n<P>Loven stadfæstet 21. december 1988. </P>  \r\n\r\n<P>(Lovtidende nr. 830). </P>  \r\n\r\n<P>(L 91) </P>  \r\n\r\n<P>Folketingets forhandlinger vedrørende lov om boliger for ældre og personer  \r\n\r\n med handicap </P>  \r\n\r\n<P>Folketingsåret 1986-87. </P>  \r\n\r\n<P>Sp. 3441, 4128,11850, 12116. </P>  \r\n\r\n<P>A. 2303, B. 1783, og 2339, C. 713. </P>  \r\n\r\n<P>Loven stadfæstet 10. juni 1987. (Lovtidende nr. 378). </P>  \r\n\r\n<P>Folketingsåret 1987-88. </P>  \r\n\r\n<P>Sp. 2210, 3211, 3914, 4236. </P>  \r\n\r\n<P>A. 2019, B. 197, C. 163. </P>  \r\n\r\n<P>Loven stadfæstet 23. december 1987. (Lovtidende nr. 843). </P>  \r\n\r\n<P>Sp. 4501, 5257, 7622, 7976. </P>  \r\n\r\n<P>A. 2933, B. 453, C. 337. </P>  \r\n\r\n<P>Loven stadfæstet 23. marts 1988 (Lovtidende nr. 161). </P>  \r\n\r\n<P>Folketingsåret 1987-88 (2. samling). </P>  \r\n\r\n<P>Sp. 50, 313, 674, 860. </P>  \r\n\r\n<P>Loven stadfæstet 1. juli 1988. (Lovtidende nr. 353). </P>  \r\n\r\n<P>Folketingsåret 1988-89. </P>  \r\n\r\n<P>Sp. 425, 7148, 7460. </P>  \r\n\r\n<P>Loven stadfæstet 15. marts 1989. (Lovtidende nr. 163). </P>  \r\n\r\n<P>Folketingets forhandlinger vedrørende lov om andelsboligforeninger og  \r\n\r\n andre boligfællesskaber </P>  \r\n\r\n<P>Folketingsåret 1978-79. </P>  \r\n\r\n<P>Sp. 5476, 6787, 11237, 11594. </P>  \r\n\r\n<P>A. 2385, B. 1009, C. 577. </P>  \r\n\r\n<P>Loven stadfæstet 8. juni 1979 (Lovtidende nr. 239). </P>  \r\n\r\n<P>Folketingsåret 1980-81. </P>  \r\n\r\n<P>Sp. 65, 442, 1006, 1382. </P>  \r\n\r\n<P>A. 199, B. 71, C. 41. </P>  \r\n\r\n<P>Loven stadfæstet 5. november 1980 (Lovtidende nr. 486). </P>  \r\n\r\n<P>Folketingsåret 1981-82. </P>  \r\n\r\n<P>Sp. 374, 674, 2905, 2959. </P>  \r\n\r\n<P>A. 199, B. 129, C. 103. </P>  \r\n\r\n<P>Loven stadfæstet 17. marts 1982 (Lovtidende nr. 80). </P>  \r\n\r\n<P>Folketingsåret 1982-83. </P>  \r\n\r\n<P>Sp. 9508, 10091, 11006, 11280 (Fortryk). </P>  \r\n\r\n<P>Loven stadfæstet 25. maj 1983 (Lovtidende nr. 194). </P>  \r\n\r\n<P>Folketingsåret 1984-85. </P>  \r\n\r\n<P>Sp. 5064, 5618, 9581, 9932. </P>  \r\n\r\n<P>A 2581 B 1237, C 405. </P>  \r\n\r\n<P>Loven stadfæstet 22. maj 1985. (Lovtidende nr. 206). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/05/1990"
        },
        {
            "displayName": "Accession",
            "displayValue": "198912K00172"
        },
        {
            "displayName": "Entydig dokumentidentifikation",
            "displayValue": "CL003736"
        },
        {
            "displayName": "Dato for førstegangsindlæggelse",
            "displayValue": "14/05/1990"
        },
        {
            "displayName": "Dato for indlæggelse",
            "displayValue": "14/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}