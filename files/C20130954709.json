{
    "id": 158645,
    "title": "Cirkulære om uddannelsen til fængselsbetjent",
    "documentTypeId": "150",
    "isSagsforlobPeriodValid": true,
    "shortName": "CIR nr 9547 af 27/09/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Uddannelsens mål, varighed og struktur</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Uddannelsens tilrettelæggelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Uddannelsens indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Uddannelsesbog</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Uddannelsens prøver</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Fagligt udvalg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Uddannelsesordningen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Fritagelse for dele af uddannelsen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Det kriminalforsorgsfaglige område</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Det juridiske fagområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil3\">Bilag 3</a>\r\n      </td>\r\n      <td class=\"IndholdsfortegnelseTekst\">Det humanistiske fagområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil4\">Bilag 4</a>\r\n      </td>\r\n      <td class=\"IndholdsfortegnelseTekst\">Det samfundsvidenskabelige fagområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil5\">Bilag 5</a>\r\n      </td>\r\n      <td class=\"IndholdsfortegnelseTekst\">Det idræts- og sundhedsfaglige område</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om uddannelsen til fængselsbetjent</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Uddannelsens mål, varighed og struktur</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Eleven skal gennem skoleundervisning, praktikuddannelse og egen aktive tilegnelse opnå den viden, de færdigheder samt de kompetencer, der kræves som fængselsbetjent, jf. §§ 2-3.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Fængselsbetjenten skal professionelt og i overensstemmelse med gældende regler og Kriminalforsorgens værdigrundlag udøve myndighed på vegne af samfundet.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Fængselsbetjenten skal selvstændigt og i samarbejde med andre udføre opgaver vedrørende kontrol og sikkerhed, herunder ved anvendelse af lovlige magt- og sikringsmidler. Fængselsbetjenten skal støtte og motivere indsatte til at leve en kriminalitetsfri tilværelse samt medvirke til at opretholde og udvikle et godt institutions- og afdelingsmiljø. Fængselsbetjenten skal deltage i behandlingen af sager vedrørende indsatte angående besøg, udgang, overførsel, løsladelse m.v.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3</span> . Fængselsbetjenten skal i forbindelse med eller som forudsætning for udførelsen af de i stk. 2 nævnte opgaver informere, vejlede og rådgive de indsatte og disses pårørende samt medvirke til at skabe, opretholde og udvikle konstruktive relationer til de indsatte. Fængselsbetjenten skal observere og analysere den enkelte indsattes situation, tilstand og adfærd og på grundlag heraf vurdere, om der bør reageres herpå og i givet fald ud fra hvilke regler og kriterier. Fængselsbetjenten skal meddele eventuelle observationer og problemstillinger videre til kolleger og overordnede på en professionel korrekt måde.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fængselsbetjenten skal have en grundlæggende forståelse for, at kontrol- og sikkerhedsmæssige opgaver overordnet set er lige så vigtige som opgaver med at støtte og motivere indsatte til at leve en kriminalitetsfri tilværelse. Fængselsbetjenten skal tilrettelægge og udføre sit arbejde professionelt og afbalanceret i overensstemmelse med denne grundlæggende forståelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Fængselsbetjenten skal have indsigt i læreprocesser og egne lærings- og motivationsmæssige styrker og udviklingspotentialer og skal forstå, at faget er baseret på såvel teoretisk viden som praktiske erfaringer.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Fængselsbetjenten skal forstå de etiske retningslinjer, der gælder for faget, og skal have evne og vilje til at arbejde i overensstemmelse hermed.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Fængselsbetjenten skal med udgangspunkt i egne erfaringer reflektere over fagets udvikling og på baggrund heraf medvirke til at ajourføre og videreudvikle såvel egne faglige og personlige færdigheder og kompetencer som faget som helhed.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Fængselsbetjenten skal forstå sin egen faggruppes kompetencer, arbejdsområder og beføjelser og skal på grundlag heraf kunne indgå i et konstruktivt samarbejde med andre faggrupper.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Uddannelsen er normeret til 3 år. Uddannelsen veksler mellem praktisk oplæring i fængslerne og undervisning på Kriminalforsorgens Uddannelsescenter.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Uddannelsens første år består af:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> Skolemodul 1 af 3 måneders varighed og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> praktikmodul 1 af 9 måneders varighed.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Uddannelsens andet år består af:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num1\">1)</span> Skolemodul 2 af 2 måneders varighed og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num2\">2)</span> praktikmodul 2 af 10 måneders varighed.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Uddannelsens tredje år består af:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk4_Num1\">1)</span> Skolemodul 3 af 3 måneders varighed og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk4_Num2\">2)</span> praktikmodul 3 af 9 måneders varighed.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> I praktikuddannelsen er placeret i alt 2 måneders virksomhedsforlagt undervisning. Den samlede skoledel er på 10 måneder.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> For at blive optaget på uddannelsen skal eleven opfylde optagelseskravene i uddannelsesordningen, jf. § 28.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Eleven er under uddannelsen ansat som tjenestemand på prøve (fængselsbetjent på prøve). I skolemodulerne, inkl. perioder med virksomhedsforlagt undervisning, har eleven ret til at søge om SU, mens praktikmodulerne er lønnede.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Uddannelsens tilrettelæggelse</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> I tilrettelæggelsen af uddannelsen og undervisningen skal de faglige og personlige kompetencer udgøre en helhed og tilsammen lede frem til de afsluttende kompetencer.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> I tilrettelæggelsen og gennemførelsen af såvel skoleundervisningen som praktikuddannelsen sammentænkes de faglige og de personlige kompetencer. Der skal endvidere tages hensyn til elevens individuelle forudsætninger og måder at tilegne sig faglige og personlige kompetencer på.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> For at bestå uddannelsen skal eleven have erhvervet sig samtlige kompetencer inden for de i uddannelsesordningen beskrevne læringsområder.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Sammenhæng mellem skoleundervisning og praktikuddannelse</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Uddannelsens vekselvirkning mellem skoleundervisning og praktikuddannelse skal tilrettelægges og gennemføres således, at uddannelsen for den enkelte elev udgør en helhed, der stimulerer elevens lyst til og interesse for uddannelsen og den kommende erhvervsfunktion. Vekselvirkningen mellem skoleundervisning og praktikuddannelse skal endvidere styrke elevens aktive tilegnelse af viden, færdigheder, kompetencer og holdninger.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For at styrke helheden og sammenhængen i elevens uddannelsesforløb formulerer eleven i forbindelse med hvert skole- og praktikforløb sammen med henholdsvis Kriminalforsorgens Uddannelsescenter og det uddannelsesansvarlige fængsel sine personlige og faglige læringsmål for den efterfølgende periode.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Skoleundervisningen</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Skoleundervisningen består af kriminalforsorgsrelevante fag og elementer. Undervisningen tilrettelægges i samspil med den praktiske uddannelse.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Skoleundervisningen organiseres overvejende i temaer, hvor fagene understøtter hinanden. Den tematiske undervisning tager udgangspunkt i praktiske situationer og problemstillinger fra elevens kommende arbejdsområde. Undervisningen organiseres, så den styrker elevernes forståelse af tværfaglige sammenhænge og helheder samt bidrager til udviklingen af personlige kompetencer.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> I tilrettelæggelsen af undervisningens fag og temaer integreres informationsteknologien, dels som redskab for den enkelte elevs læring, dels som kundskabsområde.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ansvaret for gennemførelse af skoleundervisningen påhviler Kriminalforsorgens Uddannelsescenter.</p>\r\n<p class=\"ParagrafGruppeOverskrift\">\r\n   <span id=\"Kap2_X4\">Praktikuddannelsen</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Praktikuddannelsen skal give eleverne mulighed for at tilegne sig faglig kompetence i et fagligt funderet praksisfællesskab gennem udførelse af og refleksion over daglige arbejdsopgaver inden for området.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Direktoratet for Kriminalforsorgen udpeger efter indstilling fra Kriminalforsorgens Uddannelsescenter, hvilke fængsler der skal have ansvar for praktikuddannelse af elever.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Kriminalforsorgens Uddannelsescenter og de udpegede uddannelsesansvarlige fængsler samarbejder om opfyldelsen af uddannelsesmålene. Uddannelsescenteret sørger for, at samarbejdet etableres og vedligeholdes.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Uddannelsens indhold</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Uddannelsens vidensindhold er erhvervsrettet og udvalgt ud fra kriminalforsorgsfagligt centralt anvendt teori og metode.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Det faglige indhold på fængselsbetjentuddannelsen er placeret inden for følgende hovedfagområder:</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num1\">1)</span> Det kriminalforsorgsfaglige område, svarende til 20 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num2\">2)</span> Det juridiske fagområde, svarende til 10 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num3\">3)</span> Det humanistiske fagområde, svarende til 10 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num4\">4)</span> Det samfundsvidenskabelige fagområde, svarende til 10 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk1_Num5\">5)</span> Det idræts- og sundhedsfaglige område, svarende til 10 ECTS-point.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Om mål og centrale kundskabs- og færdighedsområder for de i § 16 nævnte hovedfagområder henvises til bilag 1-5.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Uddannelsesbog</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Kriminalforsorgens Uddannelsescenter forsyner den enkelte elev med en personlig uddannelsesbog ved påbegyndelsen af uddannelsen. Uddannelsesbogen kan indeholde særlige aftaler om elevens uddannelsesforløb.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Uddannelsesbogen, der følger eleven, skal sikre, at elevens faglige og personlige læringsmål fastholdes og skal understøtte elevens læreproces. Uddannelsesbogen skal sikre, at eleven har overblik over hele sit uddannelsesforløb og skal fungere som samarbejdsredskab mellem elev, uddannelsescenteret og det uddannelsesansvarlige fængsel.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Uddannelsesbogen skal indeholde oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> Det uddannelsesforløb eleven planlægger at gennemføre, herunder elevens tilkendegivelse af sit personlige formål med uddannelsesforløbet.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> Den undervisning eleven skal gennemføre, inklusiv tidsplan.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num3\">3)</span> Oplysninger om elevens praktikuddannelse.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num4\">4)</span> Elevens og det uddannelsesansvarlige fængsels aftaler om tilrettelæggelse af praktikforløbet og praktikvejledningen.</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num5\">5)</span> Hvilke dele af uddannelsen eleven eventuelt har fået fritagelse for på baggrund af tidligere opnåede kvalifikationer og kompetencer, herunder realkompetencer.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Eleven, uddannelsescenteret og de af direktoratet godkendte uddannelsesansvarlige fængsler er ansvarlige for, at der løbende følges op på uddannelsesbogen og aftalerne heri.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Uddannelsescenteret indsætter eksamensbeviser m.v. fra de enkelte prøver fra skoleuddannelsen i uddannelsesbogen. Det uddannelsesansvarlige fængsel indsætter bedømmelser fra praktikuddannelsen.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Uddannelsesbogen kan på uddannelsescenterets, elevens eller det uddannelsesansvarlige fængsels foranledning suppleres med andre oplysninger vedrørende elevens uddannelse.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Uddannelsesbogen, herunder de beviser og anden dokumentation, som indgår i uddannelsesbogen, må ikke indeholde personfølsomme oplysninger.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Uddannelsens prøver</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> De kompetencer, der er erhvervet i uddannelsens skoledel, dokumenteres ved interne prøver, der afholdes efter hver af de to første skolemoduler.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> De kompetencer, der er erhvervet i uddannelsens praktikdel, dokumenteres ved interne evalueringer og prøver, der afholdes inden for hvert læringsområde i praktikuddannelsen.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Elevens erhvervelse af uddannelsens samlede kompetencer dokumenteres ved en afsluttende prøve med ekstern censur, der afholdes efter det tredje skolemodul.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Ved bedømmelse af prøver anvendes 7 trinsskalaen.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Kriminalforsorgens Uddannelsescenter udsteder det endelige bevis for gennemført uddannelse.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Fagligt udvalg</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Direktoratet for Kriminalforsorgen nedsætter et fagligt udvalg med repræsentanter fra direktoratet, Kriminalforsorgens Uddannelsescenter, Fængselsforbundet i Danmark, en repræsentant fra de uddannelsesansvarlige fængsler samt eksterne repræsentanter fra relevante videns- og uddannelsesinstitutioner.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Udvalget er rådgivende og har som formål at bidrage til uddannelsens fortsatte udvikling og ajourføring.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Uddannelsesordningen</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Kriminalforsorgens Uddannelsescenter fastsætter nærmere regler for uddannelsen i en uddannelsesordning.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> Uddannelsesordningen skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num1\">1)</span> Optagelseskrav til uddannelsen.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num2\">2)</span> En uddybende operationel beskrivelse af uddannelsens mål, jf. §§ 1-3.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num3\">3)</span> Principper for tilrettelæggelse af skoleundervisningen og praktikuddannelsen, herunder sammentænkning af de personlige og faglige kompetencer.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num4\">4)</span> Principper for hvordan der i uddannelsens tilrettelæggelse tages hensyn til elevernes forskellige forudsætninger og individuelle måder at lære på.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num5\">5)</span> Mål for undervisningen på skoledelens moduler.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num6\">6)</span> Retningslinjer for anvendelse af elevens uddannelsesbog.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num7\">7)</span> Principper for inddragelse af IT i undervisningen.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num8\">8)</span> Mål for de enkelte praktikperioder, herunder retningslinjer for sikring af progression i målene igennem praktikuddannelsens forskellige praktikperioder.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num9\">9)</span> Praktikuddannelsens tilrettelæggelse, herunder samarbejdet mellem uddannelsescenteret og de uddannelsesansvarlige fængsler og de uddannelsesansvarlige fængsler indbyrdes.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num10\">10)</span> Oversigt over uddannelsens prøver, herunder regler for afholdelse og gennemførelse samt forholdsregler i forbindelse med sygdom og omprøve.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num11\">11)</span> Mulighed for vejledning samt specialundervisning og anden specialpædagogisk hjælp.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num12\">12)</span> Regler for fravær og orlov.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num13\">13)</span> Retningslinjer for fritagelse for dele af uddannelsen.</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk2_Num14\">14)</span> Procedure for afgivelse og behandling af klager.</p>\r\n<p class=\"Stk2\">\r\n   <span class=\"StkNr\" id=\"Par28_Stk3\">Stk. 3.</span> Uddannelsesordningen godkendes af direktøren for Kriminalforsorgen efter indstilling fra uddannelsens faglige udvalg.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Kriminalforsorgens Uddannelsescenter skal gøre eleverne bekendt med uddannelsesordningen.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Fritagelse for dele af uddannelsen</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> Fritagelse for dele af uddannelsen på grundlag af allerede opnåede kvalifikationer og kompetencer kan ske i særlige tilfælde, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par30_Stk2\">Stk. 2.</span> Fritagelse for dele af skoleundervisningen kan gives på baggrund af dokumenteret gennemført undervisning, eller på baggrund af realkompetencer, der står mål med fag og uddannelseselementer på relevant niveau. Fritagelse for dele af praktikuddannelsen kan gives på baggrund af uddannelse eller beskæftigelse inden for kriminalforsorg eller beslægtede beskæftigelsesområder.</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Fritagelse meddeles af Kriminalforsorgens Uddannelsescenter inden indgåelse af eventuel ansættelsesaftale.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P32\">\r\n   <span class=\"ParagrafNr\" id=\"Par32_Stk1\">§ 32.</span> Cirkulæret træder i kraft den 1. oktober 2013.</p>\r\n<p class=\"Stk2\">\r\n   <span class=\"StkNr\" id=\"Par32_Stk2\">Stk. 2.</span> Cirkulære nr. 6 af 2. februar 2011 om uddannelsen til fængselsbetjent ophæves.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 27. september 2013</p><p class=\"Sign1\" align=\"center\">Johan Reimann</p><p class=\"Sign2\" align=\"right\">/ Diana Søe Sandell</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Det kriminalforsorgsfaglige område</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Formål</span></p>\r\n<p class=\"Bilagstekst\">Formålet med undervisningen inden for fagområdet er, at eleven udvikler evne til at forstå og udføre konkrete fængselsspecifikke opgaver.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Kerneområder</span></p>\r\n<p class=\"Bilagstekst\">a) Straffuldbyrdelsesloven samt centrale administrative forskrifter.</p>\r\n<p class=\"Bilagstekst\">b) Kontrol og sikkerhed.</p>\r\n<p class=\"Bilagstekst\">c) Kontaktbetjentfunktionen, herunder behandling, støtte og motivationsarbejdet.</p>\r\n<p class=\"Bilagstekst\">d) Rapportskrivning.</p>\r\n<p class=\"Bilagstekst\">e) Klientsystemet og IT.</p>\r\n<p class=\"Bilagstekst\">f) Lovlig magtanvendelse og pacificerings- og frigørelsesgreb.</p>\r\n<p class=\"Bilagstekst\">g) Brandbekæmpelse.</p>\r\n<p class=\"Bilagstekst\">h) Selvforsvar og praktisk konfliktarbejde.</p>\r\n<p class=\"Bilagstekst\">i) Sagsbehandling.</p>\r\n<p class=\"Bilagstekst\">j) Kriminalforsorgens opbygning (med fokus på de forskellige enheders/institutioners roller i arbejdet med indsatte).</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Det juridiske fagområde</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Formål</span></p>\r\n<p class=\"Bilagstekst\">Formålet med undervisningen inden for fagområdet er, at eleven udvikler evne til at forstå og varetage fængselsbetjentfunktionen i forhold til, ud fra og under hensyntagen til gældende lovgivning.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Kerneområder</span></p>\r\n<p class=\"Bilagstekst\">a) Straffeloven.</p>\r\n<p class=\"Bilagstekst\">b) Retsplejeloven.</p>\r\n<p class=\"Bilagstekst\">c) Serviceloven.</p>\r\n<p class=\"Bilagstekst\">d) Forvaltningsloven.</p>\r\n<p class=\"Bilagstekst\">e) Tjenestemandsloven og personaleadministrative regler og politikker.</p>\r\n<p class=\"Bilagstekst\">\r\n   <span class=\"Bold\">3.</span> <span class=\"Bold\">Supplerende områder</span></p>\r\n<p class=\"Bilagstekst\">a) Grundloven.</p>\r\n<p class=\"Bilagstekst\">b) Aktivloven.</p>\r\n<p class=\"Bilagstekst\">c) EU-lovgivning.</p>\r\n<p class=\"Bilagstekst\">d) Psykiatriloven.</p>\r\n<a id=\"B3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Det humanistiske fagområde</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Formål</span></p>\r\n<p class=\"Bilagstekst\">Formålet med undervisningen inden for fagområdet er, at eleven udvikler evne til at forstå og varetage fængselsbetjentfunktionen og arbejdet med indsatte ud fra et etisk perspektiv, at eleven udvikler evne til at forstå et individs og en gruppes situation, muligheder og betingelser for udvikling, samt at eleven formår at arbejde professionelt og målrettet med dette.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Kerneområder</span></p>\r\n<p class=\"Bilagstekst\">a) Kommunikation.</p>\r\n<p class=\"Bilagstekst\">b) Konfliktarbejde.</p>\r\n<p class=\"Bilagstekst\">c) Psykologi i forhold til relationsarbejde samt traumatiserende hændelser.</p>\r\n<p class=\"Bilagstekst\">d) Miljøarbejde.</p>\r\n<p class=\"Bilagstekst\">e) Socialt arbejde og sociale problemer.</p>\r\n<p class=\"Bilagstekst\">f) Etik.</p>\r\n<p class=\"Bilagstekst\">g) Misbrug.</p>\r\n<p class=\"Bilagstekst\">h) Psykiatri.</p>\r\n<p class=\"Bilagstekst\">i) Selvmord.</p>\r\n<p class=\"Bilagstekst\">j) Radikalisering og marginalisering samt køn.</p>\r\n<p class=\"Bilagstekst\">\r\n   <span class=\"Bold\">3.</span> <span class=\"Bold\">Supplerende områder</span></p>\r\n<p class=\"Bilagstekst\">Yderligere emner inden for:</p>\r\n<p class=\"Bilagstekst\">a) Organisationspsykologi.</p>\r\n<p class=\"Bilagstekst\">b) Religion.</p>\r\n<p class=\"Bilagstekst\">c) Kulturstudier.</p>\r\n<p class=\"Bilagstekst\">d) Psykologi.</p>\r\n<p class=\"Bilagstekst\">e) Historie.</p>\r\n<a id=\"B4\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil4\">Bilag 4</span>\r\n</p>\r\n<p class=\"BilagTekst\">Det samfundsvidenskabelige fagområde</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Formål</span></p>\r\n<p class=\"Bilagstekst\">Formålet med undervisningen inden for fagområdet er, at eleven udvikler evne til at forstå og varetage fængselsbetjentfunktionen og arbejdet med indsatte i et samfundsmæssigt perspektiv og herigennem udvikler en bred forståelse af, hvorledes muligheder og betingelser konstitueres.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Kerneområder</span></p>\r\n<p class=\"Bilagstekst\">a) Demokrati.</p>\r\n<p class=\"Bilagstekst\">b) Statens konstruktion (herunder magtens tredeling).</p>\r\n<p class=\"Bilagstekst\">c) Kriminologi.</p>\r\n<p class=\"Bilagstekst\">d) Straffesystemet.</p>\r\n<p class=\"Bilagstekst\">e) Det sociale system.</p>\r\n<p class=\"Bilagstekst\">f) Sociologi (mikro- og makroperspektiv).</p>\r\n<p class=\"Bilagstekst\">g) Socialt arbejde.</p>\r\n<p class=\"Bilagstekst\">\r\n   <span class=\"Bold\">3.</span> <span class=\"Bold\">Supplerende områder</span></p>\r\n<p class=\"Bilagstekst\">a) International politik (EU og andre internationale organer, f.eks. FN).</p>\r\n<p class=\"Bilagstekst\">b) Offentlig økonomi.</p>\r\n<p class=\"Bilagstekst\">c) Budgetter.</p>\r\n<p class=\"Bilagstekst\">d) Finansiering.</p>\r\n<a id=\"B5\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil5\">Bilag 5</span>\r\n</p>\r\n<p class=\"BilagTekst\">Det idræts- og sundhedsfaglige område</p>\r\n<p class=\"Bilagstekst\">\r\n   <span class=\"Bold\">1.</span> <span class=\"Bold\">Formål</span></p>\r\n<p class=\"Bilagstekst\">Formålet med undervisningen indenfor fagområdet er, at eleven udvikler evne til at forstå og varetage fængselsbetjentfunktionen og arbejdet med indsatte ud fra en forståelse af sammenhænge mellem kropslige aktiviteter, identitet, fællesskab og læring/udvikling.</p>\r\n<p class=\"Bilagstekst\">\r\n   <span class=\"Bold\">2.</span> <span class=\"Bold\">Kerneområder</span></p>\r\n<p class=\"Bilagstekst\">a) Idræt som redskab i pædagogisk og udviklingsorienteret arbejde.</p>\r\n<p class=\"Bilagstekst\">b) Almen sundhed (levevilkår, livsstil, sundhed  fysisk og mental).</p>\r\n<p class=\"Bilagstekst\">c) Omsorg.</p>\r\n<p class=\"Bilagstekst\">d) Pleje.</p>\r\n<p class=\"Bilagstekst\">e) Medicinhåndtering.</p>\r\n<p class=\"Bilagstekst\">f) Praktisk hjælp.</p>\r\n<p class=\"Bilagstekst\">g) Selvforsvar.</p>\r\n<p class=\"Bilagstekst\">h) Kost.</p>\r\n<p class=\"Bilagstekst\">i) Afhængighed.</p>\r\n<p class=\"Bilagstekst\">j) Psykisk sygdom.</p>\r\n<p class=\"Bilagstekst\">k) Steroider og muskelopbyggende stoffer mm.</p>\r\n<p class=\"Bilagstekst\">\r\n   <span class=\"Bold\">3.</span> <span class=\"Bold\">Supplerende områder</span></p>\r\n<p class=\"Bilagstekst\">Motion og motivation (motion som eksemplarisk motivations- og forandringsproces).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/10/2013"
        },
        {
            "displayName": "Accession",
            "displayValue": "C20130954709"
        },
        {
            "displayName": "Entydig dokumentidentifikation",
            "displayValue": "AA007374"
        },
        {
            "displayName": "Dato for førstegangsindlæggelse",
            "displayValue": "11/10/2013"
        },
        {
            "displayName": "Dato for indlæggelse",
            "displayValue": "11/10/2013"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9547"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/09/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 13-016-0063"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}