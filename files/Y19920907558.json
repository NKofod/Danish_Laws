{
    "id": 32926,
    "title": "Spørgsmål om inhabilitet for formand og øvrige medlemmer af bestyrelsen for et aktieselskab ved kommunalbestyrelses behandling af visse sager vedrørende selskabet ",
    "documentTypeId": "250",
    "isSagsforlobPeriodValid": false,
    "shortName": "UDT nr 9075 af 12/11/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at selvom udfaldet af en sag om afholdelse af vejledende  \r\n\r\n folkeafstemning om salg af en kommunes aktier i et forsyningsselskab ikke i  \r\n\r\n sig selv er afgørende for kommunens fortsatte ejerskab af selskabet og dermed  \r\n\r\n for kommunalbestyrelsens adgang til at udpege medlemmer af selskabets  \r\n\r\n bestyrelse, vil både borgmesteren og de øvrige kommunalbestyrelsesmedlemmer,  \r\n\r\n der er medlemmer af bestyrelsen for selskabet - og som modtager et honorar  \r\n\r\n herfor - have en sådan økonomisk interesse i udfaldet af sagen, at de vil  \r\n\r\n være inhabile efter forvaltningslovens § 3, stk. </I> </P>  \r\n\r\n<P> <I>1, nr. 1. </I> </P>  \r\n\r\n<P> <I>Endvidere udtalt, at et kommunalbestyrelsesmedlem, der er formand for  \r\n\r\n bestyrelsen for et aktieselskab, har en sådan tilknytning til dette, herunder  \r\n\r\n en sådan forpligtelse til at varetage selskabets interesser, at den  \r\n\r\n pågældende som udgangspunkt vil være inhabil i forhold til alle sager i  \r\n\r\n kommunen, i hvis udfald selskabet har en særlig interesse, jf. for private  \r\n\r\n selskaber forvaltningslovens § 3, stk. 1, nr. 3, og for offentligt ejede  \r\n\r\n selskaber § 3, stk. 1, nr. 5. Udgangspunktet vil kunne modificeres, når de i  \r\n\r\n forvaltningslovens § 3, stk. 2, anførte betingelser er opfyldt. </I> </P>  \r\n\r\n<P> <I>Hvad angår de øvrige medlemmer af det pågældende aktieselskabs  \r\n\r\n bestyrelse, som tillige er kommunalbestyrelsesmedlemmer, bemærket, at  \r\n\r\n ministeriet er mest tilbøjeligt til at anse de pågældende, der i henhold til  \r\n\r\n aktionæroverenskomsten udpeges af kommunalbestyrelsen, for valgt med henblik  \r\n\r\n på i selskabsbestyrelsen at varetage kommunens interesser. De pågældende vil  \r\n\r\n derfor som udgangspunkt ikke være inhabile ved kommunalbestyrelsens  \r\n\r\n behandling af sager vedrørende aktieselskabet. Indebærer sagen en  \r\n\r\n stillingtagen til de pågældende kommunalbestyrelsesmedlemmers handlinger  \r\n\r\n eller undladelser som bestyrelsesmedlemmer, vil inhabilitet dog kunne  \r\n\r\n foreligge, jf. </I> </P>  \r\n\r\n<P> <I>forvaltningslovens § 3, stk. 1, nr. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om inhabilitet for formand og øvrige  \r\n\r\n medlemmer af bestyrelsen for et aktieselskab ved kommunalbestyrelses  \r\n\r\n behandling af visse sager vedrørende selskabet </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 5. oktober 1992 (j.nr. 13.01.A01.Ø.29.92) har Gentofte  \r\n\r\n Kommunalbestyrelse anmodet Indenrigsministeriet om en vejledende udtalelse  \r\n\r\n om, hvorvidt &#187;borgmester Birthe Philip generelt må anses for inhabil ved  \r\n\r\n kommunalbestyrelsens behandling af sager, hvori NESA A/S har en særlig  \r\n\r\n interesse, allerede fordi hun som formand for bestyrelsen må anses for at  \r\n\r\n have en sådan særlig interesse i sagens udfald, at hun på dette grundlag må  \r\n\r\n anses for inhabil.&#171; </P>  \r\n\r\n<P>Det fremgår af de forelagte oplysninger, at Gentofte Kommunalbestyrelse  \r\n\r\n den 25. maj 1992 har rejst et lignende spørgsmål sammen med andre  \r\n\r\n habilitetsspørgsmål for Tilsynsrådet for Københavns Amt. Tilsynsrådet har den  \r\n\r\n 24. september 1992 afgivet en vejledende udtalelse og bl.a. anført: </P>  \r\n\r\n<P>&#187;Efter kommunalretlig praksis antages det, at  \r\n\r\n kommunalbestyrelsesmedlemmer, der af kommunalbestyrelsen er indvalgt i  \r\n\r\n selskabs- eller foreningsbestyrelser eller lignende for at varetage kommunale  \r\n\r\n interesser i almindelighed ikke betragtes som inhabile ved  \r\n\r\n Kommunalbestyrelsens behandling af en sag, hvori det pågældende selskab m.v.  \r\n\r\n er part. </P>  \r\n\r\n<P>Der kan forekomme situationer, hvor et medlems interesse i et bestemt  \r\n\r\n udfald af en sag kan være så udtalt, at der efter en generel vurdering må  \r\n\r\n antages at være en sådan risiko for at uvedkommende hensyn kan få indflydelse  \r\n\r\n på sagens behandling, at det forekommer rigtigst at statuere inhabilitet.  \r\n\r\n Dette kan f.eks. være tilfældet, hvis sagen i kommunalbestyrelsen indebærer  \r\n\r\n en stillingtagen til et medlems handlinger eller undladelser som  \r\n\r\n bestyrelsesmedlem i selskabet. </P>  \r\n\r\n<P>Inhabilitetsspørgsmålet skal ikke nødvendigvis altid afgøres på samme måde  \r\n\r\n for formanden som for de menige bestyrelsesmedlemmer..... </P>  \r\n\r\n<P>Endelig bemærkes, at det er Tilsynsrådets opfattelse, at hverken  \r\n\r\n borgmesteren eller de menige medlemmer kan betragtes som inhabile ved  \r\n\r\n kommunalbestyrelsens beslutning om, hvorvidt der skal foretages en vejledende  \r\n\r\n folkeafstemning om spørgsmålet om kommunens forsatte besiddelse af NESA  \r\n\r\n aktier. ...&#171; </P>  \r\n\r\n<P>Det er oplyst, at anledningen til, at habilitetsspørgsmålet rejses nu, er,  \r\n\r\n at der i kommunalbestyrelsen er fremsat forslag om at afholde en vejledende  \r\n\r\n afstemning blandt kommunens vælgere om Gentofte Kommunes fortsatte ejerskab  \r\n\r\n af en større aktiepost i NESA A/S. </P>  \r\n\r\n<P>Det er endvidere oplyst, at det følger af en indgået aktionæroverenskomst  \r\n\r\n mellem aktionærerne i NESA A/S, Gentofte Kommune, Københavns Amtskommune,  \r\n\r\n Frederiksborg Amtskommune og Roskilde Amtskommune, at 7 ud af de i alt 15  \r\n\r\n medlemmer i bestyrelsen udpeges af Gentofte Kommunalbestyrelse.  \r\n\r\n Generalforsamlingen vælger blandt bestyrelsens medlemmer for eet år ad gangen  \r\n\r\n en formand og en næstformand. For tiden er borgmester  Birthe Philip valgt  \r\n\r\n til bestyrelsesformand. Ud over borgmester  Birthe Philip er der blandt de af  \r\n\r\n Gentofte Kommunalbestyrelse udpegede 7 medlemmer til bestyrelsen for NESA A/S  \r\n\r\n 4 andre kommunalbestyrelsesmedlemmer. Det fremgår, at medlemmerne af  \r\n\r\n bestyrelsen for NESA A/S modtager et honorar, der for tiden udgør kr. 69.800.  \r\n\r\n Bestyrelsesformanden vederlægges med for tiden kr. 139.600. </P>  \r\n\r\n<P>I den anledning skal Indenrigsministeriet udtale følgende: </P>  \r\n\r\n<P>Forvaltningslovens § 3 er sålydende: </P>  \r\n\r\n<P>&#187;Den, der virker inden for den offentlige forvaltning, er inhabil i  \r\n\r\n forhold til en bestemt sag, hvis </P>  \r\n\r\n<P>1) vedkommende selv har en særlig personlig eller økonomisk interesse i  \r\n\r\n sagens udfald eller er eller tidligere i samme sag har været repræsentant for  \r\n\r\n nogen, der har en sådan interesse, ... </P>  \r\n\r\n<P>3) vedkommende deltager i ledelsen af eller i øvrigt har en nær  \r\n\r\n tilknytning til et selskab, en forening eller en anden privat juridisk  \r\n\r\n person, der har en særlig interesse i sagen udfald, ... </P>  \r\n\r\n<P>5) der i øvrigt foreligger omstændigheder, som er egnede til at vække  \r\n\r\n tvivl om vedkommendes upartiskhed. </P>  \r\n\r\n<P> Stk. 2. Inhabilitet foreligger dog ikke, hvis der som følge af  \r\n\r\n interessens karakter eller styrke, sagens karakter eller den pågældendes  \r\n\r\n funktioner i forbindelse med sagsbehandlingen ikke kan antages at være fare  \r\n\r\n for, at afgørelsen i sagen vil kunne blive påvirket af uvedkommende hensyn.  \r\n\r\n ...&#171; </P>  \r\n\r\n<P>Bestemmelsen i forvaltningslovens § 3, stk. 1, nr. 1, indebærer, at  \r\n\r\n kommunalbestyrelsesmedlemmer, der har en særlig økonomisk interesse i  \r\n\r\n udfaldet af en sag, ikke vil kunne deltage i kommunalbestyrelsens behandling  \r\n\r\n af denne. </P>  \r\n\r\n<P>Selvom udfaldet af en sag om afholdelse af vejledende folkeafstemning ikke  \r\n\r\n i sig selv er afgørende for kommunens fortsatte ejerskab af NESA A/S og  \r\n\r\n dermed for kommunalbestyrelsens adgang til at udpege medlemmer af selskabets  \r\n\r\n bestyrelse, vil både borgmesteren og de øvrige kommunalbestyrelsesmedlemmer,  \r\n\r\n der er medlemmer af bestyrelsen for NESA A/S, efter Indenrigsministeriets  \r\n\r\n opfattelse have en sådan økonomisk interesse i udfaldet af denne sag, at de  \r\n\r\n vil være inhabile efter forvaltningslovens § 3, stk. 1, nr. 1. </P>  \r\n\r\n<P>Det følger af bestemmelsen i forvaltningslovens § 3, stk. 1, nr. 3, at  \r\n\r\n kommunalbestyrelsesmedlemmer, som er medlemmer af bestyrelsen for et  \r\n\r\n aktieselskab, vil være inhabile ved kommunalbestyrelsens behandling af en  \r\n\r\n sag, hvis aktieselskabet har en særlig interesse i denne. Bestemmelsen  \r\n\r\n omfatter kun private juridiske personer, ikke offentligretlige  \r\n\r\n selskabsdannelser. Det antages, at aktieselskaber, der som NESA A/S fuldt ud  \r\n\r\n ejes af offentlige myndigheder, ikke er private juridiske personer. Et  \r\n\r\n kommunalbestyrelsesmedlem, der er medlem af bestyrelsen for et offentligt  \r\n\r\n ejet selskab, vil imidlertid kunne være inhabil ved kommunalbestyrelsens  \r\n\r\n behandling af sager vedrørende sådanne selskaber efter § 3, stk. 1, nr. 5.  \r\n\r\n</P>  \r\n\r\n<P>I tilfælde, hvor de pågældende bestyrelsesmedlemmer er udpeget til  \r\n\r\n bestyrelseshvervet af kommunalbestyrelsen med henblik på i bestyrelsen at  \r\n\r\n varetage kommunens interesser, er det - som anført af tilsynsrådet - i  \r\n\r\n kommunalretlig teori og praksis antaget, at der ikke foreligger inhabilitet  \r\n\r\n ved kommunalbestyrelsens behandling af sager vedrørende det pågældende  \r\n\r\n selskab, jf. herved den kommenterede forvaltningslov, ved John Vogter, 1992,  \r\n\r\n side 91 f, og den kommenterede kommunale styrelseslov, ved Preben Espersen  \r\n\r\n m.fl., 1991, side 77. </P>  \r\n\r\n<P>Det kan i nogle tilfælde give anledning til tvivl, om et  \r\n\r\n kommunalbestyrelsesmedlem er udpeget til bestyrelsen for en forening eller et  \r\n\r\n selskab for at varetage kommunens interesser. I tilfælde, hvor et  \r\n\r\n kommunalbestyrelsesmedlem er formand for bestyrelsen for et aktieselskab, er  \r\n\r\n det Indenrigsministeriets opfattelse, at den pågældende ved sin stilling i  \r\n\r\n aktieselskabet vil have en sådan tilknytning til dette, herunder en sådan  \r\n\r\n forpligtelse til at varetage selskabets interesser, at den pågældende som  \r\n\r\n udgangspunkt vil være inhabil i fohold til alle sager i kommunen, i hvis  \r\n\r\n udfald selskabet har en særlig interesse, jf. for private selskaber  \r\n\r\n forvaltningslovens § 3, stk. 1, nr. 3, og for offentligt ejede selskaber § 3,  \r\n\r\n stk. 1, nr. 5. </P>  \r\n\r\n<P>Borgmester Birthe Philip, der er formand for bestyrelsen for NESA A/S, vil  \r\n\r\n derfor efter Indenrigsministeriets opfattelse som udgangspunkt være inhabil  \r\n\r\n ved kommunalbestyrelsens behandling af alle sager, hvis udfald NESA A/S har  \r\n\r\n en særlig interesse i, jf. forvaltningslovens § 3, stk. 1, nr. 5.  \r\n\r\n Udgangspunktet vil kunne modificeres, når de i forvaltningslovens § 3, stk.  \r\n\r\n 2, anførte betingelser er opfyldt. Indenrigsministeriet har ikke mulighed for  \r\n\r\n generelt at udtale sig om, hvornår dette vil være tilfældet. </P>  \r\n\r\n<P>Hvad angår de øvrige medlemmer af NESA A/S's bestyrelse, som tillige er  \r\n\r\n kommunalbestyrelsesmedlemmer, bemærkes, at Indenrigsministeriet er mest  \r\n\r\n tilbøjeligt til at anse de pågældende, der i henhold til  \r\n\r\n akationæroverenskomsten udpeges af Gentofte Kommunalbestyrelse, for valgt med  \r\n\r\n henblik på i NESA A/S's bestyrelse at varetage Gentofte Kommunes interesser.  \r\n\r\n De pågældende vil derfor som udgangspunkt ikke være inhabile ved  \r\n\r\n kommunalbestyrelsens behandling af sager vedrørende NESA A/S. Indebærer sagen  \r\n\r\n en stillingtagen til de pågældende kommunalbestyrelsesmedlemmers handlinger  \r\n\r\n eller undladelser som bestyrelsesmedlemmer, vil inhabilitet dog kunne  \r\n\r\n foreligge, jf. forvaltningslovens § 3, stk. 1, nr. 1. </P>  \r\n\r\n<P>Med venlig hilsen </P>  \r\n\r\n<P>Helle Skjerbæk </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Forvaltningsloven med kommentarer, 1992 side 91 f; lov om kommunernes  \r\n\r\n styrelse m. kommentarer, 1991, sider 77 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19920907558"
        },
        {
            "displayName": "Entydig dokumentidentifikation",
            "displayValue": "CA000850"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9075"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "12/11/1992"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "4. k. 1992/122/157-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}