{
    "id": 174479,
    "title": "Ligebehandlingsnævnets afgørelse om alder - afskedigelse - forvaltningsretlig genoptagelse - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10581 af 29/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - afskedigelse - forvaltningsretlig genoptagelse - medhold</p>\r\n<div class=\"Resume\">\r\n   <p class=\"TekstGenerel\">J.nr. 2500071-09a - forvaltningsretlig genoptagelse</p>\r\n   <p class=\"TekstGenerel\">Klager er i en tidligere afgørelse i Ligebehandlingsnævnet tilkendt godtgørelse i forbindelse med afskedigelse på grund af alder. Sagen drejer sig om, hvorvidt klager er berettiget til procesrenter. Nævnet finder, at klager er berettiget til procesrenter, fra sagen blev indbragt for Ligebehandlingsnævnet.</p>\r\n</div>\r\n<p>Sagen drejer sig om, hvorvidt klager er berettiget til procesrenter.</p>\r\n<p>Ligebehandlingsnævnets afgørelse</p>\r\n<p>Klager er berettiget til procesrenter fra den 11. februar 2009, hvor sagen blev indbragt for Ligebehandlingsnævnet.</p>\r\n<p>Sagsfremstilling</p>\r\n<p>Klager blev i nævnets afgørelse af 10. juni 2009 fundet berettiget til godtgørelse i forbindelse med opsigelse på grund af alder. Klager blev ikke tilkendt procesrenter.</p>\r\n<p>Nævnet har i forbindelse med behandlingen af en tilsvarende sag genovervejet om Ligebehandlingsnævnet bør fortsætte eller bryde med det tidligere Ligestillingsnævns praksis, hvorefter der blev tilkendes procesrenter.</p>\r\n<p>Parternes bemærkninger</p>\r\n<p>Parterne har ikke udtalt sig i anledning af genoptagelsen.</p>\r\n<p>Ligebehandlingsnævnets bemærkninger og konklusion</p>\r\n<p>Nævnet har genoptaget sagen på forvaltningsretligt grundlag.</p>\r\n<p>Efter almindelige forvaltningsretlige principper kan der ske genoptagelse af en sag på ulovbestemt grundlag:</p>\r\n<p>Hvis der er kommet nye oplysninger af så væsentlig betydning for sagen, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse.</p>\r\n<p>Hvis der er sket væsentlige ændringer med tilbagevirkende kraft af de retlige forhold, som den oprindelige afgørelse blev afgjort efter, eller</p>\r\n<p>Hvis myndigheden i forbindelse med en tidligere afgørelse har begået væsentlige sagsbehandlingsfejl.</p>\r\n<p>Det forhold, at der ikke er tilkendt procesrenter, er en væsentlig sagsbehandlingsfejl, og Ligebehandlingsnævnet finder derfor, at der er grundlag for at genoptage sagen.</p>\r\n<p>Nævnet har her lagt vægt på, at det var praksis i det tidligere Ligestillingsnævn at tilkende procesrenter, fra sagen blev indbragt for nævnet, og at denne praksis ikke er blevet anfægtet ved domstolene. I de retssager, som kammeradvokaten har ført for Ligestillingsnævnet, er der således i alle tilfælde, hvor der er givet godtgørelse, også tilkendt procesrenter, fra sagen blev indbragt for nævnet, uanset at der i renteloven ikke entydigt er taget stilling hertil.</p>\r\n<p>Endelig er det indgået i nævnets vurdering, at det ikke har været lovgivers hensigt med oprettelse af Ligebehandlingsnævnet, at der hermed skulle ske ændringer af praksis, hvilket i dette tilfælde vil medføre, at afgørelser truffet af Ligebehandlingsnævnet, hvor der tilkendes godtgørelse, efterfølgende skal prøves ved domstolene for så vidt angår spørgsmålet om procesrenter.</p>\r\n<p>Nævnet tillægger herefter klageren renter fra sagens indbringelse for Ligestillingsnævnet</p>\r\n<p>\r\n   <span class=\"Italic\">&lt;2500071-09a&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/2015"
        },
        {
            "displayName": "Accession",
            "displayValue": "W20151058125"
        },
        {
            "displayName": "Entydig dokumentidentifikation",
            "displayValue": "CF002011"
        },
        {
            "displayName": "Dato for indlæggelse",
            "displayValue": "24/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10581"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/01/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100071-09a"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}