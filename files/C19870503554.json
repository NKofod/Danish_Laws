{
    "id": 49482,
    "title": "Skrivelse om fastsættelse af regnskabsforskrifter i henhold til § 21 i tilladelser til efterforskning og indvinding af kulbrinter (1. og 2. runde) ",
    "documentTypeId": "200",
    "isSagsforlobPeriodValid": false,
    "shortName": "SKR nr 5035 af 16/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om fastsættelse af  \r\n\r\n regnskabsforskrifter i henhold til § 21 i tilladelser til efterforskning og  \r\n\r\n indvinding af kulbrinter (1. og 2. runde) </H1>  \r\n\r\n<P></P>  \r\n\r\n<BR>  \r\n\r\n<P>(Til samtlige rettighedshavere) </P>  \r\n\r\n<P>I henhold til § 21, stk. 2 i tilladelse 1, 2, 3, 4, 8, 9, 11, 12, 13 og  \r\n\r\n 14/84, 1/85 og 1-9/86 til efterforskning og indvinding af kulbrinter i  \r\n\r\n Danmark skal rettighedshaveren meddele økonomiske oplysninger om virksomheden  \r\n\r\n og indsende en oversigt over forventede aktiviteter. </P>  \r\n\r\n<P>Energiministeriet fastsætter herved i henhold til § 21, stk. 2 vedlagte  \r\n\r\n regnskabsforskrifter, dateret 16. december 1987, for virksomhed i henhold til  \r\n\r\n efterforsknings- og indvindingstilladelser. Forskrifterne har virkning for  \r\n\r\n 1987-regnskaber og senere regnskaber og for oversigt over planlagte  \r\n\r\n aktiviteter i 1988 og senere. </P>  \r\n\r\n<P>Der vedlægges en vejledning på engelsk om udfyldelsen af de i  \r\n\r\n regnskabsforskrifternes punkt. 7 nævnte skemaer. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Carsten I. Pedersen </P>  \r\n\r\n<P>/kontorchef </P>  \r\n\r\n<P>Bilag </P>  \r\n\r\n<PRE>  \r\n\r\n Energiministeriet                           J.nr. 4121-4  \r\n\r\n 2. afd./1.kontor                             NJT/CSA/sn- regn  \r\n\r\n 16. december 1987  \r\n\r\n                     Regnskabsforskrifter  \r\n\r\n                           for  \r\n\r\n                   virksomhed i henhold til  \r\n\r\n       efterforsknings- og indvindingstilladelser  \r\n\r\n       ------------------------------------------  \r\n\r\n</PRE>  \r\n\r\n<P>I henhold til § 21 i tilladelse til efterforskning og indvinding af  \r\n\r\n kulbrinter i Danmark fastsættes følgende forskrifter for meddelelse af  \r\n\r\n økonomiske oplysninger og om forventede aktiviteter: </P>  \r\n\r\n<P> Indholdsoversigt. </P>  \r\n\r\n<P CLASS=PUNKT> <B>1.</B> Tidsfrist for indsendelse af regnskab og  \r\n\r\n regnskabsår. </P>  \r\n\r\n<P CLASS=PUNKT> <B>2.</B> Operatørregnskab. </P>  \r\n\r\n<P CLASS=PUNKT> <B>3.</B> Regnskab for virksomhed omfattet af tilladelsen.  \r\n\r\n</P>  \r\n\r\n<P>3.1. Rettighedshavernes regnskab for aktivitet i henhold til tilladelsen.  \r\n\r\n</P>  \r\n\r\n<P>3.2. Bogføring. </P>  \r\n\r\n<P>3.3. Valuta, sprog, revision og årsregnskabslov. </P>  \r\n\r\n<P>3.4. Forskellig klassifikation hos operatør og øvrige rettighedshavere.  \r\n\r\n</P>  \r\n\r\n<P CLASS=PUNKT> <B>4.</B> Regnskaber når rettighedshaverens virksomhed  \r\n\r\n omfatter anden aktivitet end den af tilladelsen omfattede. </P>  \r\n\r\n<P>4.1. Regnskaber, hvis rettighedshaver har anden virksomhed. </P>  \r\n\r\n<P>4.2. Sammenhæng mellem regnskab for aktivitet i henhold til tilladelsen og  \r\n\r\n regnskab for samlet aktivitet. </P>  \r\n\r\n<P>4.3. Forskellig klassifikation i regnskaber nævnt under 4.2. </P>  \r\n\r\n<P>4.4. Valutakursomregning. </P>  \r\n\r\n<P>4.5. Mellemværende mellem virksomhed omfattet af en tilladelse og anden  \r\n\r\n virksomhed. </P>  \r\n\r\n<P CLASS=PUNKT> <B>5.</B> Regnskab for moderselskab og koncern. </P>  \r\n\r\n<P CLASS=PUNKT> <B>6.</B> Oplysning om ændrede kapitalforhold. </P>  \r\n\r\n<P CLASS=PUNKT> <B>7.</B> Oplysningsskemaer. </P>  \r\n\r\n<P>-------------------------------- </P>  \r\n\r\n<P> 1. Tidsfrist og kalenderår. </P>  \r\n\r\n<P>1.1. Rettighedshavere skal årligt og senest 15. august til  \r\n\r\n Energiministeriet og Energistyrelsen fremsende årsregnskaber efter  \r\n\r\n nedenstående retningslinier. Regnskabsaflæggelsen for virksomhed omfattet af  \r\n\r\n tilladelsen skal følge kalenderåret. </P>  \r\n\r\n<P>1.2. Inden udgangen af hvert år skal tillige fremsendes oplysning om  \r\n\r\n planlagte og forventede aktiviteter, jfr. punkt 7. </P>  \r\n\r\n<P> 2. Operatørregnskab. </P>  \r\n\r\n<P>Indehaves tilladelsen af flere rettighedshavere, skal operatøren føre og  \r\n\r\n aflægge et fælles regnskab for gruppens fælles indtægter og udgifter og  \r\n\r\n aktiver og passiver vedrørende virksomhed, der er omfattet af tilladelsen.  \r\n\r\n</P>  \r\n\r\n<P> 3. Regnskab for virksomhed omfattet af tilladelsen. </P>  \r\n\r\n<P>3.1. Hver enkelt rettighedshaver skal føre udførlige og fyldestgørende  \r\n\r\n regnskaber, som alene vedrører den enkelte rettighedshavers andel af den  \r\n\r\n virksomhed, der er omfattet af tilladelsen. Regnskaberne skal omfatte både  \r\n\r\n indtægter, udgifter, aktiver og passiver. </P>  \r\n\r\n<P>Aktiver og passiver skal være udtryk for en rettighedshavers mellemværende  \r\n\r\n med 3. mand, herunder også andre selskaber inden for en koncern. Interne  \r\n\r\n mellemværender mellem f.eks. hovedkontor og en filial må ikke opføres som  \r\n\r\n tilgodehavende eller gæld. Sådanne interne mellemværender må i regnskabet  \r\n\r\n opløses i eventuelle tilgodehavender og gæld hos 3. mand og kapitalbevægelser  \r\n\r\n i form af egenkapital. </P>  \r\n\r\n<P>Ved regnskab for virksomhed omfattet af tilladelsen forstås, at hver  \r\n\r\n rettighedshaver aflægger eet regnskab for virksomhed i henhold til den eller  \r\n\r\n de tilladelser, den pågældende rettighedshaver er deltager i. Såfremt et  \r\n\r\n regnskab vedrører flere tilladelser, skal det indeholde oplysning om udgifter  \r\n\r\n og indtægter for hver enkelt tilladelse. For beløb, der er fælles for flere  \r\n\r\n tilladelser, skal der angives en fordeling eller en fordelingsnøgle. </P>  \r\n\r\n<P>Såfremt tilladelsen indehaves af flere rettighedshavere, skal  \r\n\r\n årsregnskabet for virksomhed, der er omfattet af tilladelsen, være  \r\n\r\n specificeret i beløb hidrørende fra operatørregnskabet (det fælles regnskab)  \r\n\r\n og egne indtægter, udgifter, aktiver og passiver. Med egne udgifter menes  \r\n\r\n udgifter, der ikke afholdes over &#187;joint account&#171;. </P>  \r\n\r\n<P>3.2. Bogføringen vedrørende virksomhed, der er omfattet af tilladelsen,  \r\n\r\n skal ske efter retningslinierne i bogføringsloven (Lov nr. 178 af 5. juni  \r\n\r\n 1959) og skal tilrettelægges således, at kravene til regnskabsmæssige og  \r\n\r\n økonomiske oplysninger er opfyldt. Der skal oprettes særskilt bogføringskreds  \r\n\r\n for: - operatørvirksomhed, jfr. pkt. 2. - efterforsknings- og  \r\n\r\n indvindingsvirksomhed, jfr. pkt. 3 og - eventuel anden virksomhed, jfr. pkt.  \r\n\r\n 4. </P>  \r\n\r\n<P>Bogføringen vedrørende virksomhed, der er omfattet af tilladelsen, skal  \r\n\r\n ske i danske kroner. Bogføringen og underliggende dokumentation - eller  \r\n\r\n bekræftede kopier - skal være tilgængelige i Danmark og opbevares her i  \r\n\r\n landet i 15 år efter udløbet af det pågældende regnskabsår. </P>  \r\n\r\n<P>3.3. Årsregnskaber for virksomhed, der er omfattet af tilladelsen,  \r\n\r\n herunder operatørregnskaber, skal være affattet på dansk og i danske kroner.  \r\n\r\n Regnskaberne skal være revideret af en statsautoriseret revisor i  \r\n\r\n overensstemmelse med god dansk revisionsskik. </P>  \r\n\r\n<P>Sådanne regnskaber skal aflægges efter retningslinierne i lov om visse  \r\n\r\n selskabers aflæggelse af årsregnskaber m.v. (Lov nr. 284 af 10. juni 1981 -  \r\n\r\n årsregnskabsloven). </P>  \r\n\r\n<P>3.4. Såfremt den af de enkelte rettighedshavere anvendte klassifikation  \r\n\r\n afviger fra den af operatøren anvendte, skal de pågældende rettighedshaveres  \r\n\r\n årsregnskaber for virksomhed, der er omfattet af tilladelsen, indeholde en  \r\n\r\n redegørelse for, i hvilke poster og med hvilke beløb operatørregnskabets  \r\n\r\n poster indgår i rettighedshaverens regnskab. </P>  \r\n\r\n<P> 4. Regnskaber når rettighedshavers virksomhed omfatter anden  aktivitet  \r\n\r\n end den af tilladelsen omfattede. </P>  \r\n\r\n<P>4.1. Såfremt en rettighedshaver også driver anden virksomhed end den af  \r\n\r\n tilladelsen omfattede, skal der tillige fremsendes et årsregnskab for den  \r\n\r\n samlede virksomhed. </P>  \r\n\r\n<P>4.2. Årsregnskabet for den samlede virksomhed skal indeholde en  \r\n\r\n redegørelse for, med hvilke beløb og i hvilke poster virksomhed, der er  \r\n\r\n omfattet af tilladelsen, indgår i det samlede regnskab. Redegørelsen skal  \r\n\r\n gives i hovedposter for indtægter, udgifter, aktiver og passiver. </P>  \r\n\r\n<P>4.3. Hvis regnskabet for den samlede virksomhed aflægges efter andre  \r\n\r\n vurderingskriterier eller med anden klassifikation end regnskabet vedrørende  \r\n\r\n den virksomhed, der er omfattet af tilladelsen, skal regnskabet vedrørende  \r\n\r\n den samlede virksomhed indeholde en talmæssig redegørelse for forskellen i  \r\n\r\n vurderingskriterier og klassifikationer, således at afstemning kan foretages.  \r\n\r\n</P>  \r\n\r\n<P>4.4. Såfremt årsregnskabet vedrørende den samlede virksomhed ikke aflægges  \r\n\r\n i danske kroner, skal der redegøres for, efter hvilke principper  \r\n\r\n kursomregning vedrørende virksomhed, der er omfattet af tilladelsen, er  \r\n\r\n foretaget. </P>  \r\n\r\n<P>4.5. I regnskaber der omfatter anden virksomhed end den af tilladelsen  \r\n\r\n omfattede skal der redegøres for sammenhængen mellem bevægelser i  \r\n\r\n egenkapitalen i den af tilladelsen omfattede virksomhed og de totale  \r\n\r\n bevægelser i egenkapitalen. Mellemværender med eventuelle koncernselskaber  \r\n\r\n skal angives særskilt. </P>  \r\n\r\n<P> 5. Regnskaber for moderselskaber og koncernregnskaber. </P>  \r\n\r\n<P>På forlangende skal en rettighedshaver, der er en filial eller et  \r\n\r\n datterselskab af et andet selskab, indsende årsregnskab for sit moderselskab  \r\n\r\n og koncernregnskab. </P>  \r\n\r\n<P>Sådanne regnskaber vil i almindelighed blive udarbejdet til andre formål,  \r\n\r\n og der er således blot tale om pligt til at fremsende allerede udarbejdede  \r\n\r\n regnskaber. </P>  \r\n\r\n<P> 6. Oplysning om ændrede kapitalforhold. </P>  \r\n\r\n<P>Rettighedshavere skal straks give oplysning til Energiministeriet og  \r\n\r\n Energistyrelsen om væsentlige ændringer i kapitalforholdene. Ved væsentlige  \r\n\r\n ændringer forstås: - Ændringer i ejerskab til 10 % eller mere af aktie- eller  \r\n\r\n indskudskapitalen. - Ændringer i den bestemmende indflydelse forårsaget af  \r\n\r\n ændringer i ejerskabet til aktie- eller indskudskapitalen eller forårsaget af  \r\n\r\n aftaler, der har samme virkning. - Ændringer i forholdet mellem egenkapitalen  \r\n\r\n og fremmed kapital på mere end 10 %. </P>  \r\n\r\n<P> 7. Skemaer vedrørende afholdte udgifter og planlagte og forventede </P>  \r\n\r\n<P> aktiviteter. </P>  \r\n\r\n<P>7.1. Der skal indsendes skemaer som angivet nedenfor, og i  \r\n\r\n overensstemmelse med den tilhørende vejledning. Oplysningsskemaerne består af  \r\n\r\n 9 forskellige skemaer. Der er tre skemaer vedrørende  \r\n\r\n efterforskningsaktiviteter, tre skemaer vedrørende udbygningsaktiviteter og  \r\n\r\n tre skemaer vedrørende produktionsaktiviteter. </P>  \r\n\r\n<P>De tre skemaer for hver aktivitet omfatter: </P>  \r\n\r\n<P>Form 1: Afholdte udgifter over &#187;joint account&#171; (operatør). </P>  \r\n\r\n<P>Form 2: Afholdte fælles og egne udgifter (alle rettighedshavere). </P>  \r\n\r\n<P>Form 3: Planlagte aktiviteter (operatør, dog for visse aktiviteter i  \r\n\r\n produktionsfasen rettighedshaver). </P>  \r\n\r\n<P>Det er i parantes angivet, hvem der udfylder og indsender de pågældende  \r\n\r\n skemaer. </P>  \r\n\r\n<P>I form 3 indsendes budgetoplysninger for det førstkommende år og  \r\n\r\n &#187;forecasts&#171; for de efterfølgende 3 år. </P>  \r\n\r\n<P>7.2. Skemaerne form 1 og 2 indsendes til Energiministeriet og  \r\n\r\n Energistyrelsen senest sammen med regnskaberne. </P>  \r\n\r\n<P>Skema form 3 indsendes ligeledes til Energiministeriet og Energistyrelsen  \r\n\r\n og inden påbegyndelsen af det første år i 4-årsperioden. </P>  \r\n\r\n<P>(Bilag udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870503554"
        },
        {
            "displayName": "Entydig dokumentidentifikation",
            "displayValue": "CM008293"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/08/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5035"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energiministeriet"
        },
        {
            "displayName": "Ressortministeriets journalnummer",
            "displayValue": "Energiministeriet j.nr. 4121-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}