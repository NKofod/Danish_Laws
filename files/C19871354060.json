{
    "id": 80481,
    "title": "Vejledning om ydelse af produktionsstøtte til tørret foder ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13540 af 01/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ydelse af produktionsstøtte til  \r\n\r\n tørret foder </H1>  \r\n\r\n<P></P>  \r\n\r\n<BR>  \r\n\r\n<P>Retsgrundlaget for Det europæiske økonomiske Fællesskabs ordning om ydelse  \r\n\r\n af produktionsstøtte til tørret foder er angivet i bilag 1. </P>  \r\n\r\n<P> <B>1. Definitioner </B>  </P>  \r\n\r\n<P>I denne vejledning forstås ved: </P>  \r\n\r\n<P>  <B>1.1.</B> &#187;Forarbejdningsvirksomhed&#171;: </P>  \r\n\r\n<P>a. Enhver virksomhed, som foretager kunsttørring af frisk foder ved  \r\n\r\n anvendelse af et tørringsanlæg, der opfylder følgende betingelser: </P>  \r\n\r\n<P>Lufttemperaturen skal være mindst 93 grader Celsius ved processens  \r\n\r\n begyndelse: </P>  \r\n\r\n<P>Tørringsprocessens varighed må ikke overstige 3 timer. </P>  \r\n\r\n<P>I tilfælde af tørring i lag må tykkelsen af hvert lag ikke overstige 1 m.  \r\n\r\n</P>  \r\n\r\n<P>b. Enhver virksomhed, der forarbejder soltørret foder ved anvendelse af et  \r\n\r\n formalingsanlæg. </P>  \r\n\r\n<P>c. Enhver virksomhed, der fremstiller proteinkoncentrater på grundlag af  \r\n\r\n saft af lucerne og græs. </P>  \r\n\r\n<P>d. Enhver virksomhed, som foretager kunsttørring ved hjælp af et mobilt  \r\n\r\n anlæg, der opfylder de i litra a nævnte betingelser. </P>  \r\n\r\n<P>  <B>1.2.</B> &#187;Tørret foder, der er udgået fra  \r\n\r\n  forarbejdningsvirksomheden&#171;: </P>  \r\n\r\n<P>a. Tørret foder, som i uforarbejdet stand forlader ethvert lokale eller  \r\n\r\n ethvert sted, som ligger inden for virksomhedens område, og således at  \r\n\r\n virksomheden ikke kan disponere over det. </P>  \r\n\r\n<P>b. Tørret foder, som i uforarbejdet stand forlader et oplagringssted, som  \r\n\r\n opfylder de i pkt. 1.3 nævnte betingelser, og således at virksomheden ikke  \r\n\r\n kan disponere over det. </P>  \r\n\r\n<P>c. Foder, som er tørret på et mobilt kunsttørringsanlæg, og som i  \r\n\r\n uforarbejdet stand forlader dette anlæg. </P>  \r\n\r\n<P>d. Foder, som er tørret på et mobilt kunsttørringsanlæg, og som af den  \r\n\r\n person, der har foretaget kunsttørringen opbevares på et oplagringssted, som  \r\n\r\n opfylder de i pkt. 1.3 angivne krav. </P>  \r\n\r\n<P>e. Tørret foder, som inden for forarbejdningsvirksomheden er benyttet til  \r\n\r\n fremstilling af en foderblanding ved blanding med andre produkter end dem,  \r\n\r\n som er nævnt i pkt. 2. Der bortses dog fra produkter, der anvendes som  \r\n\r\n bindemidler, såfremt disse produkter anvendes i en mængde på højst 3%. </P>  \r\n\r\n<P>f. Tørret foder, som anvendes i løbet af en måned i en landbrugsbedrift  \r\n\r\n tilhørende en forarbejdningsvirksomhed, og som stammer fra denne virksomhed,  \r\n\r\n betragtes som udgået fra virksomheden den sidste dag i den pågældende måned.  \r\n\r\n</P>  \r\n\r\n<P>  <B>1.3.</B> &#187;Oplagringssted&#171;: </P>  \r\n\r\n<P>Såfremt tørret foder ikke kan oplagres inden for tørringsvirksomhedens  \r\n\r\n område, kan det, uden at retten til støtte mistes, oplagres uden for dette  \r\n\r\n område, hvis oplagringsstedet yder tilstrækkelig garanti for kontrollen med  \r\n\r\n det oplagrede foder og på forhånd er blevet godkendt af Statens  \r\n\r\n Foderstofkontrol. </P>  \r\n\r\n<P>  <B>1.4.</B> &#187;Godkendt opkøber&#171; </P>  \r\n\r\n<P>Enhver fysisk eller juridisk person, som på forhånd er godkendt af Statens  \r\n\r\n Foderstofkontrol, og som har indgået kontrakt om køb af foder til tørring med  \r\n\r\n en producent med det formål at forsyne forarbejdningsvirksomheder som  \r\n\r\n defineret i pkt. 1.1. </P>  \r\n\r\n<P> <B>2. Støtteberettigede produkter </B>  </P>  \r\n\r\n<P>Genstand for produktionsstøtte er tørret foder, der er udgået fra  \r\n\r\n forarbejdningsvirksomheden, jf. pkt. 1.2 og 1.3, såfremt foderet er  \r\n\r\n fremstillet i Danmark af eet eller flere af følgende produkter, som skal være  \r\n\r\n høstet inden for Det europæiske økonomiske Fællesskabs område: </P>  \r\n\r\n<P>a. 1. Lucerne, kløver, esparsette, lupiner, vikker og lignende  \r\n\r\n foderprodukter, kunstigt tørret ved varme. Hø og foderkål samt produkter, der  \r\n\r\n indeholder hø, er dog undtaget. </P>  \r\n\r\n<P CLASS=PUNKT> <B>2.</B> Lucerne, kløver, esparsette, lupiner og vikker,  \r\n\r\n tørret på anden måde, og som er formalet. </P>  \r\n\r\n<P>b. 1. Proteinkoncentrater fremstillet af saft af lucerne og græs. </P>  \r\n\r\n<P CLASS=PUNKT> <B>2.</B> Kunsttørrede produkter, udelukkende fremstillet af  \r\n\r\n fast affald og saft fra fremstillingen af de i litra b, nr. 1, omhandlede  \r\n\r\n koncentrater. </P>  \r\n\r\n<P> <B>3. Kvalitetskrav </B>  </P>  \r\n\r\n<P>  <B>3.1. </B> De i pkt. 2.a. nævnte produkter, der har gennemgået en  \r\n\r\n formalingsproces, samt de i pkt. 2.b. nævnte produkter må højst indeholde 12%  \r\n\r\n vand. De i pkt. 2.a. nævnte produkter, der ikke har gennemgået en  \r\n\r\n formalingsproces, må højst indeholde 14% vand. </P>  \r\n\r\n<P>  <B>3.2. </B> De i pkt. 2.a. samt de i pkt. 2.b. nr. 2, nævnte produkter  \r\n\r\n skal indeholde mindst 14% råprotein i tørstof. De i pkt. 2.b. nr. 1 nævnte  \r\n\r\n produkter skal indeholde mindst 45% råprotein i tørstoffet. </P>  \r\n\r\n<P> <B>4. Produktionsåret </B>  </P>  \r\n\r\n<P>Produktionsåret for de i pkt. 2.a. og b. nævnte produkter begynder den 1.  \r\n\r\n maj hvert år og slutter den 30. april det følgende år. </P>  \r\n\r\n<P> <B>5. Betingelser for produktionsstøtten </B>  </P>  \r\n\r\n<P>  <B>5.1. </B> Virksomheder, der fremstiller tørret foder, og som ønsker  \r\n\r\n at opnå produktionsstøtte, skal være registreret hos Statens  \r\n\r\n Foderstofkontrol, Skovbrynet 6, 2800 Lyngby. Anmodning om registrering skal  \r\n\r\n ske på en formular, som rekvireres hos foderstofkontrollen. </P>  \r\n\r\n<P>  <B>5.2. </B> Ydelse af støtte til en forarbejdningsvirksomhed, der  \r\n\r\n fremstiller tørret foder af indkøbt foder direkte hos producenten, eller som  \r\n\r\n for en landmands regning tørrer foder, som landmanden selv har avlet, er  \r\n\r\n betinget af, at der før høst er indgået kontrakt mellem  \r\n\r\n forarbejdningsvirksomheden og den pågældende avler. Kontrakten skal indeholde  \r\n\r\n de i pkt. 7 nævnte oplysninger. Kontrakterne skal i original og genpart  \r\n\r\n indsendes til foderstofkontrollen senest en måned efter disses indgåelse. Når  \r\n\r\n foderstofkontrollen har registreret kontrakten, tilbagesender kontrollen  \r\n\r\n originalen til indsenderen. </P>  \r\n\r\n<P>  <B>5.3. </B> Såfremt en forarbejdningsvirksomhed indkøber de  \r\n\r\n støtteberettigede produkter hos en godkendt opkøber, tilsendes Statens  \r\n\r\n Foderstofkontrol senest en måned efter datoen for levering af de pågældende  \r\n\r\n produkter en anmeldelse om de daglige leverancer. Anmeldelsen skal omfatte en  \r\n\r\n identifikation af den pågældende godkendte opkøber og de modtagne  \r\n\r\n fodermængder opdelt efter de producenter, med hvem opkøberen har indgået  \r\n\r\n kontrakter. </P>  \r\n\r\n<P>  <B>5.4. </B> Virksomheder, der fremstiller tørret foder på basis af egen  \r\n\r\n foderproduktion, skal ud over at iagttage bestemmelsen i pkt. 1 foretage  \r\n\r\n skriftlig anmeldelse til foderstofkontrollen af de arealer, hvorfra høsten er  \r\n\r\n bestemt til tørring på virksomheden. Det samme gælder sammenslutninger, der  \r\n\r\n fremstiller tørret foder på basis af foder, der avles af sammenslutningens  \r\n\r\n medlemmer. Anmeldelse skal ske inden den 31. oktober hvert år for det løbende  \r\n\r\n produktionsår og skal indeholde oplysninger om størrelsen af de pågældende  \r\n\r\n arealer i ha og ar opdelt efter arten af det foder, der skal tørres, og om  \r\n\r\n arealernes matrikelnumre eller anden angivelse, der af foderstofkontrollen  \r\n\r\n anses for tilstrækkelig til at identificere arealerne. </P>  \r\n\r\n<P> <B>6. Betingelser for godkendelse af opkøbere </B>  </P>  \r\n\r\n<P>  <B>6.1. </B> Opkøbere af foder til brug ved videresalg til  \r\n\r\n tørringsvirksomheder skal være registreret hos Statens Foderstofkontrol,  \r\n\r\n Skovbrynet 6, 2800 Lyngby, der tildeler opkøberen et identifikationsnummer.  \r\n\r\n Anmodning om registrering skal ske på en formular, der rekvireres hos  \r\n\r\n foderstofkontrollen. </P>  \r\n\r\n<P>  <B>6.2. </B> Opkøbere skal før høst indgå kontrakt med avlerne på de i  \r\n\r\n pkt. 7 anførte vilkår. </P>  \r\n\r\n<P>  <B>6.3. </B> Opkøberen skal forpligte sig til: </P>  \r\n\r\n<P>- at tilsende foderstofkontrollen de i pkt. 7 omhandlede kontrakter senest  \r\n\r\n en måned efter dagen for levering af foderet til en forarbejdningsvirksomhed,  \r\n\r\n</P>  \r\n\r\n<P>- at føre et register for de pågældende producenter, som mindst omfatter  \r\n\r\n de dagligt købte og solgte mængder pr. produkt. For hvert købt/solgt  \r\n\r\n vareparti skal angives partiets vægt, en henvisning til kontrakten med den  \r\n\r\n producent, der har leveret partiet, og i givet fald den  \r\n\r\n forarbejdningsvirksomhed, der er modtager af foderet, </P>  \r\n\r\n<P>- at stille sine regnskaber til rådighed for de kontrollerende  \r\n\r\n myndigheder, og </P>  \r\n\r\n<P>- at hjælpe de kontrollerende myndigheder i forbindelse med kontrollens  \r\n\r\n udførelse. </P>  \r\n\r\n<P>  <B>6.4. </B> Statens Foderstofkontrol kan indrømme opkøberen en  \r\n\r\n midlertidig godkendelse, når denne indgiver sin ansøgning om godkendelse. Den  \r\n\r\n midlertidige godkendelse bliver endelig, når Statens Foderstofkontrol har  \r\n\r\n kontrolleret, at betingelserne for godkendelse er opfyldt, og under alle  \r\n\r\n omstændigheder ved udgangen af den sjette måned efter den, i hvilken den  \r\n\r\n midlertidige godkendelse blev givet. </P>  \r\n\r\n<P>  <B>6.5. </B> Bortset fra tilfælde af force majeure tilbagekaldes  \r\n\r\n godkendelsen, hvis en af ovennævnte betingelser ikke længere er opfyldt. </P>  \r\n\r\n<P> <B>7. Kontrakter </B>  </P>  \r\n\r\n<P>  <B>7.1. </B> De i pkt. 5.2 og 6.2. omhandlede kontrakter skal udfærdiges  \r\n\r\n skriftligt. De skal vedrøre areal eller den forventede mængde af frisk foder,  \r\n\r\n i givet fald soltørret. </P>  \r\n\r\n<P> <B> 7.2.</B>  Kontrakterne skal mindst indeholde oplysninger om følgende:  \r\n\r\n</P>  \r\n\r\n<P>a. De kontraherende parters navne og adresser. </P>  \r\n\r\n<P>b. Datoen for indgåelse af kontrakten. </P>  \r\n\r\n<P>c. Gyldighedsperioden. </P>  \r\n\r\n<P>d. Den eller de arter af foder, der skal forarbejdes. </P>  \r\n\r\n<P>e. De arealer, fra hvilke høsten er bestemt til forarbejdning, og som  \r\n\r\n ligger til grund for kontrakten. </P>  \r\n\r\n<P>f. Leverings- og betalingsbetingelserne. </P>  \r\n\r\n<P>g. Prisen, der skal betales producenten. For så vidt angår de i pkt. 6.2.  \r\n\r\n omhandlede kontrakter, skal prisen angives for det friske foder, medens den i  \r\n\r\n de i pkt. 5.2. anførte kontrakter indtil videre kan angives i  \r\n\r\n overensstemmelse med den hidtil anvendte praksis. </P>  \r\n\r\n<P>h. I tilfælde hvor kontrakten vedrører tørring for en landmands regning af  \r\n\r\n foder, som landmanden selv har leveret, skal kontrakten indeholde oplysning  \r\n\r\n om det areal, hvorfra høsten skal leveres, samt indeholde en klausul, der  \r\n\r\n forpligter forarbejdningsvirksomheden til at udbetale landmanden hele det  \r\n\r\n støttebeløb, virksomheden opnår for de mængder, der forarbejdes i henhold til  \r\n\r\n kontrakten. </P>  \r\n\r\n<P>i. Såfremt kontrakten vedrører arealet: Angivelse af det pågældende  \r\n\r\n områdes beliggenhed. </P>  \r\n\r\n<P> <B>8. Betingelser vedrørende produktion og oplagring </B>  </P>  \r\n\r\n<P>Såfremt en forarbejdningsvirksomhed fremstiller dels de produkter, der er  \r\n\r\n omhandlet i pkt. 2.a. nr. 1, og/eller pkt. 2.b. nr. 2, dels de i pkt. 2.a.  \r\n\r\n nr. 2, omhandlede produkter, skal følgende betingelser være opfyldt: </P>  \r\n\r\n<P>a. Fremstillingen af de i pkt. 2.a. nr. 1, og pkt. 2.b. nr. 2, nævnte  \r\n\r\n kunstigt tørrede produkter skal udføres i lokaler eller på steder, der klart  \r\n\r\n er adskilt fra lokaler eller steder, hvor fremstillingen af de i pkt. 2.a.  \r\n\r\n nr. 2, omhandlede produkter, der er tørret på anden måde og formalet,  \r\n\r\n udføres. </P>  \r\n\r\n<P>b. De produkter, der fremstilles ved de to omhandlede former for  \r\n\r\n virksomhed, skal oplagres på forskellige steder. </P>  \r\n\r\n<P>c. Det er forbudt inden for virksomheden at blande et af de omhandlede  \r\n\r\n produkter med et produkt fra en anden gruppe. </P>  \r\n\r\n<P> <B>9. Lagerregnskab </B>  </P>  \r\n\r\n<P>  <B>9.1. </B> Forarbejdningsvirksomhederne skal føre et lagerregnskab,  \r\n\r\n som mindst angiver: </P>  \r\n\r\n<P>a. De mængder frisk foder, i givet fald soltørret, der er anvendt, evt.  \r\n\r\n anslået efter areal. </P>  \r\n\r\n<P>b. Mængden af fremstillet tørret foder samt mængden og kvaliteten af det  \r\n\r\n tørrede foder, der er udgået fra virksomheden. </P>  \r\n\r\n<P>c. De datoer, på hvilke det tørrede foder er udgået fra virksomheden. </P>  \r\n\r\n<P>d. Bestående lager af tørret foder ved udgangen af hvert produktionsår.  \r\n\r\n</P>  \r\n\r\n<P>  <B>9.2. </B> Virksomheden skal fremlægge anden dokumentation, der er  \r\n\r\n nødvendig for kontrol af retten til støtte. </P>  \r\n\r\n<P>  <B>9.3. </B>  Såfremt en virksomhed modtager tørret foder, skal mængden,  \r\n\r\n arten og kvaliteten af sådant foder fremgå af virksomhedens bogføring. </P>  \r\n\r\n<P>  <B>9.4. </B> Såfremt en virksomhed tørrer andre produkter end de i pkt.  \r\n\r\n 2 nævnte, skal virksomheden føre en særlig varebogføring for sådanne andre  \r\n\r\n produkter. </P>  \r\n\r\n<P>  <B>9.5. </B> Såfremt virksomheden blander tørret foder med andre  \r\n\r\n foderemner, skal virksomheden føre særligt produktionsregnskab over sådanne  \r\n\r\n foderblandinger. </P>  \r\n\r\n<P>  <B>9.6. </B> Såfremt en virksomhed fremstiller flere af de  \r\n\r\n støtteberettigede produkter, skal der føres et særskilt lagerregnskab for  \r\n\r\n hvert af disse produkter. </P>  \r\n\r\n<P> <B>10. Regnskabspligt i øvrigt </B>  </P>  \r\n\r\n<P>  <B>10.1. </B> Forarbejdningsvirksomhederne skal i øvrigt udarbejde bilag  \r\n\r\n i overensstemmelse med det nedenfor angivne: </P>  \r\n\r\n<P>a. For alle forarbejdningsvirksomheder skal der foreligge bilag, der  \r\n\r\n indeholder følgende angivelser: </P>  \r\n\r\n<P CLASS=PUNKT> <B>1.</B> De elementer, der gør det muligt at bestemme  \r\n\r\n virksomhedens produktionskapacitet. </P>  \r\n\r\n<P CLASS=PUNKT> <B>2.</B> Det lager af brændstof, der forefindes i  \r\n\r\n virksomheden ved begyndelsen af produktionsperioden. </P>  \r\n\r\n<P CLASS=PUNKT> <B>3.</B> Køb af brændstof og opgørelse af forbruget af  \r\n\r\n elektricitet i løbet af produktionsperioden. </P>  \r\n\r\n<P CLASS=PUNKT> <B>4.</B> Brændstoflageret ved udgangen af denne periode.  \r\n\r\n</P>  \r\n\r\n<P CLASS=PUNKT> <B>5.</B> De arbejdstimer, der er udført af de ansatte på  \r\n\r\n virksomheden. </P>  \r\n\r\n<P>b. Såfremt en forarbejdningsvirksomhed sælger sit produkt, skal der  \r\n\r\n foreligge fakturaer for solgt tørret foder med angivelse af mængden og  \r\n\r\n kvaliteten af det solgte produkt og købers navn og adresse. </P>  \r\n\r\n<P>c. Såfremt en virksomhed forarbejder tilknyttede personers produkter og  \r\n\r\n leverer dem tørret foder, skal der foreligge udleveringsbeviser eller andet  \r\n\r\n bogføringsdokument, der er godkendt af Statens Foderstofkontrol, med  \r\n\r\n angivelse af mængden og kvaliteten af det leverede produkt og modtagernes  \r\n\r\n navne. </P>  \r\n\r\n<P>d. Såfremt virksomheden producerer tørret foder for en landmands regning  \r\n\r\n og leverer ham denne produktion, skal der foreligge fakturaer over  \r\n\r\n produktionsomkostningerne med angivelse af mængden og kvaliteten af det  \r\n\r\n producerede tørrede foder og landmandens navn. </P>  \r\n\r\n<P>e. Såfremt en forarbejdningsvirksomhed producerer tørret foder til  \r\n\r\n anvendelse i egen landbrugsbedrift, skal der foreligge bilag, der indeholder  \r\n\r\n angivelse af kvægbestanden i landbrugsbedriften pr. 1. april hvert år og de  \r\n\r\n eventuelle ændringer i kvægbestanden inden den 1. april det følgende år. </P>  \r\n\r\n<P> <B>11. Vejning og prøveudtagning </B>  </P>  \r\n\r\n<P>  <B>11.1. </B> Forarbejdningsvirksomheden skal umiddelbart efter  \r\n\r\n produktionsprocessen fastslå vægten af det tørrede foder. </P>  \r\n\r\n<P>  <B>11.2. </B> Til brug ved de i pkt. 11.4 omhandlede undersøgelser skal  \r\n\r\n autoriseret vejer og måler eller et af Statens Foderstofkontrol godkendt  \r\n\r\n kontrolfirma udtage og indsende prøver af samtlige partier kunsttørret foder,  \r\n\r\n for hvilke der søges støtte, i overensstemmelse med de af foderstofkontrollen  \r\n\r\n fastsatte regler. </P>  \r\n\r\n<P>  <B>11.3. </B> Prøveudtagning under produktion af tørret grøntfoder med  \r\n\r\n samtidig tilsætning af mere end 3% melasse/melassebærme skal foretages ved  \r\n\r\n hjælp af en af Statens Foderstofkontrol godkendt automatisk prøvetager og i  \r\n\r\n øvrigt i overensstemmelse med de af Statens Foderstofkontrol fastsatte  \r\n\r\n regler. Den støtteberettigede mængde fremkommer som forskellen mellem den  \r\n\r\n færdige vare og den registrerede tilsætning af melasse/melassebærme. </P>  \r\n\r\n<P>  <B>11.4. </B> Statens Foderstofkontrol foretager i fornødent omfang  \r\n\r\n bestemmelser af vandindhold og indhold af råprotein i de tilsendte prøver  \r\n\r\n efter de metoder, der er fastsat i fællesskabsbestemmelserne om fastsættelse  \r\n\r\n af fælles analysemetoder for den officielle kontrol af foderstoffer. </P>  \r\n\r\n<P>  <B>11.5. </B> Virksomhedens afregning for det kunsttørrede grønt skal  \r\n\r\n være i overensstemmelse med den under pkt. 11.1. bestemte vægt, og der må  \r\n\r\n ikke ansøges om støtte til en større mængde end denne. </P>  \r\n\r\n<P>Der skal foretages adskilt oplagring af partier af foderblandinger,  \r\n\r\n herunder foderblandinger med indhold af mere end 3% melasse/melassebærme, og  \r\n\r\n partier af uforarbejdet tørret foder. Ved opbevaring på planlagre skal  \r\n\r\n adskillelsen sikres ved et skillevægssystem. </P>  \r\n\r\n<P>Der skal udarbejdes en årlig lagerbalance attesteret af en  \r\n\r\n statsautoriseret eller registreret revisor. Alle omkostninger i forbindelse  \r\n\r\n med prøveudtagning og indsendelse af prøver betales af  \r\n\r\n forarbejdningsvirksomheden. </P>  \r\n\r\n<P> <B>12. Produktionsstøttens størrelse </B>  </P>  \r\n\r\n<P>Der ydes en støtte for de i pkt. 2.a. og b. nævnte produkter, såfremt den  \r\n\r\n konstaterede verdensmarkedspris er lavere end den fastsatte målpris for disse  \r\n\r\n produkter. Størrelsen af denne støtte, der fastsættes af  \r\n\r\n fællesskabsmyndighederne måned for måned, bekendtgøres i EF-Tidende. </P>  \r\n\r\n<P> <B>13. Forudfastsættelse af støtten </B>  </P>  \r\n\r\n<P>  <B>13.1. </B> De registrerede forarbejdningsvirksomheder kan efter  \r\n\r\n ansøgning få den i pkt. 12 omhandlede støtte forudfastsat. Ansøgningen, der  \r\n\r\n skal indsendes til EF-direktoratet, skal være affattet som angivet i bilag 2  \r\n\r\n til denne vejledning: Ansøgningen kan sendes pr. brev, pr. telegram eller pr.  \r\n\r\n telex. </P>  \r\n\r\n<P>Direktoratet udsteder attest om forudfastsættelsen. Attesten udstedes i 2  \r\n\r\n eksemplarer, hvoraf originalen tilsendes ansøgeren. Attesten indeholder  \r\n\r\n oplysning om bl.a. støttens størrelse, den mængde, for hvilken støtten er  \r\n\r\n forudfastsat, og attestens gyldighedsperiode. </P>  \r\n\r\n<P>  <B>13.2. </B> Attesten udstedes fra kl. 13 den tredje arbejdsdag efter  \r\n\r\n datoen for ansøgningens indgivelse, med mindre fællesskabsmyndighederne inden  \r\n\r\n for denne periode har truffet særlige foranstaltninger, der ophæver retten  \r\n\r\n til opnåelse af forudfastsættelse af støtten. </P>  \r\n\r\n<P>  <B>13.3. </B> Attesten om støtte er gyldig fra den første dag i den  \r\n\r\n måned, der følger efter datoen for ansøgningens indgivelse. </P>  \r\n\r\n<P>  <B>13.4. </B> Ved datoen for indgivelse af ansøgningen forstås den dag,  \r\n\r\n på hvilken direktoratet har modtaget ansøgningen, under forudsætning af at  \r\n\r\n modtagelsen er sket senest kl. 16. I tilfælde af at ansøgningen sendes  \r\n\r\n telegrafisk, gælder dog at telegrammet skal være indregistreret ved  \r\n\r\n indleveringstelegrafkontoret senest kl. 16 og være kommet frem til  \r\n\r\n direktoratet senest kl. 17.30 den pågældende dag. </P>  \r\n\r\n<P>  <B>13.5. </B> Såfremt en ansøgning kommer frem til direktoratet på en  \r\n\r\n dag, der ikke er en arbejdsdag, eller efter de i pkt. 13.4 nævnte tidsrum på  \r\n\r\n en arbejdsdag, betragtes ansøgningen som indgivet den første arbejdsdag efter  \r\n\r\n modtagelsen. </P>  \r\n\r\n<P>  <B>13.6. </B> Attester om forudfastsættelse af støtte, som direktoratet  \r\n\r\n har udstedt på grundlag af en ansøgning, der er indgivet i tiden fra den 1.  \r\n\r\n marts til den 31. oktober samme år, er gyldige til den 31. marts det følgende  \r\n\r\n år. Attester, der er udstedt på grundlag af en ansøgning, der er indgivet i  \r\n\r\n tiden fra 1. november til den sidste dag i februar det følgende år, er  \r\n\r\n gyldige til den 31. oktober samme år. </P>  \r\n\r\n<P>  <B>13.7. </B> De med attesten forbundne rettigheder og forpligtelser kan  \r\n\r\n overdrages af attestindehaveren inden for attestens gyldighedsperiode. Denne  \r\n\r\n overdragelse, som kun må foretages til fordel for en enkelt modtager pr.  \r\n\r\n attest, gælder for de mængder, der endnu ikke er afskrevet på attesten. </P>  \r\n\r\n<P>Den overdragne attest kan tidligst benyttes til afskrivning af mængder,  \r\n\r\n der udgår fra attestmodtagerens forarbejdningsvirksomhed, den første dag i  \r\n\r\n den måned, der følger efter det tidspunkt, på hvilket direktoratet i attesten  \r\n\r\n har anført attestmodtagerens navn og adresse samt påtegningsdatoen,  \r\n\r\n attesteret ved overdragerens underskrift og direktoratets stempel.  \r\n\r\n Påtegningen sker efter anmodning fra attestindehaveren. </P>  \r\n\r\n<P>Modtageren kan hverken overdrage sin rettighed eller tilbageføre den til  \r\n\r\n den oprindelige attestindehaver. </P>  \r\n\r\n<P> <B>14. Sikkerhedsstillelse </B>  </P>  \r\n\r\n<P>  <B>14.1. </B> Udstedelse af en forudfastsættelsesattest er betinget af,  \r\n\r\n at ansøgeren samtidig med fremsendelse af ansøgning om udstedelse af attesten  \r\n\r\n stiller en sikkerhed som garanti for opfyldelse af forpligtelsen til at  \r\n\r\n bringe det tørrede foder ud af forarbejdningsvirksomheden i attestens  \r\n\r\n gyldighedsperiode. </P>  \r\n\r\n<P>Sikkerheden udgør 20 ECU pr. ton for de produkter, der er omhandlet i pkt.  \r\n\r\n 2.a. nr. 1, og pkt. 2.b. og 10 ECU pr. ton for de produkter, der er omhandlet  \r\n\r\n i pkt. 2.a. nr. 2. </P>  \r\n\r\n<P>Sikkerheden kan stilles i rede penge eller i form af en bankgaranti eller  \r\n\r\n forsikringsgaranti. En garanti skal affattes som bilag 3 til denne  \r\n\r\n vejledning. En ansøgning om forudfastsættelse afslås, hvis sikkerheden ikke  \r\n\r\n er indbetalt til eller dokumenteret over for direktoratet senest kl. 16 den  \r\n\r\n dag, hvor ansøgningen indgives. </P>  \r\n\r\n<P>  <B>14.2. </B> Sikkerheden frigives, når det dokumenteres over for  \r\n\r\n direktoratet, at forpligtelserne ifølge forudfastsættelsesattesten er  \r\n\r\n opfyldt. </P>  \r\n\r\n<P>Forpligtelserne anses for opfyldt, når det godtgøres, at mængden af de i  \r\n\r\n attesten nævnte produkter, som er udgået fra virksomheden inden for attestens  \r\n\r\n gyldighedsperiode, ikke er mere end 1% under eller over den mængde, som er  \r\n\r\n angivet i attesten. Såfremt den mængde, der er udgået fra virksomheden i  \r\n\r\n attestens gyldighedsperiode, er mindre end den mængde, der er angivet i  \r\n\r\n attesten, og dette ikke skyldes force majeure, fortabes sikkerhedsstillelsen  \r\n\r\n for en mængde svarende til forskellen mellem 99% af den mængde, der er  \r\n\r\n angivet i attesten for støtten, og den mængde, der er udgået fra  \r\n\r\n virksomheden. Udgør den udgåede mængde mindre end 1% af den i attesten  \r\n\r\n angivne mængde, fortabes hele sikkerhedsstillelsen. </P>  \r\n\r\n<P> <B>15. Udbetaling af støtten </B>  </P>  \r\n\r\n<P>  <B>15.1. </B> Ansøgning om støtte skal indgives senest 60 dage efter den  \r\n\r\n måned, hvor produktet er udgået fra virksomheden. </P>  \r\n\r\n<P>Støtten udbetales på grundlag af en specificeret opgørelse vedrørende  \r\n\r\n støtteberettiget foder, som virksomheden hver måned skal fremsende i 3  \r\n\r\n eksemplarer for hvert enkelt produktionssted til Statens Foderstofkontrol.  \r\n\r\n Månedsopgørelse skal foretages på en formular, der rekvireres hos  \r\n\r\n foderstofkontrollen. </P>  \r\n\r\n<P>Såfremt ansøgeren ønsker at benytte en udstedt forudfastsættelsesattest  \r\n\r\n for den pågældende måned, skal han samtidig med fremsendelsen af  \r\n\r\n månedsskemaet til foderstofkontrollen skriftligt underrette EF-direktoratet  \r\n\r\n herom med angivelse af de mængder, han ønsker forudfastsat støtte udbetalt  \r\n\r\n for. Den eller de pågældende attester om støtte skal i original vedlægges  \r\n\r\n meddelelsen til EF-direktoratet. Vedlægges der flere  \r\n\r\n forudfastsættelsesattester, skal det klart fremgå, hvilken mængde der skal  \r\n\r\n afskrives på hver af disse. Når afskrivning er sket, vil direktoratet  \r\n\r\n returnere den eller de pågældende attester, så længe der resterer uafskrevne  \r\n\r\n mængder. Hvis der på tidspunktet for direktoratets anvisning af støtte for  \r\n\r\n den pågældende måned ikke er fremsat anmodning over for direktoratet om  \r\n\r\n anvendelse af en udstedt forudfastsættelsesattest, vil støtten blive fastsat  \r\n\r\n på grundlag af den ordinære støtte, der er gældende for måneden. </P>  \r\n\r\n<P>  <B>15.2. </B> Støttebeløbet udbetales af EF-direktoratet. Udbetalingen  \r\n\r\n sker under forbehold af, at foderstofkontrollen ikke konstaterer manglende  \r\n\r\n opfyldelse af betingelserne for støtte. </P>  \r\n\r\n<P>  <B>15.3.</B>  Støttebeløbene udbetales senest 150 dage efter datoen for  \r\n\r\n indgivelse af støtteansøgning. </P>  \r\n\r\n<P>  <B>15.4.</B>  Såfremt det konstateres, at betingelserne for ydelse af  \r\n\r\n støtte til tørret foder ikke er opfyldt, skal udbetalte støttebeløb efter  \r\n\r\n påkrav fra direktoratet straks tilbagebetales. </P>  \r\n\r\n<P> <B>16. Kontrolbestemmelser </B>  </P>  \r\n\r\n<P>  <B>16.1. </B> Statens Foderstofkontrol er, som led i kontrollen med at  \r\n\r\n grundlaget for udbetaling af produktionsstøtte er til stede, berettiget til  \r\n\r\n uden erstatning at udtage prøver af varerne samt til at efterse virksomhedens  \r\n\r\n varebeholdning, forretningsbøger, øvrige regnskabsmateriale, optegnelser og  \r\n\r\n bilag samt korrespondance. </P>  \r\n\r\n<P>  <B>16.2. </B> Det påhviler virksomheden at yde den bistand, der er  \r\n\r\n nødvendig for foretagelsen af eftersyn og kontrol. </P>  \r\n\r\n<P>  <B>16.3. </B> Alle virksomhedens regnskaber skal attesteres af en  \r\n\r\n registreret eller statsautoriseret revisor eller anden af  \r\n\r\n landbrugsministeriet godkendt revisor. </P>  \r\n\r\n<P>  <B>16.4. </B> Optegnelser og bilag, herunder kontrakter og  \r\n\r\n arealanmeldelser, lagerbøger og genpart af afregninger, skal opbevares i  \r\n\r\n mindst 5 år og skal efter anmodning forelægges Statens Foderstofkontrol: </P>  \r\n\r\n<P> <B>17. Anke </B>  </P>  \r\n\r\n<P>De afgørelser, som EF-direktoratet træffer i henhold til denne vejledning,  \r\n\r\n kan indankes for landbrugsministeriet. </P>  \r\n\r\n<P>Denne vejledning afløser vejledning nr. I. 17/85 af 16. august 1985 som  \r\n\r\n ændret ved vejledning nr. I-14/86 af 12. august 1986. </P>  \r\n\r\n<P> <B>Bilag 1</B>  </P>  \r\n\r\n<P> <B>Retsgrundlag</B>  </P>  \r\n\r\n<P>Rådsforordning nr. 1117/78 af 22. maj 1978 om den fælles markedsordning  \r\n\r\n for tørret foder, senest ændret ved forordning nr. 1960/87. </P>  \r\n\r\n<P>Rådsforordning nr. 1417/78 af 19. juni 1978 om støtteordningen for tørret  \r\n\r\n foder, senest ændret ved forordning nr. 1173/87. </P>  \r\n\r\n<P>Kommissionsforordning nr. 1528/78 af 30. juni 1978 om  \r\n\r\n gennemførelsesbestemmelser for støtteordningen for tørret foder, senest  \r\n\r\n ændret ved forordning nr. 2334/87. </P>  \r\n\r\n<P>Rådsforordning nr. 1961/87 af 2. juli 1987 om fastsættelse for  \r\n\r\n produktionsåret 1987/88 af målprisen for tørret foder. </P>  \r\n\r\n<P>Landbrugsministeriets bekendtgørelse nr. 366 af 17. juli 1978, senest  \r\n\r\n ændret ved bekendtgørelse nr. 196 af 10. maj 1984. </P>  \r\n\r\n<P> <B>Bilag 2</B>  </P>  \r\n\r\n<P>Firmanavn og adresse </P>  \r\n\r\n<P>i maskinskrift </P>  \r\n\r\n<P> <B>ANMODNING OM </B></P>  \r\n\r\n<P> <B>UDSTEDELSE AF FORUDFASTSÆTTELSESATTEST FOR TØRRET FODER</B>  </P>  \r\n\r\n<P>Med henvisning til bestemmelserne i vejledning nr. I-17/87 af september  \r\n\r\n 1987 om produktionsstøtte til tørret foder anmoder jeg/vi EF-direktoratet om  \r\n\r\n udstedelse af en forudfastsættelsesattest for støtte til nedennævnte kvantum  \r\n\r\n tørret foder: </P>  \r\n\r\n<P>Den samlede mængde, for hvilken forudfastsættelsen ønskes: </P>  \r\n\r\n<P>-----------------------kg </P>  \r\n\r\n<P>Produktets art: ------------------------------------------ </P>  \r\n\r\n<P>Sikkerhedsstillelse kr.: --------------------------------- </P>  \r\n\r\n<P>fremsendes i form af ------------------------------------- </P>  \r\n\r\n<P>..............................., den .....................  \r\n\r\n .............................................. </P>  \r\n\r\n<P>(firmastempel og underskrift) </P>  \r\n\r\n<P> <B>Bilag 3</B>  </P>  \r\n\r\n<P>Til EF-direktoratet </P>  \r\n\r\n<P>Indre Marked </P>  \r\n\r\n<P>(tørret foder) </P>  \r\n\r\n<P>Underskrevne </P>  \r\n\r\n<P>------------------------------------------------------------------ </P>  \r\n\r\n<P>(pengeinstituttets navn) </P>  \r\n\r\n<P>indestår herved </P>  \r\n\r\n<P>EF-direktoratet </P>  \r\n\r\n<P>Frederiksborggade 18 </P>  \r\n\r\n<P>1360 København K </P>  \r\n\r\n<P>som selvskyldnerkautionist for betaling af indtil </P>  \r\n\r\n<P>kr. ------------------------- </P>  \r\n\r\n<P>skriver kroner </P>  \r\n\r\n<P>------------------------------------------------------------------ </P>  \r\n\r\n<P>som (selskabets navn og adresse) </P>  \r\n\r\n<P>bliver EF-direktoratet skyldig ved forretninger, der er omfattet af de  \r\n\r\n ordninger og bestemmelser, som er fastsat i § 1, stk. 1 og 2, i lov nr. 595  \r\n\r\n af 22. december 1972 om administration af Det europæiske økonomiske  \r\n\r\n Fællesskabs forordninger om markedsordninger for landbrugsvarer m.v. og § 1,  \r\n\r\n stk. 1 og 2, i lov nr. 596 af 22. december 1972 om administration af Det  \r\n\r\n europæiske økonomiske Fællesskabs forordninger om markedsordninger for frugt  \r\n\r\n og gartneriprodukter m.v. </P>  \r\n\r\n<P>Erklæringen kan bringes til ophør med et opsigelsesvarsel på 3 dage  \r\n\r\n (lørdage og søn- og helligdage ikke indbefattet), således at ansøgninger, der  \r\n\r\n herefter fremkommer til EF-direktoratet fra vedkommende, ikke er omfattet af  \r\n\r\n erklæringen. </P>  \r\n\r\n<P>........................................, den..............  \r\n\r\n ................................................. </P>  \r\n\r\n<P>(pengeinstituttets underskrift) </P>  \r\n\r\n</DIV>",
    "isHistorical": true,
    "editorialNotes": [
        "(* 1) L BEK nr 366 af 17/07/1978"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871354060"
        },
        {
            "displayName": "Entydig dokumentidentifikation",
            "displayValue": "CM039694"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13540"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "I-17/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}