{
    "id": 153978,
    "title": "Ankestyrelsens principafgørelse A-20-05 om kontanthjælp - transportudgifter - samværsudgifter - anbragt barn",
    "documentTypeId": "240",
    "isSagsforlobPeriodValid": true,
    "shortName": "KEN nr 10633 af 01/06/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-20-05 om kontanthjælp - transportudgifter - samværsudgifter - anbragt barn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Hjælp til dækning af transportudgifter til samvær med anbragt barn kunne ikke ydes efter aktivlovens § 83, stk. 1. Derimod kunne hjælpen ydes efter servicelovens § 40, stk. 2, nr. 9, såfremt betingelserne efter denne bestemmelse i øvrigt var opfyldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 614 af 26. juni 2001 - § 83, stk. 1</p>\r\n<p>Lov om social service - lovbekendtgørelse nr. 280 af 5. april 2005 - § 40, stk. 2, nr. 9</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde, der havde to sønner, flyttede fra A Kommune til B Kommune den 1. november 2003.</p>\r\n<p>Kvindens ældste søn var anbragt i familiepleje siden han var 3. mdr. gammel. Hendes anden søn blev kort tid efter fødslen også anbragt i familiepleje.</p>\r\n<p>Den 21. juli 2004 behandlede Børn- og Ungeudvalget A Kommunes indstilling om fortsat anbringelse af hendes yngste søn. Udvalget besluttede ikke at følge kommunens indstilling og sønnen blev hjemgivet til kvinden.</p>\r\n<p>A Kommune var fortsat handlekommune i forhold til kvinden og hendes ældste søn.</p>\r\n<p>Den 13. april 2004 kontaktede A Kommune B Kommune og meddelte, at A Kommune ikke længere kunne bevilge kvinden økonomisk hjælp til transport i forbindelse med samvær med hendes ældste søn. Kvinden skulle søge B Kommune om dækning af disse udgifter efter aktivlovens § 83.</p>\r\n<p>B Kommune var imidlertid af den opfattelse, at udgifter til samvær med anbragte børn skulle bevilges efter servicelovens § 40, stk. 2, nr. 9 af det anbragte barns handlekommune, hvilket i dette tilfælde var A Kommune.</p>\r\n<p>B Kommune oplyste, at kommunen anvendte aktivlovens § 83 ved ansøgning fra ikke samboende forældre om dækning af udgifter til samvær med eget barn, som bor hos den anden forælder (skilsmissefamilier).</p>\r\n<p>Det sociale nævn hjemviste sagen til behandling og afgørelse i B Kommune, da nævnet fandt, at B Kommune var handlekommune i forhold til kvindens anmodning om hjælp til betaling af transportudgifter i forbindelse med samvær med sin anbragte søn.</p>\r\n<p>Afgørelsen blev begrundet med, at hjælp til samværsudgifter som udgangspunkt bevilges efter aktivlovens § 83, stk. 1 på baggrund af en økonomisk behovsvurdering. Hjælp efter denne bestemmelse var således rettet mod kvindens behov.</p>\r\n<p>Nævnet oplyste, at når der skulle træffes afgørelse om økonomisk hjælp i forbindelse med samvær med børn, herunder børn anbragt udenfor hjemmet, var lov om aktiv socialpolitik § 83, stk. 1 primær (lex specialis) i forhold til lov om social service § 40, stk. 2, nr. 9. Kommunen skulle derfor i første omgang undersøge, om kvinden kunne bevilges den søgte hjælp efter lov om aktiv socialpolitik § 83, stk. 1.</p>\r\n<p>I klagen til Ankestyrelsen var det anført, at B Kommune var af den opfattelse, at når der bliver truffet afgørelse i henhold til aktivlovens § 83, var der tale om samvær med børn, hvor ægteskabet/parforholdet var opløst. Og ikke børn der af kommunen var anbragt udenfor hjemmet.</p>\r\n<p>Sagen blev behandlet i principielt møde med henblik på afklaring af, hvorvidt det var servicelovens § 40, stk. 2, nr. 9 eller aktivlovens § 83, stk. 1, der skulle anvendes, når der skulle bevilges økonomisk støtte til transportudgifter i forbindelse med samvær med barn anbragt uden for hjemmet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ikke kunne ydes dækning til transportudgifter til samvær med anbragt barn efter aktivlovens § 83, stk. 1. Ankestyrelsen fandt samtidig, at der kunne ydes dækning af disse udgifter efter servicelovens § 40, stk. 2, nr. 9, såfremt betingelserne i øvrigt var opfyldt.</p>\r\n<p>Ankestyrelsen lagde vægt på, at det fremgår af bemærkningerne til aktivlovens § 83, stk. 1, at bestemmelsen skal ses i sammenhæng med reglerne om samvær i § 16 i lov nr. 387 af 14. juni 1995 om forældremyndighed og samvær. Efter § 16 søges barnets forbindelse med begge forældre bevaret ved at den, der ikke har barnet boende, har ret til samvær.</p>\r\n<p>Ankestyrelsen fandt derfor, at aktivlovens § 83, stk. 1 var beregnet på situationer, hvor en forælder udøvede sin ret til samvær med eget barn, når barnet var bosat hos den anden forælder.</p>\r\n<p>Ankestyrelsen lagde desuden vægt på, at servicelovens § 40, stk. 2, nr. 9 netop omhandler situationer, hvor barnet er anbragt.</p>\r\n<p>Ankestyrelsen fandt derfor, at eventuel hjælp til dækninger af transportudgifterne måtte ydes efter servicelovens § 40, stk. 2, nr. 9, såfremt de øvrige betingelser var opfyldt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20051063325"
        },
        {
            "displayName": "Entydig dokumentidentifikation",
            "displayValue": "BS006777"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10633"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/06/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000627-04"
        },
        {
            "displayName": "Stikord",
            "displayValue": "A-20-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}