{
    "id": 112409,
    "title": "1995 LSF 103   FORSLAG TIL LOV OM ÆNDRING AF LOV OM ARBEJDSMARKEDSUDDANNELSESCENTRE ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 103 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsmarkedsuddannelsescentre </P>  \r\n\r\n<P></P>  \r\n\r\n<P>Fremsat af arbejdsministeren (Jytte Andersen) </P>  \r\n\r\n<P></P>  \r\n\r\n<P>den 1. december 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950106230\"> Lov nr. 1062 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 431 af 30. juni 1993 om arbejdsmarkedsuddannelsescentre  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1, stk. 4,</I> ændres &#187;optagelse,  \r\n\r\n adgangsbetingelser&#171; til: &#187;målgrupper og adgangskrav&#171;. </P>  \r\n\r\n<P> <B>2.</B> Efter § 4 indsættes: </P>  \r\n\r\n<P> <B>&#187;§ 4 a.</B> For centrenes virksomhed gælder forvaltningsloven og  \r\n\r\n lov om offentlighed i forvaltningen.&#171; </P>  \r\n\r\n<P> <B>3.</B>  <I>§ 8, stk. 1,</I> affattes således: </P>  \r\n\r\n<P>&#187;Bestyrelsen ansøger efter indstilling fra centrets leder 1 gang  \r\n\r\n årligt Undervisningsministeriet om godkendelse til at udbyde  \r\n\r\n erhvervsuddannelser.&#171; </P>  \r\n\r\n<P> <B>4.</B> I <I>§ 8, stk. 3,</I> udgår &#187;, jf. lov om  \r\n\r\n arbejdsmarkedsuddannelser § 30, stk. 5&#171;. </P>  \r\n\r\n<P> <B>5.</B> Overskriften til <I>kapitel 3</I> affattes således: </P>  \r\n\r\n<P> <I>&#187;Tilskud og lån&#171;.</I>  </P>  \r\n\r\n<P> <B>6.</B>  <I>§ 12</I> ophæves. </P>  \r\n\r\n<P> <B>7.</B> I <I>§ 17, stk. 1,</I> udgår &#187;jf. § 12&#171;. </P>  \r\n\r\n<P> <B>8.</B> I <I>§ 18</I> udgår &#187;§ 36, stk. 2&#171;. </P>  \r\n\r\n<P> <B>9.</B>  <I>§ 19</I> ophæves. </P>  \r\n\r\n<P> <B>10.</B>  <I>§ 20</I> affattes således: </P>  \r\n\r\n<P> <B>&#187;§ 20.</B> Centrene disponerer frit ved anvendelse af statslige  \r\n\r\n tilskud til de tilskudsberettigede uddannelser inden for rammerne af lov om  \r\n\r\n arbejdsmarkedsuddannelser. Centrene kan opspare tilskud til anvendelse i  \r\n\r\n følgende finansår til skole- og undervisningsvirksomhed.&#171; </P>  \r\n\r\n<P> <B>11.</B> I <I>§ 21</I> indsættes som <I>stk. 3: </I></P>  \r\n\r\n<P>&#187;Stk. 3. Arbejdsministeren kan fastsætte regler om tilskud til  \r\n\r\n Træningsskolens arbejdsmarkedsuddannelser.&#171; </P>  \r\n\r\n<P> <B>12.</B> I <I>§ 24, stk. 2, 1. pkt.,</I> indsættes efter  \r\n\r\n &#187;revisor&#171;: &#187;, Kommunernes Revisionsafdeling, af Direktoratet  \r\n\r\n for Stadens Revision eller af andre kommunale revisionsorganer&#171;. </P>  \r\n\r\n<P> <B>13.</B>  <I>§ 27, stk. 1,</I> affattes således: </P>  \r\n\r\n<P>&#187;AMU-centrene samarbejder med erhvervsskolerne og andre  \r\n\r\n uddannelsesinstitutioner i et lokalt fællesskab. Samarbejdet har til formål  \r\n\r\n at sikre, at skolernes ressourcer udnyttes bedst muligt, og at der informeres  \r\n\r\n og vejledes samordnet om det samlede uddannelsesudbud. Samarbejdet kan  \r\n\r\n endvidere angå udbudet af uddannelser. Som led i samarbejdet danner skolerne  \r\n\r\n et lokalt fælles samarbejdsforum, som mødes mindst en gang i hvert  \r\n\r\n kvartal.&#171; </P>  \r\n\r\n<P> <B>14.</B>  <I>§ 27, stk. 2,</I> affattes således: </P>  \r\n\r\n<P> <I>&#187;Stk. 2.</I> Arbejdsministeren kan efter forhandling med  \r\n\r\n undervisningsministeren yde tilskud til AMU-centres deltagelse i lokale  \r\n\r\n skolesamarbejder og fastsætte regler herom.&#171; </P>  \r\n\r\n<P> <B>15.</B>  <I>§ 28, stk. 1,</I> ophæves. </P>  \r\n\r\n<P>Stk. 2 bliver herefter stk. 1. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997. </P>  \r\n\r\n<P> <I>Stk. 2.</I> § 1, nr. 13 og 14, træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 431 af 30. juni 1993 om arbejdsmarkedsuddannelsescentre  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1, stk. 4,</I> ændres &#187;optagelse,  \r\n\r\n adgangsbetingelser&#171; til: &#187;målgrupper og adgangskrav&#171;. </P>  \r\n\r\n<P> <B>2.</B> Efter <I>§ 4</I> indsættes: </P>  \r\n\r\n<P> <B>&#187;§ 4 a.</B> For centrenes virksomhed gælder forvaltningsloven og  \r\n\r\n lov om offentlighed i forvaltningen.&#171;. </P>  \r\n\r\n<P> <B>3.</B>  <I>§ 8, stk. 1,</I> affattes således: </P>  \r\n\r\n<P>&#187;Bestyrelsen ansøger efter indstilling fra centrets leder 1 gang  \r\n\r\n årligt Undervisningsministeriet om godkendelse til at udbyde  \r\n\r\n erhvervsuddannelser.&#171;. </P>  \r\n\r\n<P> <B>4.</B> I <I>§ 8, stk. 3,</I> udgår: &#187;, jf. lov om  \r\n\r\n arbejdsmarkedsuddannelser § 30, stk. 5&#171;. </P>  \r\n\r\n<P> <B>5.</B> Overskriften til kapitel 3 ændres til: &#187;Tilskud og  \r\n\r\n lån&#171;. </P>  \r\n\r\n<P> <B>6.</B>  <I>§ 12</I> ophæves. </P>  \r\n\r\n<P> <B>7.</B> I <I>§ 17, stk. 1,</I> udgår: &#187;jf. § 12&#171;. </P>  \r\n\r\n<P> <B>8.</B> I <I>§ 18</I> udgår: &#187;§ 36, stk. 2&#171;. </P>  \r\n\r\n<P> <B>9.</B>  <I>§ 19</I> ophæves. </P>  \r\n\r\n<P> <B>10.</B>  <I>§ 20</I> affattes således: </P>  \r\n\r\n<P> <B>&#187;§ 20.</B> Centrene disponerer frit ved anvendelse af statslige  \r\n\r\n tilskud til de tilskudsberettigede uddannelser, inden for rammerne af lov om  \r\n\r\n arbejdsmarkedsuddannelser. Centrene kan opspare tilskud til anvendelse i  \r\n\r\n følgende finansår til skole- og undervisningsvirksomhed.&#171;. </P>  \r\n\r\n<P> <B>11.</B> I <I>§ 21</I> indsættes som stk. 3: </P>  \r\n\r\n<P> <I>&#187;Stk. 3.</I> Arbejdsministeren kan fastsætte regler om tilskud  \r\n\r\n til Træningsskolens arbejdsmarkedsuddannelser.&#171;. </P>  \r\n\r\n<P> <B>12.</B> I <I>§ 24, stk. 2, 1. pkt.,</I> indsættes efter:  \r\n\r\n &#187;revisor&#171;:, &#187;Kommunernes Revisionsafdeling, af Direktoratet  \r\n\r\n for Statens revision eller af andre kommunale revisionsorganer&#171;. </P>  \r\n\r\n<P> <B>13.</B>  <I>§ 27, stk. 1,</I> affattes således: </P>  \r\n\r\n<P>&#187;AMU-centrene samarbejder med erhvervsskolerne og andre  \r\n\r\n uddannelsesinstitutioner i et lokalt fællesskab. Samarbejdet har til formål  \r\n\r\n at sikre, at skolernes ressourcer udnyttes bedst muligt, og at der informeres  \r\n\r\n og vejledes samordnet om det samlede uddannelsesudbud. Samarbejdet kan  \r\n\r\n endvidere angå udbuddet af uddannelser. Til brug for samarbejdet opretter  \r\n\r\n skolerne lokale fællesudvalg.&#171;. </P>  \r\n\r\n<P> <B>14.</B> I <I>§ 27</I> indsættes efter stk. 2, som stk. 3: </P>  \r\n\r\n<P>&#187; <I>Stk. 3.</I> Arbejdsministeren kan efter forhandling med  \r\n\r\n undervisningsministeren yde tilskud til AMU-centres deltagelse i lokale  \r\n\r\n skolesamarbejder og fastsætte regler herom.&#171;. </P>  \r\n\r\n<P> <B>15.</B>  <I>§ 28, stk. 1,</I> ophæves. </P>  \r\n\r\n<P>Stk. 2, bliver herefter stk. 1. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P> <I>Stk. 2.</I> § 1, pkt. 13 og 14, træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lov nr. 431 af 30. juni 1993 om arbejdsmarhedsuddannelsescentre  \r\n\r\n (Folketingstidende 1992-93, FF sp. 5465, 10362 og 6531; tillæg A, 6401;  \r\n\r\n tillæg B, 1497; tillæg C, 1227). </P>  \r\n\r\n<P>Lovforslaget indebærer ændringer af AMU-centerloven som konsekvens af  \r\n\r\n ændringsforslag vedrørende lov om arbejdsmarkedsuddannelser. Ændringerne er  \r\n\r\n en opfølgning på styrkelsen af voksen- og efteruddannelsesindsatsen. </P>  \r\n\r\n<P>Med AMU-reformen, som trådte i kraft den 1. januar 1994, blev AMU-centrene  \r\n\r\n forpligtet til at samarbejde med erhvervsskoler og andre  \r\n\r\n uddannelsesinstitutioner i et lokalt fællesskab. En tilsvarende bestemmelse  \r\n\r\n blev indsat i erhvervsskoleloven, og senere er der indsat en bestemmelse om  \r\n\r\n lokalt skolesamarbejde i loven om daghøjskoler og produktionsskoler. Der er  \r\n\r\n således allerede i den eksisterende lovgivning stillet krav til skolerne om  \r\n\r\n at samarbejde. De hidtidige erfaringer viser, at der en række steder er  \r\n\r\n indledt et godt samarbejde skolerne imellem, men de viser også, at der er  \r\n\r\n steder, hvor samarbejdet enten ikke fungerer, eller hvor samarbejdet kunne  \r\n\r\n fungere langt bedre. </P>  \r\n\r\n<P>For at styrke voksen- og efteruddannelsesindsatsen er det afgørende, at  \r\n\r\n der lokalt etableres nogle velfungerende skolesamarbejder af hensyn til den  \r\n\r\n bedst mulige udnyttelse af resssourcerne til voksen- og efteruddannelse, af  \r\n\r\n hensyn til det samlede uddannelsesudbuds kvalitet og relevans og af hensyn  \r\n\r\n til en samordnet information og vejledning om de forskellige  \r\n\r\n uddannelsesudbud. </P>  \r\n\r\n<P>Med lovforslaget bliver det herefter et krav, at de respektive skoler  \r\n\r\n nedsætter lokale fællesudvalg på linie med de mange gode eksempler, der  \r\n\r\n allerede findes rundt om i landet. Lovforslaget betyder endvidere, at  \r\n\r\n skolerne skal samarbejde om fælles udnyttelse af ressourcer - lærere, udstyr,  \r\n\r\n lokaler m.v. - og fælles information og vejledning af såvel virksomheder som  \r\n\r\n borgere, jf. bemærkningerne til nr. 13. Dette sidste ændrer ikke ved de  \r\n\r\n vejledningsforpligtelser, der er placeret i AF med hensyn til koordinering af  \r\n\r\n den regionale vejledningsindsats og den brede, neutrale uddannelses- og  \r\n\r\n erhvervsvejledning til arbejds- og uddannelsessøgende. </P>  \r\n\r\n<P>Arbejdsministeren og undervisningsministeren er enige om, at der bør ske  \r\n\r\n en styrkelse og udbygning af det lokale skolesamarbejde.  \r\n\r\n Undervisningsministeren vil derfor snarest fremsætte forslag om, at der  \r\n\r\n indsættes tilsvarende bestemmelser i Undervisningsministeriets  \r\n\r\n erhvervsskolelov samt evt. i andre relevante skolelove, således at disse  \r\n\r\n omfattes af den samme forpligtelse. </P>  \r\n\r\n<P>For yderligere at styrke samarbejdet vil der allerede i 1996 blive taget  \r\n\r\n initiativ til at iværksætte en statslig medfinansiering af skolesamarbejdet.  \r\n\r\n Udgangspunkt vil her være, at der skal være tale om en høj grad af  \r\n\r\n selvfinansiering fra skolernes side, og at et statsligt bidrag til  \r\n\r\n skolesamarbejdet skal ydes efter objektive kriterier. </P>  \r\n\r\n<P>Mange skoler har givet udtryk for, at det er en væsentlig barriere for et  \r\n\r\n godt lokalt skolesamarbejde, at der er forskellige procedurer i forbindelse  \r\n\r\n med godkendelse af lærere til at undervise på henholdsvis  \r\n\r\n arbejdsmarkedsuddannelserne og erhvervsuddannelserne. Dette betyder, at det  \r\n\r\n er vanskeligt for AMU-centrene at låne lærere fra erhvervsskolerne.  \r\n\r\n Godkendelse af lærere til at undervise på arbejdsmarkedsuddannelserne vil  \r\n\r\n derfor blive flyttet fra efteruddannelsesudvalgene til AMU-centrene. </P>  \r\n\r\n<P>Som en anden væsentlig barriere har skolerne nævnt de forskellige  \r\n\r\n overenskomstvilkår for AMU-lærere og erhvervsskolelærere. Derfor har  \r\n\r\n Finansministeriet taget initiativ til at forberede de kommende  \r\n\r\n overenskomstforhandlinger med henblik på at kunne fjerne uhensigtsmæssige  \r\n\r\n forskelligheder i overenskomsterne med nedsættelse af en arbejdsgruppe med  \r\n\r\n deltagelse af de relevante ministerier. </P>  \r\n\r\n<P>For at sikre handicappede en lettere adgang til AMU-centrene vil der blive  \r\n\r\n arbejdet på at ændre adgangsvejene til centrene for handicappede samt  \r\n\r\n undersøge, hvilke andre bygningsmæssige ændringer, fx etablering af  \r\n\r\n handicaptoiletter og elevatorer, der kan foretages, herunder undersøge hvad  \r\n\r\n det vil koste, og hvor der kan findes midler hertil. Det vil samtidig blive  \r\n\r\n henstillet, at AMU-centrene i fremtiden skal være opmærksomme på  \r\n\r\n adgangsforhold m.v. ved om- og nybygninger. </P>  \r\n\r\n<P>Der bliver frit optag på arbejdsmarkedsuddannelserne undtagen  \r\n\r\n Træningsskolens uddannelser, og økonomistyringen er foreslået omlagt således,  \r\n\r\n at en større del af udgifterne finansieres aktivitetsafhængig ved hjælp af  \r\n\r\n taxameter. </P>  \r\n\r\n<P>Der er givet særlig hjemmel til, at ministeren kan fastsætte regler for  \r\n\r\n tilskud til Træningsskolens arbejdsmarkedsuddannelser. Det forudsættes, at  \r\n\r\n disse særlige uddannelser for tilpasningsvanskelige unge finansieres gennem  \r\n\r\n rammetilskud som hidtil. </P>  \r\n\r\n<P> <I>Ligestillingsmæssige konsekvenser</I>  </P>  \r\n\r\n<P>Lovforslaget indeholder ikke ligestillingsmæssige konsekvenser. </P>  \r\n\r\n<P> <I>EU-retlige konsekvenser</I>  </P>  \r\n\r\n<P>Lovforslaget indeholder ikke EU-retlige konsekvenser. </P>  \r\n\r\n<P> <I>Erhvervsmæssige konsekvenser</I>  </P>  \r\n\r\n<P>Lovforslaget indeholder ikke erhvervsmæssige konsekvenser. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Arbejdsministerens udnyttelse af forslagets § 27, stk. 3, vil indebære en  \r\n\r\n mindre offentlig merudgift. Forslaget skønnes ikke at have nævneværdige  \r\n\r\n administrative konsekvenser. Der henvises i øvrigt til bemærkningerne til det  \r\n\r\n samtidig fremsatte forslag til lov om ændring af arbejdsmarkedsuddannelser.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1. (§ 1) </P>  \r\n\r\n<P>Bestemmelsen er en konsekvensændring som følge af de ændrede adgangskrav  \r\n\r\n til arbejdsmarkedsuddannelserne, hvorefter uddannelsesstederne frit kan  \r\n\r\n optage alle ansøgere inden for målgruppen for den pågældende uddannelse, der  \r\n\r\n opfylder adgangskravene. </P>  \r\n\r\n<P>Til nr. 2. (§ 4 a) </P>  \r\n\r\n<P>Det har givet anledning til tvivl, hvorvidt AMU-centrene er en del af den  \r\n\r\n offentlige forvaltning og dermed umiddelbart omfattet af bl.a.  \r\n\r\n offentlighedsloven og forvaltningsloven. Der foreslås derfor indsat en  \r\n\r\n bestemmelse, der udtrykkeligt fastsætter, at offentlighedsloven og  \r\n\r\n forvaltningsloven gælder for AMU-centrene. Den foreslåede bestemmelse har kun  \r\n\r\n selvstændig betydning for de centre, der ikke kan henregnes til den  \r\n\r\n offentlige forvaltning. </P>  \r\n\r\n<P>Til nr. 3. (§ 8, stk. 1) </P>  \r\n\r\n<P>Der er tale om en ændring af den årlige godkendelse af AMU-centrenes,  \r\n\r\n erhvervsskolernes og visse andre uddannelsessteders - som f.eks. social- og  \r\n\r\n sundhedsskolernes - ret til at udbyde AMU-uddannelser. Godkendelserne gives  \r\n\r\n nu løbende, og runden består i en vurdering af de godkendelser, der er givet  \r\n\r\n i årets løb. </P>  \r\n\r\n<P>Til nr. 4. (§ 8, stk. 3) </P>  \r\n\r\n<P>Ændringen er redaktionel. </P>  \r\n\r\n<P>Til nr. 6. (§ 12) </P>  \r\n\r\n<P>Paragraffen ophæves. Tilskuddene til centrene fremgår af det samtidig  \r\n\r\n fremsatte forslag til lov om ændring af lov om arbejdsmarkedsuddannelser.  \r\n\r\n</P>  \r\n\r\n<P>Til nr. 9. (§ 19) </P>  \r\n\r\n<P>Der skal ikke længere under taksametersystemet kunne ydes midler til  \r\n\r\n sikring af fleksibel kursusdrift (flekspuljen) til centrene. </P>  \r\n\r\n<P>Til nr. 10. (§ 20) </P>  \r\n\r\n<P>Centrene disponerer som hidtil frit ved anvendelse af statslige tilskud  \r\n\r\n til de tilskudsberettigede uddannelser jf. det samtidig fremsatte lovforslag  \r\n\r\n til ændring af lov om arbejdsmarkedsuddannelser. </P>  \r\n\r\n<P>Til nr. 12. (§ 24) </P>  \r\n\r\n<P>I forbindelse med lovrevisionen i 1994 blev Kommunernes Revisionsafdeling  \r\n\r\n udeladt af paragraffen, uden at det i øvrigt var tilsigtet at ændre  \r\n\r\n kommunernes hidtidige muligheder for at revidere AMU-centrene, jf. også  \r\n\r\n arbejdsministeriets bekendtgørelse nr. 1157 af 19. december 1994.  \r\n\r\n Efterfølgende har Rigsrevisionen udtalt, at loven bør bringes i  \r\n\r\n overensstemmelse med bekendtgørelsen, og den nu foretagne ændring er i  \r\n\r\n overensstemmelse med Rigsrevisionens tilkendegivelse. </P>  \r\n\r\n<P>Til nr. 13. (§ 27, stk. 1) </P>  \r\n\r\n<P>Med lovforslaget indføres en forpligtelse for skolerne til at indgå i  \r\n\r\n lokale fællesudvalg. Når fællesudvalget er institutionaliseret, er det op til  \r\n\r\n lokal afgørelse at udforme en struktur, der er tilpasset de lokale forhold.  \r\n\r\n</P>  \r\n\r\n<P>Det er hensigten, at eksisterende velfungerende skolesamarbejder skal  \r\n\r\n kunne rummes inden for den forpligtelse. Skolerne bevarer som hidtil deres  \r\n\r\n selvstyre, dvs. at der ikke flyttes kompetence fra skolernes  \r\n\r\n bestyrelser/centerråd til de lokale fællesudvalg. </P>  \r\n\r\n<P>Deltagerne i de lokale fællesudvalg bør som minimum være AMU-centre,  \r\n\r\n erhvervsskoler (tekniske skoler, handelsskoler og landbrugsskoler) samt  \r\n\r\n voksenuddannelsescentre (VUC). Disse skoler skal danne grundstammen i de  \r\n\r\n lokale fællesudvalg. Hvis der er enighed i fællesudvalgets herom, vil  \r\n\r\n udvalgene desuden kunne have deltagelse af fx gymnasier, videregående  \r\n\r\n uddannelsesinstitutioner, social- og sundhedsskoler, daghøjskoler og andre  \r\n\r\n (lokale) uddannelsesinstitutioner - alt efter lokale traditioner og behov.  \r\n\r\n Hvis man indgår i fællesudvalget, bliver man omfattet af de rettigheder og  \r\n\r\n pligter, der gælder for fællesudvalget. Herudover vil fællesudvalget eller  \r\n\r\n enkelte skoler i fællesudvalget naturligvis som hidtil kunne indgå  \r\n\r\n samarbejdsaftaler med skoler uden for fællesudvalget. Desuden kan AF indgå i  \r\n\r\n samarbejdet om vejledning af virksomheder og borgere, hvor der lokalt er  \r\n\r\n ønske herom eller behov herfor. </P>  \r\n\r\n<P>Samarbejdet i de lokale fællesudvalg skal som minimum omhandle udnyttelse  \r\n\r\n af ledige ressourcer - lærere, udstyr, lokaler m.v. - og information og  \r\n\r\n vejledning af såvel virksomheder som borgere. Desuden kan skolerne samarbejde  \r\n\r\n om udbud af uddannelser. Den fælles udnyttelse af ressourcerne indebærer som  \r\n\r\n hidtil en betaling mellem de involverede skoler. </P>  \r\n\r\n<P>Som eksempler på opgaver for det lokale skolesamarbejde, som naturligt vil  \r\n\r\n kunne ligge i fællesudvalgene, kan nævnes: </P>  \r\n\r\n<P>- samarbejde om at udnytte hinandens ledige ressourcer, hvor det er  \r\n\r\n økonomisk og uddannelsesmæssigt forsvarligt </P>  \r\n\r\n<P>- stillingtagen til eventuel oprettelse af fælles vejledningscentre især  \r\n\r\n rettet mod borgerne </P>  \r\n\r\n<P>- samarbejde om at give en mere synlig, koordineret og gennemsigtig  \r\n\r\n uddannelsesrådgivning til virksomhederne. </P>  \r\n\r\n<P>Herudover bør skolerne også samarbejde om andre informations- og  \r\n\r\n vejledningsaktiviteter, fx fælles informationsmateriale om voksen- og  \r\n\r\n efteruddannelse, fælles uddannelse af vejledere/lærere i emner af fælles  \r\n\r\n interesse, fælles markedsføringsaktiviteter, fælles kursuskatalog m.v.  \r\n\r\n Ligesom skolerne gensidigt bør oplyse hinanden om planlagte eller forventede  \r\n\r\n initiativer. </P>  \r\n\r\n<P>Det forpligtende skolesamarbejde vil ikke være til hinder for, at skolerne  \r\n\r\n fortsat kan samarbejde om andre opgaver og med andre skoletyper. </P>  \r\n\r\n<P>Til nr. 14 (§ 27, stk. 3) </P>  \r\n\r\n<P>Det forudsættes, at de foreslåede tilskud så vidt muligt ydes efter  \r\n\r\n objektive kriterier til de enkelte skoler, der indgår i samarbejdet. </P>  \r\n\r\n<P>Til nr. 15. (§ 28, stk. 1) </P>  \r\n\r\n<P>Ændringen er en konsekvens af, at § 12 ophæves. </P>  \r\n\r\n<P>Efter 2. behandling den 13. december 1995 </P>  \r\n\r\n<P> <B>§ 1</B>  </P>  \r\n\r\n<P>I lov nr. 431 af 30. juni 1993 om arbejdsmarkedsuddannelsescentre  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1, stk. 4,</I> ændres &#187;optagelse,  \r\n\r\n adgangsbetingelser&#171; til: &#187;målgrupper og adgangskrav&#171;. </P>  \r\n\r\n<P> <B>2.</B> Efter § 4 indsættes: </P>  \r\n\r\n<P> <B>&#187;§ 4 a.</B> For centrenes virksomhed gælder forvaltningsloven og  \r\n\r\n lov om offentlighed i forvaltningen.&#171; </P>  \r\n\r\n<P> <B>3.</B>  <I>§ 8, stk. 1,</I> affattes således: </P>  \r\n\r\n<P>&#187;Bestyrelsen ansøger efter indstilling fra centrets leder 1 gang  \r\n\r\n årligt Undervisningsministeriet om godkendelse til at udbyde  \r\n\r\n erhvervsuddannelser.&#171; </P>  \r\n\r\n<P> <B>4.</B> I <I>§ 8, stk. 3,</I> udgår &#187;, jf. lov om  \r\n\r\n arbejdsmarkedsuddannelser § 30, stk. 5&#171;. </P>  \r\n\r\n<P> <B>5.</B> Overskriften til <I>kapitel 3</I> affattes således: </P>  \r\n\r\n<P> <I>&#187;Tilskud og lån&#171;.</I>  </P>  \r\n\r\n<P> <B>6.</B>  <I>§ 12</I> ophæves. </P>  \r\n\r\n<P> <B>7.</B> I <I>§ 17, stk. 1,</I> udgår &#187;jf. § 12&#171;. </P>  \r\n\r\n<P> <B>8.</B> I <I>§ 18</I> udgår &#187;§ 36, stk. 2&#171;. </P>  \r\n\r\n<P> <B>9.</B>  <I>§ 19</I> ophæves. </P>  \r\n\r\n<P> <B>10.</B>  <I>§ 20</I> affattes således: </P>  \r\n\r\n<P> <B>&#187;§ 20.</B> Centrene disponerer frit ved anvendelse af statslige  \r\n\r\n tilskud til de tilskudsberettigede uddannelser inden for rammerne af lov om  \r\n\r\n arbejdsmarkedsuddannelser. Centrene kan opspare tilskud til anvendelse i  \r\n\r\n følgende finansår til skole- og undervisningsvirksomhed.&#171; </P>  \r\n\r\n<P> <B>11.</B> I <I>§ 21</I> indsættes som <I>stk. 3: </I></P>  \r\n\r\n<P>&#187;Stk. 3. Arbejdsministeren kan fastsætte regler om tilskud til  \r\n\r\n Træningsskolens arbejdsmarkedsuddannelser.&#171; </P>  \r\n\r\n<P> <B>12.</B> I <I>§ 24, stk. 2, 1. pkt.,</I> indsættes efter  \r\n\r\n &#187;revisor&#171;: &#187;, Kommunernes Revisionsafdeling, af Direktoratet  \r\n\r\n for Stadens Revision eller af andre kommunale revisionsorganer&#171;. </P>  \r\n\r\n<P> <B>13.</B>  <I>§ 27, stk. 1,</I> affattes således: </P>  \r\n\r\n<P>&#187;AMU-centrene samarbejder med erhvervsskolerne og andre  \r\n\r\n uddannelsesinstitutioner i et lokalt fællesskab. Samarbejdet har til formål  \r\n\r\n at sikre, at skolernes ressourcer udnyttes bedst muligt, og at der informeres  \r\n\r\n og vejledes samordnet om det samlede uddannelsesudbud. Samarbejdet kan  \r\n\r\n endvidere angå udbudet af uddannelser. Som led i samarbejdet danner skolerne  \r\n\r\n et lokalt fælles samarbejdsforum, som mødes mindst en gang i hvert  \r\n\r\n kvartal.&#171; </P>  \r\n\r\n<P> <B>14.</B>  <I>§ 27, stk. 2,</I> affattes således: </P>  \r\n\r\n<P> <I>&#187;Stk. 2.</I> Arbejdsministeren kan efter forhandling med  \r\n\r\n undervisningsministeren yde tilskud til AMU-centres deltagelse i lokale  \r\n\r\n skolesamarbejder og fastsætte regler herom.&#171; </P>  \r\n\r\n<P> <B>15.</B>  <I>§ 28, stk. 1,</I> ophæves. </P>  \r\n\r\n<P>Stk. 2 bliver herefter stk. 1. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1997. </P>  \r\n\r\n<P> <I>Stk. 2.</I> § 1, nr. 13 og 14, træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/12/1995"
        },
        {
            "displayName": "Accession",
            "displayValue": "199512K00103"
        },
        {
            "displayName": "Entydig dokumentidentifikation",
            "displayValue": "CL000324"
        },
        {
            "displayName": "Dato for førstegangsindlæggelse",
            "displayValue": "20/12/1995"
        },
        {
            "displayName": "Dato for indlæggelse",
            "displayValue": "20/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}