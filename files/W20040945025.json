{
    "id": 16577,
    "title": "Landsskatteretskendelse vedr. skattefri aktieombytning. Anmeldesvilkår.",
    "documentTypeId": "240",
    "isSagsforlobPeriodValid": true,
    "shortName": "KEN nr 9450 af 04/06/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Landsskatteretten tiltrådte, at tilladelse til skattefri aktieombytning var  \r\n\r\n meddelt på vilkår, &#148; at det oplyses til den regionale told- og  \r\n\r\n skattemyndighed,  \r\n\r\n hvis der, indenfor de første 3 år efter ombytningen er gennemført, sker  \r\n\r\n væsentlige ændringer i de forhold, der ligger til grund for  \r\n\r\n tilladelsen.&#148;  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Landsskatteretskendelse vedr. skattefri aktieombytning.  \r\n\r\n Anmeldesvilkår.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Klagen vedrører, at tilladelse til skattefri ombytning af aktier  \r\n\r\n i B A/S med aktier i C ApS efter aktieavancebeskatningslovens § 13, stk. 1 og  \r\n\r\n 2, er meddelt med anmeldelsesvilkår, jf. Told- og Skattestyrelsens afgørelser  \r\n\r\n af 20. december 2002 og 11. april 2003.  \r\n\r\n</P>  \r\n\r\n<P class=\"Tekst\">  \r\n\r\n Tilladelse til 3 skattefri aktie-/anpartsombytninger, herunder  \r\n\r\n ovennævnte ombytning, som klagen til Landsskatteretten angår, er ved  \r\n\r\n afgørelsen  \r\n\r\n af 20. december 2002 meddelt på vilkår &#148;at det oplyses til den regionale  \r\n\r\n told-  \r\n\r\n og skattemyndighed, hvis der, indenfor de første 3 år efter ombytningen er  \r\n\r\n gennemført, sker væsentlige ændringer i de forhold, der ligger til grund for  \r\n\r\n tilladelsen. Vilkåret angår alene ændringer i relation til B A/S, C ApS, D  \r\n\r\n ApS  \r\n\r\n og E ApS. Vedrørende det nærmere indhold er henvist til vedlagt vejledning (E  \r\n\r\n 48).&#148;  \r\n\r\n</P>  \r\n\r\n<P class=\"Tekst\">  \r\n\r\n Ved afgørelsen af 11. april 2003 er anmeldelsesvilkåret  \r\n\r\n indskrænket, således at 16 specifikt opregnede forhold ikke skal anmeldes.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n Landsskatterettens  \r\n\r\n afgørelse  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Anmeldelsesvilkåret ifølge afgørelsen af 20. december 2002 med  \r\n\r\n indskrænkning ved afgørelsen af 11. april 2003 stadfæstes.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n &nbsp;  \r\n\r\n</B>  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n Sagens  \r\n\r\n oplysninger  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n F-koncernen er en medicinalvirksomhed, som har hovedsæde i  \r\n\r\n Danmark, og som har datterselskaber og salgskontorer i en række lande. Inden  \r\n\r\n salg i efteråret 2002 af koncernens moderselskab, B A/S, var selskabets  \r\n\r\n aktionærer G og ledelse, som i alt ejede 1.008.355 aktier og 305.765  \r\n\r\n udestående  \r\n\r\n aktietegningsretter. Ledelsen har ifølge en incitamentsordning erhvervet  \r\n\r\n aktier  \r\n\r\n og aktietegningsretter i selskabet, herunder er ifølge ordningen udbudt  \r\n\r\n aktier  \r\n\r\n i årene 1999 - 2001.  \r\n\r\n</P>  \r\n\r\n<P class=\"Tekst\">  \r\n\r\n I efteråret 2002 blev hovedparten af B A/S erhvervet af en  \r\n\r\n gruppe investorer. Der var tale om institutionelle investorer anvist af H,  \r\n\r\n herunder I og J. Af finansieringsmæssige årsager skete købet via tre  \r\n\r\n nystiftede  \r\n\r\n danske holdingselskaber (E ApS, datterselskabet D ApS og  \r\n\r\n datterdatterselskabet  \r\n\r\n C ApS).  \r\n\r\n</P>  \r\n\r\n<P class=\"Tekst\">  \r\n\r\n G underskrev således den 30. oktober 2002 en aftale om salg af  \r\n\r\n sine 980.901 aktier og 225.000 aktietegningsretter i B A/S til C ApS.  \r\n\r\n Købesummen var netto ca. 6,6 mia. kr., eller ca. 5.038 kr. pr. aktie. Aftalen  \r\n\r\n var betinget af flere forhold, der blev konstateret opfyldt den 29. november  \r\n\r\n 2002 (closing-datoen). På samme dato blev der indgået endelig aftale med  \r\n\r\n ledelsen (danske og udenlandske direktører) om køb/aktieombytning af de  \r\n\r\n resterende 27.454 aktier og 80.765 aktietegningsretter i B A/S. Den endelige  \r\n\r\n aftale for de danske direktører er således ikke betinget af tilladelse til  \r\n\r\n skattefri aktieombytning.  \r\n\r\n</P>  \r\n\r\n<P class=\"Tekst\">  \r\n\r\n Af ledelsens ejerandel i B A/S ejede danske direktører  \r\n\r\n (direktører og andre ledende medarbejdere bosiddende i Danmark, herunder  \r\n\r\n udlændinge, der er indstationeret i Danmark), som alle er fuldt  \r\n\r\n skattepligtige  \r\n\r\n til Danmark, 17.208 aktier og 15.099 aktietegningsretter i selskabet, hvor  \r\n\r\n 14.829 aktier er ombyttet. De resterende 2.379 aktier og alle  \r\n\r\n aktietegningsretter er solgt til C ApS. Fordelingen på den enkelte fremgår af  \r\n\r\n en oversigt. Oversigten omfatter 20 personer (anført med navn og CPR-nr.),  \r\n\r\n hvor  \r\n\r\n 19 af disse har ombyttet aktier.  \r\n\r\n</P>  \r\n\r\n<P class=\"Tekst\">  \r\n\r\n Ifølge oversigten var A (klageren) ejer af 352 aktier og 750  \r\n\r\n aktietegningsretter i B A/S, hvor 282 aktier ombyttes.  \r\n\r\n</P>  \r\n\r\n<P class=\"Tekst\">  \r\n\r\n For de danske direktører, som ombytter aktier i B A/S, er der  \r\n\r\n ansøgt om - og givet tilladelse til - at deres ombytning af aktier/anparter i  \r\n\r\n 3  \r\n\r\n selskaber i nedennævnte rækkefølge er skattefri efter  \r\n\r\n aktieavancebeskatningslovens § 13, stk. 1, og stk. 3, jf. nedenfor.  \r\n\r\n</P>  \r\n\r\n<P class=\"Tekst\" style='margin-left:30.1pt;text-indent:-21.6pt;mso-list:l0  \r\n\r\n level1 lfo1;tab-stops:30.1pt'>  \r\n\r\n Ombytning af aktier i B A/S med anparter i C ApS, jf.  \r\n\r\n aktieavancebeskatningslovens § 13, stk. 1.  \r\n\r\n</P>  \r\n\r\n<P class=\"Tekst\" style='margin-left:30.1pt;text-indent:-21.6pt;mso-list:l0  \r\n\r\n level1 lfo1;tab-stops:30.1pt'>  \r\n\r\n Ombytning af anparter i C ApS med anparter i D ApS, jf.  \r\n\r\n aktieavancebeskatningslovens § 13, stk. 3.  \r\n\r\n</P>  \r\n\r\n<P class=\"Tekst\" style='margin-left:30.1pt;text-indent:-21.6pt;mso-list:l0  \r\n\r\n level1 lfo1;tab-stops:30.1pt'>  \r\n\r\n Ombytning af anparter i D ApS med anparter i E ApS, jf.  \r\n\r\n aktieavancebeskatningslovens § 13, stk. 3.  \r\n\r\n</P>  \r\n\r\n<P class=\"Tekst\">  \r\n\r\n Tilladelsen til ombytningerne &#150; som var ønsket uden vilkår - er  \r\n\r\n givet på anmeldelsesvilkår med senere indskrænkning heraf. Klagesagen angår  \r\n\r\n ombytningen nævnt under punkt 1. med det tilrettede anmeldelsesvilkår.  \r\n\r\n</P>  \r\n\r\n<P class=\"Tekst\">  \r\n\r\n Efter de 3 successive opadgående ombytninger &#150; som ifølge  \r\n\r\n repræsentantens indlæg til Landsskatteretten alle er gennemført den 6.  \r\n\r\n december  \r\n\r\n 2002 &#150; er koncernens nye moderselskab, E ApS, ejet af de danske  \r\n\r\n direktører med  \r\n\r\n 1,6 % og af &#148;Andre&#148; med 98,4 %, hvor langt hovedpartens er  \r\n\r\n institutionelle investorer  \r\n\r\n (en minimal andel er ledelsesmedlemmer i andre lande). Moderselskabet ejer D  \r\n\r\n ApS, som ejer C ApS, som så ejer C A/S.  \r\n\r\n</P>  \r\n\r\n<P class=\"Tekst\">  \r\n\r\n Det fremgår af ansøgningen om skattefri aktieombytning (indsendt  \r\n\r\n den 22. november 2002 med senere endelig ansøgning af 11. december 2002) at  \r\n\r\n salget af C A/S giver mulighed for at udvide og udvikle selskabet som en sund  \r\n\r\n europæisk markedsorienteret medicinalvirksomhed. Pressemeddelelse i  \r\n\r\n forbindelse  \r\n\r\n med indgåelse af aftalen om salget blev vedlagt ansøgningen.  \r\n\r\n</P>  \r\n\r\n<P class=\"Tekst\">  \r\n\r\n Formålet med koncernstrukturen, hvorefter der er 3  \r\n\r\n holdingselskaber i stedet for 1, er en finansiering af købet af B A/S,  \r\n\r\n herunder  \r\n\r\n behovet hos de eksterne långivere for strukturel tilbagetrædelse  \r\n\r\n (foranstående  \r\n\r\n kreditor yder lån til et selskab i koncernstrukturen, der er underliggende i  \r\n\r\n forhold til det selskab, som en efterstående kreditor yder lån til).  \r\n\r\n Vederlaget, som C ApS betaler for B A/S, udgør brutto ca. 9,4 mia. kr., hvor  \r\n\r\n ca. 50 % af vederlaget hidrører fra forskellige eksterne långivere. Det  \r\n\r\n resterende vederlag hidrører fra egenkapital, som investorerne indskyder i E  \r\n\r\n ApS, og som derefter overføres via D ApS til C ApS.  \r\n\r\n</P>  \r\n\r\n<P class=\"Tekst\">  \r\n\r\n Ved ejerstrukturen, hvorefter ledelsen bliver medejere i det  \r\n\r\n øverste moderselskab, varetages långivernes ønske om, at de selskaber, der  \r\n\r\n optager lån, ejes 100 %. Herunder vil ejerskabet i det øverste selskab  \r\n\r\n understøtte ledelsens interesse i, at gælden i de underliggende selskaber  \r\n\r\n tilbagebetales. Endvidere er det investorernes ønske, at ledelsen har sine  \r\n\r\n ejerandele i det øverste selskab, da det vil gøre det lettere at lede  \r\n\r\n koncernen, og alle parter behandles lige. Endeligt ønsker F-koncernen  \r\n\r\n mulighed  \r\n\r\n for at opnå sambeskatning. Desuden ville de danske direktører, såfremt de  \r\n\r\n opretholdt deres aktiebesiddelser i B A/S, være omfattet af  \r\n\r\n aktieselskabslovens §§ 20 b og 20 d om  \r\n\r\n indløsning af minoritetsaktionærer, hvilket ikke ønskes af ledelsen og  \r\n\r\n investorerne.  \r\n\r\n</P>  \r\n\r\n<P class=\"Tekst\">  \r\n\r\n Der sker sideløbende og efterfølgende forskellige  \r\n\r\n omstruktureringer og transaktioner inden for F-koncernen, herunder  \r\n\r\n refinansiering af ekstern gæld, långivning fra D ApS til et østrigsk  \r\n\r\n datterselskab, der lånes videre til C ApS, samt spaltning og efterfølgende  \r\n\r\n rekapitalisering af et underliggende østrigsk datterselskab.  \r\n\r\n</P>  \r\n\r\n<P class=\"Tekst\">  \r\n\r\n Ifølge ansøgningen har det formodningen imod sig, at der  \r\n\r\n efterfølgende vil blive gennemført dispositioner, der medfører, at der  \r\n\r\n foreligger skatteundgåelse eller skatteunddragelse henset til sagens særlige  \r\n\r\n omstændigheder. Der anmodes derfor om tilladelse til skattefri aktieombytning  \r\n\r\n uden fastsættelse af vilkår.  \r\n\r\n</P>  \r\n\r\n<P class=\"Tekst\">  \r\n\r\n For det første har de amerikanske investorer tilkendegivet, at  \r\n\r\n deres investeringshorisont er langsigtet, dvs. fire til elleve år. En  \r\n\r\n børsnotering inden for en periode på fire til elleve år vil være et oplagt  \r\n\r\n mål.  \r\n\r\n Der er således ingen planer om at afstå aktierne i B A/S.  \r\n\r\n</P>  \r\n\r\n<P class=\"Tekst\">  \r\n\r\n For det andet er det ikke realistisk at antage, at de  \r\n\r\n implicerede parter skulle ønske at købe et så stort selskab som B A/S for  \r\n\r\n &#150;  \r\n\r\n enten i forbindelse med aktieombytningen eller senere &#150; at gennemføre  \r\n\r\n dispositioner med henblik på at opnå særlige utilsigtede fordele på den  \r\n\r\n relativt beskedne del af aktierne i selskabet, der ombyttes ved en skattefri  \r\n\r\n aktieombytning.  \r\n\r\n</P>  \r\n\r\n<P class=\"Tekst\">  \r\n\r\n For det tredje vil de danske direktører enkeltvis og samlet eje  \r\n\r\n en ubetydelig ejerandel på EUR 1.015,80 svarende til 1,57 % af den samlede  \r\n\r\n anpartskapital i E ApS. Direktørerne har således kun beskeden eller slet  \r\n\r\n ingen  \r\n\r\n indflydelse på beslutninger om afhændelse af aktier eller anparter i de  \r\n\r\n underliggende koncernselskaber, ændringer i kapitalstrukturen, herunder  \r\n\r\n udstedelse af medarbejderaktier eller andre former for ændringer i  \r\n\r\n koncernstrukturen i henhold til fusionsdirektivet (fusioner, spaltninger,  \r\n\r\n overdragelser af aktiver eller aktieombytninger).  \r\n\r\n</P>  \r\n\r\n<P class=\"Tekst\">  \r\n\r\n For det fjerde oplyses til orientering, at der er indgået  \r\n\r\n aktionæroverenskomst mellem de danske direktører og investorerne. Det er  \r\n\r\n således  \r\n\r\n i de første 10 år alene i særlige tilfælde muligt for direktørerne at afstå  \r\n\r\n vederlagsanparterne.  \r\n\r\n</P>  \r\n\r\n<P class=\"Tekst\">  \r\n\r\n For det femte fremhæves, at fastsættelse af vilkår i denne sag  \r\n\r\n ikke vil være foreneligt med proportionalitetsprincippet. Reglerne om  \r\n\r\n aktieombytning er lempet ved lov nr. 313 af 21. maj 2002, hvor blandt andet  \r\n\r\n kravet om maksimalt kontantvederlag udgik, jf. herved følgende citater fra  \r\n\r\n lovmotiverne (L 99): &#148;der er valgfrihed med hensyn til hvor stor en del,  \r\n\r\n der  \r\n\r\n vederlægges i aktier, og hvor stor en del, der vederlægges kontant.&#148;  \r\n\r\n (almindelige bemærkninger, afsnit c) og &#148;Sammensætningen af vederlaget  \r\n\r\n for en  \r\n\r\n skattefri fusion kan således frit vælges, dog således at der sker  \r\n\r\n vederlæggelse  \r\n\r\n af mindst en aktionær med en aktie&#148; (bemærkningerne til § 5 nr. 1),  \r\n\r\n hvilket  \r\n\r\n tilsvarende gælder i relation til aktieombytning. Ved fastsættelse af vilkår  \r\n\r\n må  \r\n\r\n det således overvejes, om det er proportionalt at fastsætte vilkår i en  \r\n\r\n situation, hvor et ubetydeligt antal aktionærer ombytter skattefrit, men hvor  \r\n\r\n den absolutte majoritet erhverves uden anvendelse af successionsreglerne. Det  \r\n\r\n er opfattelsen, at det vil være stridende mod proportionalitetsprincippet at  \r\n\r\n pålægge den absolutte majoritet restriktioner som betingelse for tilladelse  \r\n\r\n til  \r\n\r\n skattefri aktieombytning i relation til en ubetydelig minoritetspost.  \r\n\r\n</P>  \r\n\r\n<P class=\"Tekst\">  \r\n\r\n Efter Told- og Skattestyrelsens tilladelse til skattefri  \r\n\r\n ombytning med anmeldelsesvilkår, jf. afgørelsen af 20. december 2002, blev  \r\n\r\n anmeldelsesvilkåret i 2003 taget op til fornyet overvejelse på baggrund af  \r\n\r\n indgivet ansøgning om indskrænkning af anmeldelsesvilkåret med et opstillet  \r\n\r\n katalog over dispositioner, som styrelsen blev anmodet om at holde uden for  \r\n\r\n anmeldelsesvilkåret. Herunder mentes det øverste holdingselskab, E ApS, helt  \r\n\r\n at  \r\n\r\n kunne udelades af anmeldelsesvilkåret bl.a. med henvisning til, at  \r\n\r\n anmeldelsesvilkåret er en afløsning af det tidligere ejertidsvilkår, som  \r\n\r\n skulle  \r\n\r\n hindre, at aktierne i det ombyttede selskab blev solgt i de første 3 år efter  \r\n\r\n ombytningen. Vedrørende danske direktørers fraflytning henvistes i øvrigt  \r\n\r\n til,  \r\n\r\n at aktieavancebeskatningslovens § 13 a, stk. 1, 2. punktum (dagældende), var  \r\n\r\n foreslået ophævet ved L 67 (senere vedtaget ved lov nr. 394 af 28. maj 2003).  \r\n\r\n Styrelsen har ved afgørelsen af 11. april 2003 indskrænket  \r\n\r\n anmeldelsesvilkåret  \r\n\r\n uden fuldt ud at give medhold i anmodningen.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n Told-  \r\n\r\n og Skattestyrelsens afgørelser  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Ved afgørelse af 20 december 2002 er meddelt danske direktører,  \r\n\r\n jf. oversigt, tilladelse til skattefri aktieombytning efter  \r\n\r\n aktieavancebeskatningslovens § 13, dels for aktier i B A/S efter stk. 1 (med  \r\n\r\n klageadgang til Landsskatteretten), dels for anparter i C ApS og D ApS efter  \r\n\r\n stk. 3 (med klageadgang til domstolene) på vilkår &#148;at det oplyses til  \r\n\r\n den  \r\n\r\n regionale told- og skattemyndighed, hvis der, indenfor de første 3 år efter  \r\n\r\n ombytningen er gennemført, sker væsentlige ændringer i de forhold, der ligger  \r\n\r\n til grund for tilladelsen&#148;. Vilkåret vedrører alene ændringer i relation  \r\n\r\n til B  \r\n\r\n A/S, C ApS, D ApS og E ApS, jf. nærmere afgørelsen samt vedlagt vejledning (E  \r\n\r\n 48).  \r\n\r\n</P>  \r\n\r\n<P class=\"Tekst\">  \r\n\r\n Det er &#150; udover at lovens objektive betingelser er anset for  \r\n\r\n opfyldt &#150; tillige i relation til fusionsdirektivets artikel 11 anset for  \r\n\r\n sandsynliggjort, at hovedformålet eller et af hovedformålene med  \r\n\r\n aktieombytningen ikke er skatteundgåelse eller skatteunddragelse på baggrund  \r\n\r\n af  \r\n\r\n oplysningerne nævnt i afgørelsen.  \r\n\r\n</P>  \r\n\r\n<P class=\"Tekst\">  \r\n\r\n For så vidt der i ansøgningen er anført 5 forhold til støtte for  \r\n\r\n tilladelse uden vilkår, er dette nærmere kommenteret i afgørelsen, herunder  \r\n\r\n fremgår i hovedtræk:  \r\n\r\n</P>  \r\n\r\n<P class=\"Tekst\">  \r\n\r\n Det første forhold, at de amerikanske investorer har  \r\n\r\n tilkendegivet, at deres investeringshorisont er langsigtet, dvs. fire til  \r\n\r\n elleve år, understøtter, at aktieombytningen er båret af forretningsmæssige  \r\n\r\n hensyn, mens forholdet ingen betydning har i relation til vurderingen af,  \r\n\r\n hvorvidt der skal fastsættes vilkår.  \r\n\r\n</P>  \r\n\r\n<P class=\"Tekst\">  \r\n\r\n I relation til det andet forhold skal vurderingen af, hvorvidt  \r\n\r\n der foreligger skatteundgåelse eller skatteunddragelse, foretages med  \r\n\r\n udgangspunkt i de danske direktørers ombytning og salg af aktier i B A/S og  \r\n\r\n ombytning af aktier/anparter i hhv. C ApS og D ApS.  \r\n\r\n</P>  \r\n\r\n<P class=\"Tekst\">  \r\n\r\n Det tredje forhold, at en ombyttende aktionær efter ombytningen  \r\n\r\n alene har en ubetydelig ejerandel og dermed ubetydelig eller ingen  \r\n\r\n indflydelse,  \r\n\r\n anses ikke i sig selv at medføre, at der ikke bør fastsættes et  \r\n\r\n anmeldelsesvilkår, hvis sagens omstændigheder i øvrigt tilsiger, at der bør  \r\n\r\n fastsættes et anmeldelsesvilkår. Anvendelsen af det skattefri  \r\n\r\n aktieombytningsinstitut forudsætter således, at betingelserne for meddelelse  \r\n\r\n af  \r\n\r\n tilladelse til skattefri aktieombytning efter aktieavancebeskatningslovens §  \r\n\r\n 13  \r\n\r\n er opfyldt, herunder at fusionsdirektivets artikel 11 er opfyldt, og at der  \r\n\r\n ikke efter ombytningen foretages dispositioner, der ændrer bedømmelsen heraf.  \r\n\r\n</P>  \r\n\r\n<P class=\"Tekst\">  \r\n\r\n Det fjerde forhold om aktionæroverenskomsten anses ikke at have  \r\n\r\n betydning for bedømmelsen af, om der skal stilles et anmeldelsesvilkår eller  \r\n\r\n ej. Betydningen af efterfølgende dispositioner for tilladelsen vurderes med  \r\n\r\n udgangspunkt i, om oplysning om dispositionen i den oprindelige anmodning  \r\n\r\n ville  \r\n\r\n have ændret bedømmelsen af, om tilladelse skulle have været meddelt, idet der  \r\n\r\n naturligvis  \r\n\r\n herudover indgår flere momenter. Afståelse af vederlagsanparterne er et af de  \r\n\r\n forhold, der efter anmeldelsesvilkåret nødvendiggør en anmeldelse, men de  \r\n\r\n efterfølgende dispositioner, der påkalder sig størst interesse ved  \r\n\r\n vurderingen af, om hovedformålet eller et af  \r\n\r\n hovedformålene med aktieombytningen var skatteunddragelse eller  \r\n\r\n skatteundgåelse, er det erhvervende selskabs hurtige salg af aktierne i det  \r\n\r\n ombyttede selskab eller andre ændringer af ejerkredsen i det ombyttede  \r\n\r\n selskab.  \r\n\r\n</P>  \r\n\r\n<P class=\"Tekst\">  \r\n\r\n I relation til det femte forhold om proportionalitetsprincippet  \r\n\r\n pålægges der ved fastsættelse af et anmeldelsesvilkår på ingen måde den  \r\n\r\n absolutte majoritet restriktioner. Tilladelsen meddeles aktionærerne og ikke  \r\n\r\n selskabet. Ophævelsen af grænsen for kontantvederlag ved aktieombytninger i  \r\n\r\n lov  \r\n\r\n nr. 313 af 21. maj 2002 og bemærkningerne i forarbejderne hertil har ingen  \r\n\r\n betydning for vurderingen af, om der skal fastsættes et anmeldelsesvilkår i  \r\n\r\n forbindelse med tilladelsen.  \r\n\r\n</P>  \r\n\r\n<P class=\"Tekst\">  \r\n\r\n I styrelsens afgørelse hedder det i øvrigt:  \r\n\r\n</P>  \r\n\r\n<P class=\"Tekst\">  \r\n\r\n &#148;Styrelsen kan bekræfte, at der alene fastsættes  \r\n\r\n anmeldelsesvilkår, i det omfang det efter en konkret vurdering findes  \r\n\r\n påkrævet,  \r\n\r\n ligesom omfanget af anmeldelsesvilkåret tillige beror på en konkret  \r\n\r\n vurdering.  \r\n\r\n   .  \r\n\r\n</P>  \r\n\r\n<P class=\"Tekst\">  \r\n\r\n I nærværende sag er det oplyst, at den overordnede  \r\n\r\n finansieringsstrategi m.v., herunder også ønsket om at opnå sambeskatning,  \r\n\r\n medfører, at det på ingen måde er aktuelt, at der forefindes aktionærer på et  \r\n\r\n lavere niveau end holdings, hvorfor alternativet til den skattefri  \r\n\r\n aktieombytning er et egentligt salg. Under disse omstændigheder finder  \r\n\r\n styrelsen, at fastsættelse af et anmeldelsesvilkår er påkrævet. Styrelsen  \r\n\r\n finder dog samtidig, at det alene er påkrævet at fastsætte et vilkår, der  \r\n\r\n omfatter ændringer i ejerstrukturen m.v. i de i aktieombytningerne  \r\n\r\n involverede  \r\n\r\n selskaber.  \r\n\r\n</P>  \r\n\r\n<P class=\"Tekst\">  \r\n\r\n Styrelsen bemærker i forlængelse af ovenstående, at et  \r\n\r\n anmeldelsesvilkår ikke blot er en afløsning af det tidligere ejertidsvilkår,  \r\n\r\n idet der ikke er krav om en absolut ejertid på tre år. Der opstår således  \r\n\r\n adskillige situationer, hvor anmeldelse fører til,   at tilladelsen til  \r\n\r\n skattefri aktieombytning, uanset de ændrede forhold, kan opretholdes,  \r\n\r\n</P>  \r\n\r\n<P class=\"Tekst\">  \r\n\r\n Endelig skal styrelsen bemærke, at styrelsen på mødet den 3.  \r\n\r\n december 2002 tilbød repræsentanterne at udforme et forslag til indskrænket  \r\n\r\n anmeldelsesvilkår, idet styrelsen ikke er bekendt med, hvilke efterfølgende  \r\n\r\n omstruktureringer, der ønskes gennemført.   Repræsentanterne har imidlertid  \r\n\r\n ikke udformet et sådant forslag,  .&#148;  \r\n\r\n</P>  \r\n\r\n<P class=\"Tekst\">  \r\n\r\n Ved afgørelse af 11. april 2003 har styrelsen indskrænket  \r\n\r\n anmeldelsesvilkåret &#150; på baggrund af anmodning herom - uden fuldt ud at  \r\n\r\n imødekomme det katalog over dispositioner, som ifølge anmodningen ønskedes  \r\n\r\n holdt uden for anmeldelsesvilkåret. Følgende forhold vil herefter ikke  \r\n\r\n bevirke,  \r\n\r\n at der skal foretages anmeldelse.  \r\n\r\n</P>  \r\n\r\n<P class=\"Tekst\">  \r\n\r\n Kapitalforhøjelser til eksisterende eller nye anpartshavere,  \r\n\r\n forudsat at de nye anpartshavere ikke vil opnå majoritet af stemmer eller af  \r\n\r\n anpartskapitalen.  \r\n\r\n</P>  \r\n\r\n<P class=\"Tekst\">  \r\n\r\n Udstedelse og udnyttelse af aktietegningsretter (warrants),  \r\n\r\n forudsat at indehaverne af aktietegningsretterne ved udnyttelse heraf ikke  \r\n\r\n opnår majoritet af stemmer eller af anpartskapitalen.  \r\n\r\n</P>  \r\n\r\n<P class=\"Tekst\">  \r\n\r\n Udstedelse og udnyttelse af medarbejderaktier, herunder optioner  \r\n\r\n og warrants, forudsat (a) at salg af optioner ved udnyttelse ikke overstiger  \r\n\r\n 10  \r\n\r\n pct. af selskabets kapital, og (b) at indehaverne af aktietegningsretterne  \r\n\r\n ved  \r\n\r\n udnyttelse heraf ikke opnår majoritet af stemmer eller af anpartskapitalen.  \r\n\r\n</P>  \r\n\r\n<P class=\"Tekst\">  \r\n\r\n Enhver form for overdragelse af anparter i E ApS foretaget af  \r\n\r\n andre end de af tilladelsen til aktieombytningen af 20. december 2002  \r\n\r\n omfattede  \r\n\r\n direktører.  \r\n\r\n</P>  \r\n\r\n<P class=\"Tekst\">  \r\n\r\n Børsnotering, forudsat at de af tilladelsen til aktieombytning  \r\n\r\n af 20. december 2002 omfattede direktører ikke afstår anparter i forbindelse  \r\n\r\n med noteringen.  \r\n\r\n</P>  \r\n\r\n<P class=\"Tekst\">  \r\n\r\n Kapitalnedsættelser foretaget i E ApS, forudsat at  \r\n\r\n kapitalnedsættelsen ikke sker i kombination med et tilbagesalg af de af  \r\n\r\n tilladelsen til aktieombytning af 20. december 2002 omfattede direktørers  \r\n\r\n anparter i E ApS.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<U>  \r\n\r\n Udstedelse af fondsanparter.  \r\n\r\n</U>  \r\n\r\n</P>  \r\n\r\n<P class=\"Tekst\">  \r\n\r\n Opdeling af anpartsklasser eller sammenlægning af anpartsklasser  \r\n\r\n forudsat at der ikke sker en væsentlig forrykkelse af de hidtidige  \r\n\r\n anpartshaveres rettigheder.  \r\n\r\n</P>  \r\n\r\n<P class=\"Tekst\">  \r\n\r\n Ændringer af forvaltnings-, og økonomiske rettigheder for  \r\n\r\n anparterne, forudsat at der ikke sker en væsentlig forrykkelse af de  \r\n\r\n hidtidige  \r\n\r\n anpartshaveres rettigheder.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<U>  \r\n\r\n Kapitalnedsættelser uden udlodning.  \r\n\r\n</U>  \r\n\r\n</P>  \r\n\r\n<P class=\"Tekst\">  \r\n\r\n Ændring af gældende anpartshaveroverenskomster, hvor de af  \r\n\r\n tilladelsen til aktieombytning af 20. december 2002 omfattede direktører ikke  \r\n\r\n er parter.  \r\n\r\n</P>  \r\n\r\n<P class=\"Tekst\">  \r\n\r\n Ændringen af gældende anpartshaveroverenskomster, hvor de af  \r\n\r\n tilladelsen til aktieombytning af 20. december 2002 omfattede direktører er  \r\n\r\n parter, forudsat ændringerne ikke er væsentlige.  \r\n\r\n</P>  \r\n\r\n<P class=\"Tekst\">  \r\n\r\n Lodret fusion af et eller flere af de fire selskaber, forudsat  \r\n\r\n at fusionerne foretages efter afviklingen af finansieringen/gælden, der var  \r\n\r\n baggrunden for oprettelsen af de tre holdingselskaber, jf. tilladelsen af 20.  \r\n\r\n december 2002.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<U>  \r\n\r\n Omdannelse af selskaberne fra  \r\n\r\n anpartsselskaber til aktieselskaber.  \r\n\r\n</U>  \r\n\r\n</P>  \r\n\r\n<P class=\"Tekst\">  \r\n\r\n Børsnotering af gældsinstrumenter, f. eks. obligationer,  \r\n\r\n forudsat at gældsinstrumenterne ikke er konvertible.  \r\n\r\n</P>  \r\n\r\n<P class=\"Tekst\">  \r\n\r\n Enhver form for finansiering og refinansiering, herunder  \r\n\r\n udstedelse af konvertible gældsinstrumenter, pantsætninger m.v. forudsat (a)  \r\n\r\n at  \r\n\r\n indehaverne af konvertible gældsinstrumenter ikke udnytter disse og herved  \r\n\r\n opnår majoritet af stemmer eller af anpartskapitalen, og (b) panthaverne ikke  \r\n\r\n udøver stemmeret over de pantsatte anparter og yderligere ikke har majoritet  \r\n\r\n af  \r\n\r\n stemmer eller af anpartskapitalen via pantsætningen.  \r\n\r\n</P>  \r\n\r\n<P class=\"Tekst\">  \r\n\r\n Ovenstående forhold vedrører, medmindre andet er angivet,  \r\n\r\n selskaberne omfattet af anmeldelsesvilkåret.  \r\n\r\n</P>  \r\n\r\n<P class=\"Tekst\">  \r\n\r\n Det er bl.a. bemærket, at en konkret sag må behandles på  \r\n\r\n baggrund af gældende ret, hvorfor styrelsen ikke under hensyntagen til L 67,  \r\n\r\n der endnu ikke er vedtaget, finder anledning til på nuværende tidspunkt at  \r\n\r\n indskrænke anmeldelsesvilkåret vedrørende de af tilladelsen til  \r\n\r\n aktieombytningen af 20. december 2002 omfattede direktørers fraflytning.  \r\n\r\n</P>  \r\n\r\n<P class=\"Tekst\">  \r\n\r\n Vedrørende anmodning om, at E ApS ikke skal omfattes af  \r\n\r\n anmeldelsesvilkåret, er det bemærket, at styrelsen er opmærksom på, at enhver  \r\n\r\n afståelse af anparter i E ApS foretaget af de af tilladelsen til  \r\n\r\n aktieombytning  \r\n\r\n af 20. december 2002 omfattede direktører er skattepligtig efter de  \r\n\r\n almindelige  \r\n\r\n regler. Styrelsen har imidlertid måtte konstatere, at der forud for et salg  \r\n\r\n af  \r\n\r\n vederlagsaktierne i en skattefri aktieombytning i visse tilfælde er foretaget  \r\n\r\n dispositioner, der har nedbragt eller helt elimineret den avance, der efter  \r\n\r\n de  \r\n\r\n almindelige regler ellers ville have været udløst. Styrelsen finder det  \r\n\r\n derfor  \r\n\r\n ikke godtgjort, at der i tilfælde af afståelse af anparterne i E ApS aldrig  \r\n\r\n kan  \r\n\r\n være tale om skatteundgåelse eller skatteunddragelse. Der findes derfor ikke  \r\n\r\n anledning til at udelade E ApS af anmeldelsesvilkåret.  \r\n\r\n</P>  \r\n\r\n<P class=\"Tekst\">  \r\n\r\n For så vidt det er oplyst, at der for tiden som led i  \r\n\r\n post-closing foregår en række interne omstruktureringer/transaktioner som  \r\n\r\n nævnt  \r\n\r\n i ansøgningen om tilladelse til skattefri aktieombytning, anses disse  \r\n\r\n transaktioner ikke for omfattet af det nu indskrænkede anmeldelsesvilkår.  \r\n\r\n</P>  \r\n\r\n<P class=\"Tekst\">  \r\n\r\n Styrelsen har under sagens behandling for Landsskatteretten  \r\n\r\n indstillet, at de påklagede afgørelser stadfæstes. Det er i øvrigt oplyst, at  \r\n\r\n der ikke efterfølgende er sket en holdningsændring eller ændring af praksis  \r\n\r\n vedrørende anmeldelsesvilkår.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n Klagerens  \r\n\r\n påstand og argumenter  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Der er fremsat påstand om, at der meddeles tilladelse til  \r\n\r\n skattefri aktieombytning efter aktieavancebeskatningslovens § 13, stk. 1,  \r\n\r\n uden  \r\n\r\n fastsættelse af vilkår.  \r\n\r\n</P>  \r\n\r\n<P class=\"Tekst\">  \r\n\r\n Det er til støtte herfor gjort gældende, at anmeldelsesvilkåret  \r\n\r\n er uberettiget og som følge heraf skal bortfalde.  \r\n\r\n</P>  \r\n\r\n<P class=\"Tekst\">  \r\n\r\n Med købet af B A/S skulle der tages stilling til de eksisterende  \r\n\r\n incitamentsordninger for de danske direktører, som havde aktier og  \r\n\r\n aktietegningsretter i B A/S. Der blev opnået enighed om, at deres  \r\n\r\n aktiebesiddelser i koncernen fremover skulle placeres i det øverste  \r\n\r\n holdingselskab frem for i B A/S. Baggrunden var krav fra långiverne, hensynet  \r\n\r\n til optimal ledelse, ønsket om sambeskatning og indløsningsbestemmelser i  \r\n\r\n aktieselskabslovens §§ 20 b og 20 d. Der gennemførtes derfor den 6. december  \r\n\r\n 2003 de tre successive ombytninger.  \r\n\r\n</P>  \r\n\r\n<P class=\"Tekst\">  \r\n\r\n Reglerne i aktieavancebeskatningslovens § 13, stk. 1 og 2  \r\n\r\n baserer sig på fusionsdirektivet, som har til hensigt at muliggøre  \r\n\r\n omstruktureringer som bl.a. aktieombytninger, uden at der herved udløses  \r\n\r\n skat.  \r\n\r\n Under forudsætning af, at aktieombytningerne ikke er udtryk for skattesvig  \r\n\r\n eller skatteunddragelse, skal transaktionerne kunne gennemføres skattefrit.  \r\n\r\n Såfremt der anses at foreligge skattesvig eller skatteunddragelse, kan der  \r\n\r\n gives afslag på ansøgning om skattefri aktieombytning eller gives tilladelse  \r\n\r\n med vilkår. Der skal foretages en undersøgelse af den konkrete situation, jf.  \r\n\r\n Leur-Bloem sagen i SU 1997.257, hvoraf også fremgår, at der ikke er krav om  \r\n\r\n varig holdingstruktur.  \r\n\r\n</P>  \r\n\r\n<P class=\"Tekst\">  \r\n\r\n På baggrund af sagens konkrete omstændigheder er der ikke  \r\n\r\n grundlag for fastsættelse af anmeldelsesvilkår.  \r\n\r\n</P>  \r\n\r\n<P class=\"Tekst\">  \r\n\r\n Den skattefri aktieombytning er forretningsmæssigt begrundet, og  \r\n\r\n ved tilladelsen opnås ikke utilsigtede skattemæssige fordele. Heraf følger,  \r\n\r\n at  \r\n\r\n aktieombytningen ikke har skattesvig eller skatteunddragelse som hovedformål  \r\n\r\n eller et af hovedformålene. Dette er styrelsen enig i, hvorfor der også  \r\n\r\n meddeles tilladelse til skattefri aktieombytning.  \r\n\r\n</P>  \r\n\r\n<P class=\"Tekst\">  \r\n\r\n Henset til sagens konkrete omstændigheder ses der endvidere  \r\n\r\n ikke efterfølgende at kunne tænkes  \r\n\r\n dispositioner, der bevirker, at tilladelsen kan tilbagekaldes ud fra det  \r\n\r\n synspunkt, at der foreligger skattesvig eller skatteunddragelse i forbindelse  \r\n\r\n med aktieombytningen.  \r\n\r\n</P>  \r\n\r\n<P class=\"Tekst\">  \r\n\r\n Det er kun en beskeden del af aktierne i B A/S, som ombyttes, og  \r\n\r\n de danske direktører bliver alene ejer af en ubetydelig ejerandel på 1,6 % i  \r\n\r\n E  \r\n\r\n ApS med deraf ubetydelig eller ingen indflydelse. De vil derfor ikke være i  \r\n\r\n stand til at gennemtrumfe beslutninger, der kan medføre særlige utilsigtede  \r\n\r\n fordele, der anses som skattesvig eller skatteunddragelse. Det afgørende er  \r\n\r\n vurderingen i relation til ombytningstidspunktet, jf. herved også  \r\n\r\n retsforliget  \r\n\r\n i TfS 2003.786 (kommenteret i TfS 2003.738 og TfS 2003.790 /SKM2003.399.DEP).  \r\n\r\n</P>  \r\n\r\n<P class=\"Tekst\">  \r\n\r\n Eksemplificeringen af omgåelsesområdet i bemærkningerne til lov  \r\n\r\n nr. 312 fra 1995 omhandler en situation, &#148;hvor en aktionær &#150; med  \r\n\r\n det formål at  \r\n\r\n undgå eller udskyde aktieavancebeskatning &#150; i stedet for at sælge  \r\n\r\n aktierne i et  \r\n\r\n selskab foretager en aktieombytning med et holdingselskab, som aktionæren  \r\n\r\n selv  \r\n\r\n ejer, og derefter lader holdingselskabet sælge aktierne i selskabet hurtigt  \r\n\r\n efter ombytningen&#148;. Det hurtige salg af aktierne i det ombyttede selskab  \r\n\r\n og  \r\n\r\n udhuling af holdingselskabets stemmemajoritet i det ombyttede selskab, som  \r\n\r\n efter lovforarbejderne skal værnes, er også de forhold, som praksis om  \r\n\r\n anvendelse af anmeldelsesvilkår rent faktisk værner, jf. herved nærmere  \r\n\r\n indlæg  \r\n\r\n til Landsskatteretten af 30. marts 2004.  \r\n\r\n</P>  \r\n\r\n<P class=\"Tekst\">  \r\n\r\n De forhold, der skal værnes, passer ikke på de danske  \r\n\r\n direktører. De har ikke bestemmende indflydelse over det ombyttede selskab,  \r\n\r\n således som situationen i lovbemærkningerne konceptuelt forudsætter. Et  \r\n\r\n eventuelt hurtigt salg kan maksimalt relatere sig til den meget beskedne del  \r\n\r\n af  \r\n\r\n aktierne i B A/S, som er erhvervet i forbindelse med den skattefri  \r\n\r\n aktieombytning, hvilket ikke er den situation, som lovbemærkningerne kan  \r\n\r\n henvise til. Hertil kommer, at investorerne har tilkendegivet, at  \r\n\r\n investeringshorisonten er langsigtet. Såfremt en eventuel børsintroduktion  \r\n\r\n til  \r\n\r\n trods herfor skulle blive aktuel i treårsperioden, har dette ikke karakter af  \r\n\r\n det hurtige salg allerede henset til, at det er en beskeden del af aktierne i  \r\n\r\n B  \r\n\r\n A/S, som ombyttes.  \r\n\r\n</P>  \r\n\r\n<P class=\"Tekst\">  \r\n\r\n De danske direktører kan med en ubetydelig ejerandel på 1,6 %  \r\n\r\n heller ikke i relation til vederlagsanparterne i E ApS gennemtrumfe  \r\n\r\n beslutninger, der anses som skattesvig eller skatteunddragelse. Så vidt ses  \r\n\r\n kan  \r\n\r\n direktørerne kun få midler ud af deres anpartsbesiddelser fra enten  \r\n\r\n udbytteudlodninger eller ved salg af aktier. Begge dele er skattepligtig  \r\n\r\n efter  \r\n\r\n almindelige regler, og særligt for så vidt angår udbytteudlodninger kan  \r\n\r\n ledelsesmedlemmerne ikke gennemtrumfe sådanne qua deres minimale indflydelse.  \r\n\r\n Ved fraflytning fra Danmark sker beskatning efter de almindelige regler i  \r\n\r\n aktieavancebeskatningslovens § 13 a. For så vidt vilkåret også omfatter  \r\n\r\n vederlagsanparterne, anses dette i øvrigt for skærpende i forhold til de  \r\n\r\n eksempler,  \r\n\r\n som er beskrevet i vejledning E 48.  \r\n\r\n</P>  \r\n\r\n<P class=\"Tekst\">  \r\n\r\n Det er i strid med proportionalitetsprincippet at fastsætte et  \r\n\r\n anmeldelsesvilkår i sagen. Vilkårsfastsættelsen går videre end påkrævet, og  \r\n\r\n der  \r\n\r\n er misforhold mellem formålet og midlerne. Anmeldelsesvilkåret, som til trods  \r\n\r\n for indskrænkningen heraf fortsat omfatter en lang række dispositioner, der  \r\n\r\n kræver anmeldelse, jf. herved eksempler nævnt i indlæg til Landsskatteretten  \r\n\r\n af  \r\n\r\n 28. november 2003, er unødigt  \r\n\r\n byrdefuldt for selskaberne og de danske direktører omfattet af tilladelsen  \r\n\r\n til  \r\n\r\n aktieombytning. Hovedanpartshaverne, som er institutionelle investorer, kan  \r\n\r\n principielt vælge at lade selskaberne gennemføre påtænkte transaktioner til  \r\n\r\n trods for vilkåret. Selskaberne må dog i så fald leve med, at de bringer de  \r\n\r\n danske direktørers private skattemæssige situation i fare, hvilket er en  \r\n\r\n urimelig situation for alle parter.  \r\n\r\n</P>  \r\n\r\n<P class=\"Tekst\">  \r\n\r\n Ifølge styrelsens tilladelse fastsættes vilkår kun, hvis det  \r\n\r\n skønnes nødvendigt. Den konkrete sag er &#150; om nogen &#150; et tilfælde,  \r\n\r\n hvor  \r\n\r\n fastsættelse af vilkår er ufornøden. Der er ikke fremført relevante  \r\n\r\n argumenter  \r\n\r\n for at opretholde anmeldelsesvilkåret i det konkrete tilfælde. Styrelsens  \r\n\r\n afgørelse bærer præg af, at skønnet reelt er sat under regel og dermed i  \r\n\r\n strid  \r\n\r\n med Leur-Bloem dommen.  \r\n\r\n</P>  \r\n\r\n<P class=\"Tekst\">  \r\n\r\n Viser det sig efterfølgende, at der er sket væsentlige ændringer  \r\n\r\n i de forhold, der forelå oplyst på tilladelsestidspunktet, vil  \r\n\r\n aktieombytningen  \r\n\r\n også uden et anmeldelsesvilkår kunne anses som skattepligtig som afgivet på  \r\n\r\n et  \r\n\r\n urigtigt grundlag, jf. herved vedrørende bortfald af tilladelse til skattefri  \r\n\r\n tilførsel af aktiver TfS 2001.34.  \r\n\r\n</P>  \r\n\r\n<P class=\"Tekst\">  \r\n\r\n Som eksempel på et tilfælde, hvor styrelsen ikke har stillet  \r\n\r\n vilkår, er der i øvrigt henvist til en anonymiseret kopi af en afgørelse af  \r\n\r\n 13.  \r\n\r\n april 2004.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n<B>  \r\n\r\n Landsskatterettens  \r\n\r\n bemærkninger og begrundelse  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Ved ombytning af aktier, jf. aktieavancebeskatningslovens § 13,  \r\n\r\n stk. 1 - som klagesagen vedrører - forstås den transaktion, hvorved et  \r\n\r\n selskab  \r\n\r\n erhverver en andel i et andet selskabs aktiekapital med den virkning, at det  \r\n\r\n opnår flertallet af stemmerne i dette selskab, ved til gengæld for  \r\n\r\n værdipapirer  \r\n\r\n tilhørende aktionærerne i det andet selskab at tildele dem aktier eller  \r\n\r\n anparter i det første selskab og eventuelt en kontant udligningssum, jf.  \r\n\r\n bestemmelsens stk. 2. Definitionen på &#148;ombytning af aktier&#148; var  \r\n\r\n tidligere i  \r\n\r\n overensstemmelse med artikel 2, litra d i fusionsdirektiv 90/434/EØF, men ved  \r\n\r\n lov nr. 313 af 21. maj 2002 blev betingelsen om maksimeringen af  \r\n\r\n kontantvederlag ophævet.  \r\n\r\n</P>  \r\n\r\n<P class=\"Tekst\">  \r\n\r\n Betingelsen i aktieavancebeskatningslovens § 13, stk. 1, om, at  \r\n\r\n ombytning af aktier som defineret i lovens § 13, stk. 2, kræver tilladelse,  \r\n\r\n blev indsat ved lov nr. 312 af 17. maj 1995 med baggrund i artikel 11, stk.  \r\n\r\n 1,  \r\n\r\n litra a i fusionsdirektivet.  \r\n\r\n Ifølge  \r\n\r\n fusionsdirektivets artikel 11, stk. 1, litra a kan en medlemsstat fravige  \r\n\r\n direktivet, når hovedformålet eller et af hovedformålene bag en af de  \r\n\r\n transaktioner, direktivet dækker, herunder ombytning af anparter, er  \r\n\r\n skattesvig  \r\n\r\n eller skatteunddragelse. Ved afgørelsen af, om den påtænkte transaktion som  \r\n\r\n hovedformål eller et af hovedformålene har skattesvig eller  \r\n\r\n skatteunddragelse,  \r\n\r\n skal fortages en samlet undersøgelse af den konkrete transaktion, jf. herved  \r\n\r\n EF-domstolens dom af 17. juli 1997 i Leur-Bloem sagen offentliggjort i SU  \r\n\r\n 1997.257.  \r\n\r\n</P>  \r\n\r\n<P class=\"Tekst\">  \r\n\r\n Ved tilladelsen af 20. december 2002 er det anset for  \r\n\r\n sandsynliggjort, at hovedformålet eller et af hovedformålene med de 3  \r\n\r\n ombytninger ikke er skatteundgåelse eller skatteunddragelse. Vurderingen er  \r\n\r\n baseret på de oplysninger, som forelå på tilladelsestidspunktet, jf. herved  \r\n\r\n afgørelsens side 12. Tilladelsen er givet på anmeldelsesvilkår inden for de  \r\n\r\n første 3 år efter gennemførelsen heraf, hvorefter der skal anmeldes  \r\n\r\n væsentlige  \r\n\r\n ændringer i de forhold, der ligger til grund for tilladelsen, dog begrænset  \r\n\r\n til  \r\n\r\n de i ombytningerne involverede selskaber. Herudover er anmeldelsesvilkåret  \r\n\r\n indskrænket vedrørende 16 specifikt opregnede forhold, jf. afgørelsen af 11.  \r\n\r\n april 2002.  \r\n\r\n</P>  \r\n\r\n<P class=\"Tekst\">  \r\n\r\n Ved sagens afgørelse kan der alene tages stilling til vilkåret i  \r\n\r\n relation til den første ombytning af aktier i B A/S med anparter i C ApS, jf.  \r\n\r\n aktieavancebeskatningslovens  \r\n\r\n § 13, stk. 1, da det alene er tilladelsen til denne ombytning, som henhører  \r\n\r\n under Landsskatteretten. Ved vurderingen heraf kan der imidlertid ikke  \r\n\r\n bortses  \r\n\r\n fra de øvrige ombytninger, som medfører, at der herefter ejes anparter i  \r\n\r\n koncernens nye moderselskab, EApS, således som det også må anses at være lagt  \r\n\r\n til grund ved det fælles anmeldelsesvilkår for de 3 ombytninger.  \r\n\r\n</P>  \r\n\r\n<P class=\"Tekst\">  \r\n\r\n I relation til den første ombytning af aktier i B A/S ses der  \r\n\r\n ikke at være tilstrækkeligt grundlag for at tiltræde synspunktet, at det ud  \r\n\r\n fra  \r\n\r\n sagens konkrete omstændigheder på ansøgningstidspunktet er uberettiget, at  \r\n\r\n tilladelse hertil er givet på anmeldelsesvilkår.  \r\n\r\n</P>  \r\n\r\n<P class=\"Tekst\">  \r\n\r\n Det må lægges til grund, at tilladelse til skattefri  \r\n\r\n aktieombytning efter aktieavancebeskatningslovens § 13, stk. 1 - med baggrund  \r\n\r\n i  \r\n\r\n lovens betingelser samt formålet med kravet om tilladelse - gives ud fra de  \r\n\r\n forudsætninger, som forelå oplyst på tilladelsestidspunktet, og at væsentlige  \r\n\r\n ændringer i forhold hertil som udgangspunkt kan begrunde, at berettigelsen af  \r\n\r\n tilladelsen må vurderes på ny.  \r\n\r\n</P>  \r\n\r\n<P class=\"Tekst\">  \r\n\r\n Endvidere må det i overensstemmelse med styrelsens opfattelse  \r\n\r\n lægges til grund, at alternativet til skattefri aktieombytning er  \r\n\r\n skattepligtig  \r\n\r\n afståelse af aktierne i B A/S, hvilket heller ikke ses at være bestridt, og  \r\n\r\n at  \r\n\r\n der i øvrigt i ansøgningen er forudsat efterfølgende transaktioner og  \r\n\r\n omstruktureringer.  \r\n\r\n</P>  \r\n\r\n<P class=\"Tekst\">  \r\n\r\n For så vidt der er henvist til, at tilladelsen omfatter danske  \r\n\r\n direktører, som tilsammen kun bliver ejer af 1,6 % af E ApS, med deraf  \r\n\r\n følgende  \r\n\r\n ringe indflydelse på efterfølgende disponering, og at det i øvrigt kun er en  \r\n\r\n beskeden del af aktierne i B A/S, som ombyttes, ses ingen af disse forhold i  \r\n\r\n sig selv at kunne begrunde, at efterfølgende disponering herefter forlods må  \r\n\r\n vurderes som uden betydning i relation til grundlaget for tilladelsen.  \r\n\r\n</P>  \r\n\r\n<P class=\"Tekst\">  \r\n\r\n Det bemærkes herved bl.a., at disse forhold typisk ikke vil  \r\n\r\n adskille sig fra andre tilfælde, hvor der tillades ombytning i forbindelse  \r\n\r\n med  \r\n\r\n salg af et selskab, og ombytningen kun omfatter aktier ejet af medarbejdere,  \r\n\r\n således som der er åbnet op for efter ændringen af  \r\n\r\n aktieavancebeskatningslovens  \r\n\r\n § 13, stk. 2, ved lov nr. 313 af 21. maj 2002. I øvrigt bemærkes, at det  \r\n\r\n fortsat er en betingelse for tilladelse til skattefri aktieombytning, at det  \r\n\r\n erhvervende selskab opnår flertallet af stemmerne i det erhvervede selskab,  \r\n\r\n jf.  \r\n\r\n definitionen foran. Ved tilladelsen til skattefri aktieombytning i relation  \r\n\r\n til  \r\n\r\n vurderingen af, om der foreligger skatteunddragelse eller skatteundgåelse, er  \r\n\r\n der således også bl.a. henset til, at der ifølge det oplyste ikke er planer  \r\n\r\n om  \r\n\r\n at afstå aktierne i B A/S.  \r\n\r\n</P>  \r\n\r\n<P class=\"Tekst\">  \r\n\r\n I relation til anmeldelsesvilkåret må det i øvrigt lægges til  \r\n\r\n grund, at vilkåret påhviler den enkelte direktør, som har fået tilladelse til  \r\n\r\n skattefri aktieombytning, og at der &#150; ved anmeldelsen af væsentlige  \r\n\r\n ændringer -  \r\n\r\n sker en konkret vurdering af, om der er grundlag for tilladelsens  \r\n\r\n tilbagekaldelse.  \r\n\r\n</P>  \r\n\r\n<P class=\"Tekst\">  \r\n\r\n På baggrund heraf, samt da der i øvrigt ikke ses at være  \r\n\r\n fremkommet oplysninger, som giver grundlag for at anse anmeldelsesvilkåret  \r\n\r\n for  \r\n\r\n uberettiget, kan påstanden om vilkårets bortfald ikke tiltrædes.  \r\n\r\n</P>  \r\n\r\n<P class=\"Tekst\">  \r\n\r\n Vilkåret ifølge styrelsens afgørelse af 20. december 2002 med  \r\n\r\n indskrænkning ved afgørelsen af 11. april 2003 stadfæstes derfor.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2004"
        },
        {
            "displayName": "Accession",
            "displayValue": "W20040945025"
        },
        {
            "displayName": "Entydig dokumentidentifikation",
            "displayValue": "AN004305"
        },
        {
            "displayName": "Dato for indlæggelse",
            "displayValue": "04/10/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9450"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "04/06/2004"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j.nr. 2-2-1819-1106 og 2-2-1819-1196"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}