{
    "id": 34412,
    "title": "Børnebidrag - restance - afdragsaftale overholdt - tilbageholdelse af overskydende skat - det sociale udvalgs ret/pligt (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19274 af 17/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen fandt, at en foreliggende aftale om at afdrage en  \r\n\r\n bidragsrestance ikke efter loven var til hinder for, at det sociale udvalg  \r\n\r\n indtrådte i overskydende skat, selvom aftalen var overholdt. </I> </P>  \r\n\r\n<P> <I>På baggrund af loven og dens forarbejder fandt Ankestyrelsen  \r\n\r\n imidlertid, at bestemmelsen i lovens § 28, stk. 3, alene gav udvalget en ret  \r\n\r\n til at indtræde i overskydende skat, men ikke pålagde udvalget en ubetinget  \r\n\r\n pligt hertil, hverken helt eller delvis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Børnebidrag - restance - afdragsaftale overholdt  \r\n\r\n - tilbageholdelse af overskydende skat - det sociale udvalgs ret/pligt (* 1)  \r\n\r\n (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger fik i august 1986 hyre på et skib og overgik til at betale skat  \r\n\r\n efter sømandsskatteloven. I forbindelse hermed blev der foretaget en  \r\n\r\n opgørelse af den allerede indtjente landindtægt, hvori hele årets fradrag så  \r\n\r\n vidt muligt skulle foretages. Efter denne opgørelse blev der beregnet en  \r\n\r\n overskydende skat for 1986 på 16.787 kr. </P>  \r\n\r\n<P>Det sociale udvalg tilbageholdt den overskydende skat til delvis dækning  \r\n\r\n af en bidragsrestance, der udgjorde 30.270 kr. </P>  \r\n\r\n<P>Ansøgeren gjorde over for amtsankenævnet gældende, at han ikke kunne klare  \r\n\r\n sine udgifter resten af året og havde forventet at kunne bruge den  \r\n\r\n overskydende skat til supplering af indtægten, der fra august 1986 var  \r\n\r\n reduceret på grund af det manglende fradrag. </P>  \r\n\r\n<P>Ansøgeren anførte videre, at han tidligere havde indgået en aftale med  \r\n\r\n kommunen om at afdrage bidragsrestancen med 1.000 kr. månedlig, og at denne  \r\n\r\n aftale var overholdt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse om at tilbageholde  \r\n\r\n overskydende skat på 16.787 kr. til betaling af bidragsrestance, jf.  \r\n\r\n børnetilskudslovens § 28, stk. 3. </P>  \r\n\r\n<P>Nævnet begrundede sin afgørelse med, at udvalget, ifølge nævnte  \r\n\r\n bestemmelse, var forpligtet til at indtræde for et beløb, der svarede til det  \r\n\r\n skyldige bidrag. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Børnetilskudslovens § 28, stk. 3, som ændret ved lov nr. 250 af 22. maj  \r\n\r\n 1986. Efter 1. juli 1987 lov om børnetilskud og forskudsvis udbetaling af  \r\n\r\n børnebidrag, § 18, stk. 3. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>At der foreligger en aftale om at afdrage en bidragsrestance, er efter  \r\n\r\n loven ikke til hinder for, at det sociale udvalg indtræder i overskydende  \r\n\r\n skat, selvom aftalen er overholdt. </P>  \r\n\r\n<P>På baggrund af loven og dens forarbejder finder Ankestyrelsen imidlertid,  \r\n\r\n at bestemmelsen i lovens § 28, stk. 3, alene giver udvalget en ret til at  \r\n\r\n indtræde i overskydende skat, men ikke pålægger udvalget en ubetinget pligt  \r\n\r\n hertil, hverken helt eller delvis. </P>  \r\n\r\n<P>På dette grundlag hjemvises sagen til fornyet behandling i kommunen. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Lov om børnetilskud og andre familieydelser § 28, stk. 3.",
        "(* 1) Offentliggjort af Sikringsstyrelsen i SM B-005-87 16/11/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871927425"
        },
        {
            "displayName": "Entydig dokumentidentifikation",
            "displayValue": "CA002340"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19274"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/09/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20078-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}