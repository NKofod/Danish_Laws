{
    "id": 35794,
    "title": "Bestridelse, dokumentation, undersøgelsespligt, sletning ",
    "documentTypeId": "240",
    "isSagsforlobPeriodValid": false,
    "shortName": "KEN nr 11072 af 20/08/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et kreditoplysningsbureau ikke som betingelse for at  \r\n\r\n slette en registreret fordring kan kræve, at debitor fremsender dokumentation  \r\n\r\n for bestridelsens berettigelse. Registertilsynet anmodede om, at bureauets  \r\n\r\n standardkontrakt blev ændret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestridelse, dokumentation, undersøgelsespligt,  \r\n\r\n sletning </H1>  \r\n\r\n<P></P>  \r\n\r\n<P>I forbindelse med en konkret klagesag tilkendegav et  \r\n\r\n kreditoplysningsbureau over for Registertilsynet, at man anså en fordring for  \r\n\r\n ubestridt, selv om den registrerede over for bureauet skriftligt havde  \r\n\r\n bestridt fordringen. Kreditoplysningsbureauet begrundede sin opfattelse med,  \r\n\r\n at den registrerede ikke havde kunnet indsende dokumentation for  \r\n\r\n berettigelsen af bestridelsen. Bureauet anførte endvidere, at man hidtil  \r\n\r\n havde haft som fast praksis, at debitorer, der bestrider en fordrings  \r\n\r\n rigtighed, forinden oplysningen slettes og berigtiges, skulle indsende  \r\n\r\n dokumentation for berettigelsen af bestridelsen. </P>  \r\n\r\n<P>Registertilsynet tilkendegav den opfattelse, at den registrerede ikke  \r\n\r\n direkte over for bureauet er forpligtet til at godtgøre eller begrunde sine  \r\n\r\n påstande om, at der er registreret urigtige eller vildledende oplysninger. I  \r\n\r\n de tilfælde, hvor en debitor bestrider en registreret fordring, kan  \r\n\r\n bureauerne derfor ikke som betingelse for at slette oplysningen kræve, at  \r\n\r\n debitor fremsender dokumentation for bestridelsens berettigelse.  \r\n\r\n Registertilsynet anmodede i samme forbindelse kreditoplysningsbureauet om at  \r\n\r\n ændre bureauets standardkontrakt, således at det vedrørende abonnenternes  \r\n\r\n indberetningspligt klart fremgår, at der kun må indberettes oplysninger om de  \r\n\r\n debitorer, der er truet med inkasso, og som ikke har gjort indsigelser eller  \r\n\r\n betalt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1985 s. 47-48. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19851107225"
        },
        {
            "displayName": "Entydig dokumentidentifikation",
            "displayValue": "CA003729"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11072"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "20/08/1985"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1985-1341-2"
        },
        {
            "displayName": "Stikord",
            "displayValue": "ABONNENTKONTRAKT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}