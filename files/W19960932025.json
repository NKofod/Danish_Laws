{
    "id": 155387,
    "title": "Ankestyrelsens principafgørelse P-43-96 om børnetilskud - personligt tillæg - opgørelse af økonomiske behov",
    "documentTypeId": "240",
    "isSagsforlobPeriodValid": true,
    "shortName": "KEN nr 9320 af 15/10/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-43-96 om børnetilskud - personligt tillæg - opgørelse af økonomiske behov</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved tildeling af personligt tillæg kunne der ved beregning af rådighedsbeløbet ikke tages hensyn til, at pensionsmodtageren modtog børnetilskud.</p>\r\n   <p class=\"TekstGenerel\">Ankestyrelsen fandt, at der ved tildeling af personligt tillæg kun kunne tages hensyn til børnetilskud, hvis der var tale om udgifter, der vedrørte børnenes behov, jf. børnetilskudslovens § 7, hvorefter børnetilskud tilkommer barnet eller børnene. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 17, stk. 1</p>\r\n<p>Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 17, stk. 2</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se tillige SM O-34-88 om beregningsgrundlaget ved tilbagebetaling af kontanthjælp og SM O-126-96 om børnebidrag og børnefamilieydelse ved behovsvurdering efter bistandsloven.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Klageren havde søgt om personligt tillæg til en ny seng, der kostede 1.893 kr. Hans læge støttede ansøgningen.</p>\r\n<p>Kommunen gav afslag på personligt tillæg med den begrundelse, at rådighedsbeløbet ifølge økonomiskemaet udgjorde 8.700 kr. pr. måned.</p>\r\n<p>Kommunen henviste til, at han og ægtefællen modtog pension med tilsammen netto 12.857 kr. månedlig, hvortil kom boligydelse med 2.063 kr. månedlig og børnetilskud med 1.180 kr. månedlig. Anerkendte udgifter udgjorde 7.400 kr. om måneden.</p>\r\n<p>Ankenævnet tiltrådte kommunens afslag på personligt tillæg under henvisning til, at hans økonomiske forhold ikke ansås for særlig vanskelige i pensionslovens forstand.</p>\r\n<p>Nævnet oplyste efterfølgende , at det havde taget den praksis i betragtning, som fremgår af SM O-34-88, hvorefter der ved vurdering af de økonomiske forhold kunne tages hensyn til, at udgifter, der vedrørte børns behov, i et vist omfang dækkes af børnetilskud, børnefamilieydelse m.m.</p>\r\n<p>Ankenævnet tilføjede, at resultatet af ankenævnets afgørelse ikke ville blive ændret, såfremt børnetilskud og børnefamilieydelse på i alt 1.180 kr. pr. måned ville blive holdt uden for beregningen af rådighedsbeløbet.</p>\r\n<p>Sagen blev behandlet i principielt møde med henblik på afklaring af, hvorvidt børnetilskud skal indgå ved vurderingen af, om en pensionist har ret til personligt tillæg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ved tildeling af personligt tillæg til en seng til pensionsmodtageren ikke kunne tages hensyn til, at ansøgeren modtog børnetilskud.</p>\r\n<p>Efter Ankestyrelsens opfattelse kunne der ved tildeling af personligt tillæg kun tages hensyn til børnetilskud, hvis der var tale om udgifter, der vedrørte børnenes behov. Der blev henvist til, at børnetilskud tilkommer barnet eller børnene, jf. børnetilskudslovens § 7.</p>\r\n<p>Uanset at der ved vurderingen af de økonomiske forhold sås bort fra børnetilskud fandt Ankestyrelsen dog ikke, at de økonomiske forhold var særligt vanskelige. Ansøgeren opfyldte derfor ikke betingelsen for personligt tillæg til en seng til en udgift på i alt 1.893 kr.</p>\r\n<p>Ankestyrelsen lagde vægt på, at ansøgeren og ægtefællen i alt havde en indtægt på 14.920 kr., heraf boligydelse på 2.063 kr. og udgifter på 7.400 kr., og at han således havde et rådighedsbeløb på 7.520 kr.</p>\r\n<p>Ankestyrelsen tiltrådte således ankenævnets afgørelse, men med denne begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 25. juni 2019, da den ikke længere har vejledningsværdi."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19960932025"
        },
        {
            "displayName": "Entydig dokumentidentifikation",
            "displayValue": "BS008182"
        },
        {
            "displayName": "Dato for indlæggelse",
            "displayValue": "28/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9320"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/10/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20066-95"
        },
        {
            "displayName": "Stikord",
            "displayValue": "P-43-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}