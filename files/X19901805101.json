{
    "id": 36357,
    "title": "Bindende forhåndsbesked. Opkrævning af indkomst- og formueskat for personer m.v. og den dansk-tyske dobbeltbeskatningsoverenskomst (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18051 af 16/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bindende forhåndsbesked. Skatteyder flyttede til Tyskland for at drive  \r\n\r\n selvstændig virksomhed, medens hustruen blev boende i familiens bolig i  \r\n\r\n Danmark. Fuld skattepligt til Danmark opretholdt </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Opkrævning af indkomst-  \r\n\r\n og formueskat for personer m.v. og den dansk-tyske  \r\n\r\n dobbeltbeskatningsoverenskomst (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om bindende forhåndsbesked om følgende: </P>  \r\n\r\n<P>Vil skatteyder ved fraflytning til Tyskland, forårsaget af arbejdsmæssige  \r\n\r\n grunde, blive anset for bosat der, sammenholdt med, at den hidtidige bolig i  \r\n\r\n Danmark opretholdes og beboes af hustruen. </P>  \r\n\r\n<P>Sagens omstændigheder var følgende: </P>  \r\n\r\n<P>Spørgeren og hans hustru er begge tyske statsborgere og har siden 1983  \r\n\r\n været bosat i Danmark. Spørgeren har drevet forretning som  \r\n\r\n virksomhedskonsulent såvel i Tyskland som i Danmark, idet han har haft et  \r\n\r\n kontor i Kiel, medens virksomheden udenfor Tyskland har været drevet gennem  \r\n\r\n et selskab med hjemsted i Danmark, hvor hustruen ligeledes har været ansat.  \r\n\r\n Derudover har spørgeren siddet i forskellige bestyrelser, hvorfra han har  \r\n\r\n oppebåret bestyrelseshonorarer. </P>  \r\n\r\n<P>Spørgerens forretningsmæssige aktiviteter har nu udviklet sig således, at  \r\n\r\n den overvejende del af virksomheden drives i Tyskland. Denne udvikling  \r\n\r\n forventes fortsat, ikke mindst som følge af Tysklands genforening. </P>  \r\n\r\n<P>Spørgeren påtænker derfor nu at flytte til Hamburg og bosætte sig der i en  \r\n\r\n lejlighed, som han ejer, men som hidtil har været udlejet. Selv om han  \r\n\r\n således vil koncentrere sig om virksomheden i Hamburg vil han fortsat være  \r\n\r\n ansat i det danske selskab, hvor hustruen tiltræder som direktør, ligesom hun  \r\n\r\n bliver boende i den hidtidige bolig i Danmark. </P>  \r\n\r\n<P>Hustruen vil aflægge kortere eller længere besøg hos spørgeren i Hamburg,  \r\n\r\n men vil tilbringe hovedparten af sin tid på bopælen i Danmark. </P>  \r\n\r\n<P>Omvendt vil spørgeren tilbringe hovedparten af sin tid i Hamburg, medens  \r\n\r\n han vil opholde sig på den hidtidige bopæl i Danmark i forbindelse med  \r\n\r\n week-ends og feriebesøg. </P>  \r\n\r\n<P>På dette grundlag er spørgerens advokat af den opfattelse, at da hans  \r\n\r\n klient er tysk statsborger, har bopæl i Tyskland og driver virksomhed der, må  \r\n\r\n han anses for at have sine stærkeste personlige og økonomiske forbindelser i  \r\n\r\n Tyskland. </P>  \r\n\r\n<P>Ligningsrådet svarede følgende: </P>  \r\n\r\n<P>Ligningsrådet skal hertil bemærke, at under hensyn til, at spørgeren  \r\n\r\n fortsat har rådighed over den hidtige bolig i Danmark, der beboes af  \r\n\r\n hustruen, vil den fulde skattepligt til Danmark fortsætte, jf.  \r\n\r\n kildeskattelovens § 1, stk. 1, nr. 1. Der er herved endvidere lagt vægt på,  \r\n\r\n at spørgerens flytning ikke er forårsaget af samlivsophævelse ligesom  \r\n\r\n afstanden mellem Hamburg og bopælen i Danmark muliggør jævnlige besøg på  \r\n\r\n denne bopæl. Ligningsrådet skal i den forbindelse bemærke, at de præmisser,  \r\n\r\n der er lagt til grund i Østre Landsrets dom af 28. maj 1986, jf.  \r\n\r\n &#187;skat&#171;, 1986, nr. 6, side 389 ff., ikke fuldt ud svarer til  \r\n\r\n forholdene i den nu foreliggende sag. I nævnte dom var det således oplyst, at  \r\n\r\n den i Danmark tilbageværende ægtefælles ophold alene ville være midlertidigt  \r\n\r\n ligesom der ikke var tale om, at den fraflyttede ægtefælle fortsat skulle  \r\n\r\n være ansat i et dansk selskab. </P>  \r\n\r\n<P>Såfremt spørgeren ligeledes måtte blive anset for fuldt skattepligtig i  \r\n\r\n Tyskland, er Ligningsrådet af den opfattelse, at den herved påståede  \r\n\r\n dobbeltdomicilsituation vil skulle løses til fordel for Danmark, jf. den  \r\n\r\n dansk/tyske dobbeltbeskatningsoverenskomst artikel 2, stk. 2 b, aa. Til  \r\n\r\n støtte herfor henvises til, at udgangspunktet for det fælles familieliv  \r\n\r\n fortrinsvis vil være den hidtidige bopæl i Danmark ligesom spørgeren bevarer  \r\n\r\n en vis erhvervsmæssig tilknytning til Danmark. </P>  \r\n\r\n<P>Det skal dog tilføjes, at den endelige løsning af en eventuel  \r\n\r\n dobbeltdomicilsituation i sidste instans vil finde sted ved en forhandling  \r\n\r\n mellem de kompetente myndigheder i de to lande, det vil for Danmarks  \r\n\r\n vedkommende sige Told- og Skattestyrelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i skat nr. 12, 1990. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19901805101"
        },
        {
            "displayName": "Entydig dokumentidentifikation",
            "displayValue": "CA004292"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18051"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "16/10/1990"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "T &amp; S 340-486-"
        },
        {
            "displayName": "Stikord",
            "displayValue": "DANMARK/TYSKLAND."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}