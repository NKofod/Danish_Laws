{
    "id": 166581,
    "title": "Ankestyrelsens principafgørelse 81-14 om sygedagpenge - § 56-aftale - aktuelle arbejdsopgaver",
    "documentTypeId": "240",
    "isSagsforlobPeriodValid": true,
    "shortName": "KEN nr 10298 af 09/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 81-14 om sygedagpenge - § 56-aftale - aktuelle arbejdsopgaver</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Lønmodtagerens fraværsrisiko skal vurderes i forhold til det aktuelle arbejde i forbindelse med godkendelse af en § 56-aftale. Hvis arbejdsgiveren har mulighed for at sætte lønmodtageren til andet arbejde, som ikke hindres af sygdommen, er lønmodtageren ikke uarbejdsdygtig.</p>\r\n   <p class=\"TekstGenerel\">Kommunen kan ikke afslå at godkende en § 56-aftale under henvisning til, at lønmodtageren vil have en mindre fraværsrisiko, hvis vedkommende skifter arbejdsopgaver, når der på arbejdspladsen ikke er tilstrækkelige andre arbejdsopgaver.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om sygedagpenge - lovbekendtgørelse nr. 833 af 27. juni 2014, - § 56 stk. 2, nr. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalg har behandlet sagen principielt for at afklare, om vurderingen af lønmodtagerens fraværsrisiko skal ske i forhold til borgerens aktuelle arbejdsopgaver, eller om kommunen kan lægge vægt på, at fraværet kan mindskes, hvis lønmodtageren ændrer sine arbejdsopgaver.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om sygedagpenge § 56 fastslår, at en arbejdsgiver ved aftale med en lønmodtager kan opnå ret til refusion svarende til de sygedagpenge, som lønmodtageren har ret til fra arbejdsgiveren i de første 30 kalenderdage af sygefraværet. Det er en forudsætning for godkendelse af aftalen, at lønmodtagerens sygefravær er væsentligt forøget på grund af en langvarig eller kronisk lidelse.</p>\r\n<p>Det fremgår af pkt. 56.2 i vejledningen om sygedagpenge, at der ved vurderingen af fraværsrisikoen må tages hensyn til arbejdets karakter. Det kan derfor forekomme, at en § 56-aftale kan godkendes i relation til et arbejdsforhold, men må afvises i et andet.</p>\r\n<p>Det fremgår af pkt. 7.2.1 i samme vejledning, at lønmodtageren ikke længere anses for uarbejdsdygtig, hvis arbejdsgiveren har mulighed for at sætte den sygemeldte til andet arbejde, som vedkommende kan bestride og som ikke hindres af sygdommen.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">225-09: </span>Ved vurderingen af, at en arbejdsgiver ikke havde ret til at indgå en § 56-aftale, blev der lagt vægt på, at lønmodtagerens arbejde blev beskrevet som fysisk let.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet principiel afgørelse i forbindelse med din klage over afslag på godkendelse af § 56-aftale.</p>\r\n<p>Resultatet er:</p>\r\n<p>• Vi ændrer kommunens afgørelse</p>\r\n<p>Det betyder, at du har ret til at indgå en § 56-aftale med din arbejdsgiver.</p>\r\n<p>Kommunen vil kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at du lider af en kronisk lidelse, og at denne lidelse skønnes at medføre mindst 10 fraværsdage inden for et år i dit nuværende arbejde.</p>\r\n<p>Vi har lagt vægt på, at du har slidgigt i lænderyggen og læsion af nerve til højre skulder, og at egen læge vurderer lidelsen til at være kronisk. Endvidere skønner egen læge, at dine lidelser medfører en væsentlig forøget fraværsrisiko.</p>\r\n<p>Vi har samtidig lagt vægt på, at du ifølge opgørelsen af fraværsdage har haft mindst 10 sygedage inden for det sidste år inden ansøgning om en § 56-aftale.</p>\r\n<p>Endelig har vi lagt vægt på, at dine smerter forværres ved tungere fysisk arbejde, og at du ikke kan undgå denne type belastninger i dit arbejde, fordi der kun er få ansatte til at deles om opgaverne.</p>\r\n<p>Kommunen henviser i sin begrundelse for afslaget til, at du vil kunne udføre ikke-rygbelastende arbejde. Vi finder, at fraværsrisikoen skal vurderes i forhold til dine aktuelle arbejdsopgaver, fordi der på arbejdspladsen ikke var mulighed for at undgå rygbelastende arbejdsopgaver. Det er uden betydning for afgørelsen, om du kunne opnå færre sygedage ved at skifte arbejdsplads.</p>\r\n<p>Efter reglerne kan en arbejdsgiver ved aftale med en lønmodtager opnå ret til at få refusion fra kommunen med et beløb, der svarer til de sygedagpenge, som lønmodtageren har ret til fra arbejdsgiveren i de første 30 kalenderdage af sygefraværet.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>• De oplysninger der forelå, da kommunen traf afgørelse i sagen</p>\r\n<p>• Kommunens afgørelse af 12. april 2013</p>\r\n<p>• Klagen af 2. maj 2013 til Ankestyrelsens Beskæftigelsesudvalg</p>\r\n<p>• Kommunens genvurdering af 17. maj 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2014"
        },
        {
            "displayName": "Accession",
            "displayValue": "W20141029825"
        },
        {
            "displayName": "Entydig dokumentidentifikation",
            "displayValue": "CF000686"
        },
        {
            "displayName": "Dato for indlæggelse",
            "displayValue": "10/12/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10298"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/12/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-3320-08827"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}