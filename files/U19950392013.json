{
    "id": 39864,
    "title": "Bod 2.2.2. Organisationsfjendtlig virksomhed. Afskedigelse af en chauffør var ikke en organisationsfjendtlig handling(* 1)(* 2) Landsorganisationen i Danmark for Specialarbejderforbundet i Danmark (konsulent Evelyn Jørgensen) mod Dansk    Arbejdsgiverforening for Rutebilejernes Arbejdsgiverforening for Rutebilselskabet Haderslev A/S (arbejdsretskonsulent Birgitte Kølving). Dommere: Peter Andersen, Henrik Marstrand Dahl, Arnold Hansen, Thorkild E. Jensen, Kardel (retsformand), Henrik Lind og Erik Ross Pedersen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3920 af 11/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et rutebilselskab var indklaget for Arbejdsretten for brud på § 1 i  \r\n\r\n Hovedaftalen mellem LO og DA ved at have afskediget en chauffør. </I> </P>  \r\n\r\n<P> <I>Afskedigelsen var blevet skriftligt begrundet med, at kolleger havde  \r\n\r\n meddelt ledelsen, at han var ansvarlig for uro på arbejdspladsen, og at  \r\n\r\n kollegerne havde anmodet selskabets ledelse om at fritage ham for arbejde i  \r\n\r\n selskabet. Tillidsmanden afgav efter afskedigelsen en erklæring, hvorefter  \r\n\r\n chaufføren havde fremsat trusler og udtalelser såvel direkte over for de  \r\n\r\n øvrige chauffører som ved opslag i chaufførstuen, og hvorefter baggrunden for  \r\n\r\n chaufførernes indstilling om afskedigelse af chaufføren var, at en del  \r\n\r\n chauffører ville blokere garageanlæggene som protest mod ham. Denne blokade  \r\n\r\n fik tillidsmanden afværget mod til gengæld at søge en anden løsning på de  \r\n\r\n interne stridigheder. Tillidsmanden vedstod sin erklæring i Arbejdsretten.  \r\n\r\n For Arbejdsretten gjorde klagerne gældende, at chaufføren ikke ville være  \r\n\r\n blevet afskediget, hvis han blot havde passet sit arbejde. Han havde gentagne  \r\n\r\n gange påtalt forholdene omkring hviletid, og det har vist sig, at han fik  \r\n\r\n ret, såvel i relation til arbejdsmiljøregler som i relation til  \r\n\r\n overenskomsten mellem parterne. Bevisbyrden for, at der ikke forelå en  \r\n\r\n organisationsfjendtlig aktion måtte påhvile de indklagede. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.2.2. Organisationsfjendtlig virksomhed.  \r\n\r\n Afskedigelse af en chauffør var ikke en organisationsfjendtlig handling(*  \r\n\r\n 1)(* 2) Landsorganisationen i Danmark for Specialarbejderforbundet i Danmark  \r\n\r\n (konsulent Evelyn Jørgensen) mod Dansk Arbejdsgiverforening for  \r\n\r\n Rutebilejernes Arbejdsgiverforening for Rutebilselskabet Haderslev A/S  \r\n\r\n (arbejdsretskonsulent Birgitte Kølving). Dommere: Peter Andersen, Henrik  \r\n\r\n Marstrand Dahl, Arnold Hansen, Thorkild E. Jensen, Kardel (retsformand),  \r\n\r\n Henrik Lind og Erik Ross Pedersen. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsretten fandt, at der efter tillidsmandens erklæring ikke var  \r\n\r\n grundlag for at antage, at afskedigelsen var en organisationsfjendtlig  \r\n\r\n handling, hvorfor rutebilselskabet blev frifundet. </P>  \r\n\r\n<P>Under denne arbejdsretssag har klagerne, Landsorganisationen i Danmark for  \r\n\r\n Specialarbejderforbundet i Danmark, nedlagt påstand om, at indklagede  \r\n\r\n Rutebilselskabet Haderslev A/S ved afskedigelse af chauffør Egon Nowak har  \r\n\r\n begået brud på § 1 i Hovedaftalen mellem Landsorganisationen i Danmark og  \r\n\r\n Dansk Arbejdsgiverforening og derfor bør betale en efter rettens skøn fastsat  \r\n\r\n bod til Specialarbejderforbundet i Danmark. </P>  \r\n\r\n<P>De Indklagede, Dansk Arbejdsgiverforening for Rutebilejernes  \r\n\r\n Arbejdsgiverforening for Rutebilselskabet Haderslev A/S, har påstået  \r\n\r\n frifindelse. </P>  \r\n\r\n<P>Egon Nowak, der havde arbejdet som chauffør i ca. 18 år, heraf de sidste  \r\n\r\n 6-7 år uafbrudt i Rutebilselskabet Haderslev A/S, blev den 6. august 1993  \r\n\r\n afskediget. Afskedigelsesskrivelsen var begrundet i, at &#187;Selskabets  \r\n\r\n Chauffører har ved underskriftindsamling meddelt mig, at du er ansvarlig for  \r\n\r\n den uro, som på det seneste har præget klimaet på arbejdspladsen. Desuden  \r\n\r\n meddeler de, at de ikke kan acceptere, at du ødelægger arbejdspladsen og  \r\n\r\n anbefaler i øvrigt: &#187;For at forhindre yderligere uro skal vi derfor  \r\n\r\n anmode selskabets ledelse om at fritage dig for arbejde i  \r\n\r\n selskabet&#171;&#187;. I forbindelse med afskedigelsen var der indhentet en  \r\n\r\n underskriftsindsamling, som er underskrevet af 25 af de ca. i alt 40  \r\n\r\n beskæftigede chauffører. Det er heri blandt andet anført, at Egon Nowak  \r\n\r\n &#187;.... uden om kollegaer, tillidsmand og ledelse, men støttet af  \r\n\r\n Chaufførernes Fagforening, har sat ondt på alt og alle. Vi kan ikke  \r\n\r\n acceptere, at fagforeningen og chauffør Nowak ødelægger vores gode  \r\n\r\n arbejdsplads&#171;. </P>  \r\n\r\n<P>Den 16. september 1993 afgav den daværende tillidsmand Carsten Kindberg en  \r\n\r\n erklæring. I den pågældende erklæring er det anført, at Egon Nowak skulle  \r\n\r\n have fremsat trusler og udtalelser såvel direkte over for de øvrige  \r\n\r\n chauffører som ved opslag i chaufførstuen. Baggrunden for chaufførernes  \r\n\r\n indstilling om afskedigelse af Egon Nowak var, at en del chauffører ville  \r\n\r\n blokere garageanlæggene som protest mod ham. Denne blokade fik tillidsmanden  \r\n\r\n afværget mod til gengæld at søge en anden løsning på de interne stridigheder.  \r\n\r\n</P>  \r\n\r\n<P>Den 24. september 1993 blev sagen indbragt for Afskedigelsesnævnet af  \r\n\r\n Specialarbejderforbundet i Danmark. Den 19. oktober 1994 meddelte forbundet,  \r\n\r\n at sagen ikke ville blive videreført i Afskedigelsesnævnets regi, da sagen  \r\n\r\n ville blive rejst i Arbejdsretten. Den 4. november 1994 blev der herefter  \r\n\r\n indgivet klageskrift til Arbejdsretten. </P>  \r\n\r\n<P>Baggrunden for sagen er efter det oplyste, at Egon Nowak, der mente, at  \r\n\r\n han havde for lange vagter i strid med arbejdsmiljølovens regler om hviletid,  \r\n\r\n i 1991 fik problemer med smerter blandt andet i hoved, nakke og skuldre. Han  \r\n\r\n rejste spørgsmålet om hviletid først over for sikkerhedsrepræsentanten og  \r\n\r\n tillidsrepræsentanten, senere over for virksomhedens ledelse og endelig over  \r\n\r\n for Specialarbejderforbundet's afdeling i Haderslev. Forbundet anmeldte  \r\n\r\n virksomheden til Arbejdstilsynet for brud på arbejdsmiljølovens  \r\n\r\n hviletidsbestemmelser. </P>  \r\n\r\n<P>Vedrørende Arbejdstilsynets behandling af sagen er der fremlagt en del  \r\n\r\n bilag, herunder referatark dateret den 18. juni 1991 i anledning af en  \r\n\r\n henvendelse fra souschefen i rutebilselskabet, Søren Olesen, en henvendelse  \r\n\r\n af 26. august 1992 fra en &#187;anonym forbruger&#171; og en henvendelse af  \r\n\r\n 20. november 1992 fra en anonym chauffør. Endvidere er der fremlagt et  \r\n\r\n mødereferat vedrørende et møde den 19. januar 1993 i Arbejdstilsynet blandt  \r\n\r\n andet med en repræsentant fra Chaufførernes Fagforening i Haderslev. Anonymt  \r\n\r\n deltog Egon Nowak. </P>  \r\n\r\n<P>Det er under sagen oplyst, at Arbejdstilsynet i juli 1993 traf afgørelse  \r\n\r\n om hviletidsbestemmelserne, der i et vist omfang skulle være overtrådt. </P>  \r\n\r\n<P>Spørgsmålet om, hvorvidt hviletidsbestemmelserne blev administreret i  \r\n\r\n strid med overenskomsten er også behandlet i den pågældende periode, idet  \r\n\r\n Specialarbejderforbundet i Danmark indgav klage til Arbejdsretten, jf.  \r\n\r\n sagerne 93.055, 93.056 og 93.226. Spørgsmålet om overholdelse af  \r\n\r\n hviletidsbestemmelserne, herunder spørgsmålet om anvendelse af 4 dages uge,  \r\n\r\n blev henvist til faglig voldgift. Den faglige voldgiftsafgørelse gav efter  \r\n\r\n det oplyste klagerne medhold, og den 8. februar 1995 blev der indgået et  \r\n\r\n forlig om betaling af bod i denne anledning. </P>  \r\n\r\n<P>Der er afgivet forklaring af Egon Nowak, afdelingsformand i  \r\n\r\n Specialarbejderforbundet's Haderslevafdeling Rolf Thagesen, tidligere  \r\n\r\n tillidsmand Carsten Kindberg, direktør Finn Mikkelsen og tidligere souschef,  \r\n\r\n nu direktør Søren Olesen. </P>  \r\n\r\n<P>Egon Nowak har forklaret, at han i sommeren 1991 efter et chaufførmøde,  \r\n\r\n hvor hviletidsbestemmelserne blev diskuteret, rettede henvendelse til  \r\n\r\n Arbejdstilsynet. I chaufførmødet var der flertal for at fortsætte som hidtil.  \r\n\r\n Han følte selv, at han havde for lange vagter. Også i 1992 kom spørgsmålet  \r\n\r\n op. Han rettede henvendelse til såvel tillidsrepræsentanten som  \r\n\r\n sikkerhedsrepræsentanten, der oplyste ham om, at flertallet stadig havde  \r\n\r\n samme holdning. Det var hans indtryk, at ingen ville gøre noget ved sagen. I  \r\n\r\n 1993 gik han derfor til den stedlige afdeling af Specialarbejderforbundet,  \r\n\r\n der rejste sagen over for Arbejdstilsynet. Vedrørende tillidsmandens  \r\n\r\n erklæring af 16. september 1993 har Egon Nowak forklaret, at det er rigtigt,  \r\n\r\n at han, der var utilfreds med, at han ikke fik en bestemt vagt, satte  \r\n\r\n forskellige opslag op på opslagstavlen, og at hans ordvalg her ikke var  \r\n\r\n særlig velvalgt. Efter Arbejdstilsynets afgørelse i begyndelsen af juli 1993  \r\n\r\n var stemningen sådan, at han måtte lade sig sygemelde 3 uger. Inden  \r\n\r\n afskedigelsen var der ingen, der informerede ham om, at der skulle være  \r\n\r\n problemer på arbejdspladsen. </P>  \r\n\r\n<P>Rolf Thagesen har forklaret, at der i forbindelse med nærværende sag var  \r\n\r\n et betydeligt antal udmeldelser fra Specialarbejderforbundet, i alt 17 til  \r\n\r\n 19. </P>  \r\n\r\n<P>Carsten Kindberg har vedstået sin erklæring af 16. september 1993. Der var  \r\n\r\n &#187;gnidder i krogene&#171;, og et af de opslag, som Egon Nowak anbragte på  \r\n\r\n rutebilstationen, hvor også DSB chauffører kunne læse det, indeholdt  \r\n\r\n bemærkninger om &#187;rådne fisk&#171;. </P>  \r\n\r\n<P>Finn Mikkelsen har forklaret, at han var direktør i det indklagede selskab  \r\n\r\n i perioden fra 1986 til 1994. I 1991 rejste selskabet ved Søren Olesen  \r\n\r\n spørgsmålet om hviletid over for Arbejdstilsynet, men fik ikke noget svar.  \r\n\r\n Vagtplanerne blev løbende sendt til Specialarbejderforbundets afdeling, og  \r\n\r\n der kom ingen indsigelse. Da han erfarede, at der havde været en  \r\n\r\n underskriftsindsamling, og at der var tale om blokadetrussel mod selskabet,  \r\n\r\n fandt han ingen anden udvej end at afskedige Egon Nowak. </P>  \r\n\r\n<P>Søren Olesen, der i den pågældende periode var souschef i selskabet, har  \r\n\r\n forklaret, at han i forbindelse med det pågældende chaufførmøde i 1991  \r\n\r\n rettede henvendelse til Arbejdstilsynet, der imidlertid ikke var i stand til  \r\n\r\n at give en sikker fortolkning. Han erindrede også et opslag fra Egon Nowak,  \r\n\r\n der indeholdt bemærkninger om &#187;rådne fisk&#171;. </P>  \r\n\r\n<P>Klagerne har anført, at det er givet, at Egon Nowak ikke ville være blevet  \r\n\r\n afskediget, hvis han blot havde passet sit arbejde. Efter klagernes  \r\n\r\n opfattelse må bevisbyrden for, at der ikke foreligger en  \r\n\r\n organisationsfjendtlig aktion derfor påhvile de indklagede. Egon Nowak har  \r\n\r\n gentagne gange påtalt forholdene omkring hviletid, og det har vist sig, at  \r\n\r\n han fik ret, såvel i relation til arbejdsmiljøregler som i relation til  \r\n\r\n overenskomsten mellem parterne. Afskedigelsen må tages som en manifestation  \r\n\r\n af, at virksomheden accepterede, at han skulle fyres på grund af sin faglige  \r\n\r\n virksomhed. Man har ikke forsøgt nogen alternativ løsning, idet man ikke  \r\n\r\n fandt anledning til at drøfte spørgsmålet med ham inden afskedigelsen. </P>  \r\n\r\n<P>De indklagede har afvist, at der skulle foreligge en  \r\n\r\n organisationsfjendtlig handling som omhandlet i Hovedaftalens § 1. I øvrigt  \r\n\r\n har klagerne udvist en sådan passivitet, at man allerede af den grund bør  \r\n\r\n statuere frifindelse. </P>  \r\n\r\n<P>ARBEJDSRETTEN SKAL UDTALE </P>  \r\n\r\n<P>Efter den af tillidsmand Carsten Kindberg i retten vedståede erklæring af  \r\n\r\n 16. september 1993 er der ikke grundlag for at antage, at afskedigelsen af  \r\n\r\n Egon Nowak er en organisationsfjendtlig handling som omhandlet i  \r\n\r\n Hovedaftalens § 1, punkt 2. </P>  \r\n\r\n<P>Som følger heraf frifindes de indklagede. </P>  \r\n\r\n<P>Thi kenden for ret </P>  \r\n\r\n<P>De indklagede, Dansk Arbejdsgiverforening for Rutebilejernes  \r\n\r\n Arbejdsgiverforening for Rutebilselskabet Haderslev A/S frifindes. </P>  \r\n\r\n<P>I sagsomkostninger til Arbejdsretten skal Landsorganisationen i Danmark  \r\n\r\n betale 2.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) (Ingen henvisninger) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1995, side 107"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19950392013"
        },
        {
            "displayName": "Entydig dokumentidentifikation",
            "displayValue": "CA007799"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3920"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "11/10/1995"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "94.421"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}