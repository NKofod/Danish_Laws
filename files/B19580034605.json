{
    "id": 61163,
    "title": "Bekendtgørelse om investeringsfonds. ",
    "documentTypeId": "60",
    "isSagsforlobPeriodValid": false,
    "shortName": "BEK nr 346 af 18/12/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om investeringsfonds. </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til den finansministeren i lov om investeringsfonds, jfr.  \r\n\r\n lovbekendtgørelse nr. 340 af 10. december 1958 givne bemyndigelse fastsættes  \r\n\r\n herved følgende regler for anvendelsen af den nævnte lov: </P>  \r\n\r\n<P>I. </P>  \r\n\r\n<P>For skattepligtige, der fører et regnskab, som efter skattemyndighedernes  \r\n\r\n skøn kan danne grundlag for skatteansættelsen, jfr. lovbekendtgørelsens § 5,  \r\n\r\n er det en betingelse for at foretage skattefri henlæggelser til  \r\n\r\n investeringsfonds, at regnskaberne er affattet på en sådan måde, at det af  \r\n\r\n disse umiddelbart fremgår, hvorledes de ved indkomstopgørelsen fratrukne  \r\n\r\n henlæggelsesbeløb er beregnet, eller at oplysning herom gives i tilslutning  \r\n\r\n til regnskabet i et særligt bilag til selvangivelsen. Foretagne  \r\n\r\n investeringsfondshenlæggelser skal i det omfang, de ikke er benyttet eller  \r\n\r\n frigivet, opføres som en særlig passivpost i status; denne post skal betegnes  \r\n\r\n &quot;henlæggelse til investeringsfonds&quot;, ligesom det skal fremgå,  \r\n\r\n hvorledes posten fordeler sig på de enkelte henlæggelsesår (ved  \r\n\r\n henlæggelsesår forstås det indkomstår, i hvilket en  \r\n\r\n investeringsfondshenlæggelse er bragt til fradrag). Da foretagne henlæggelser  \r\n\r\n til investeringsfonds i henhold til lovbekendtgørelsens § 16, stk. 1, ikke  \r\n\r\n kan fradrages ved opgørelsen af den skattepligtige formue, skal der ved  \r\n\r\n opgørelsen af denne tillægges et beløb svarende til de som passiv opførte  \r\n\r\n investeringsfondshenlæggelser. </P>  \r\n\r\n<P>For andre skattepligtige end de i foranstående stykke omhandlede er det en  \r\n\r\n betingelse for foretagelsen af skattefri henlæggelser til investeringsfonds,  \r\n\r\n at der i et særligt skema, der skal vedlægges selvangivelsen, gives oplysning  \r\n\r\n om beregningen af henlæggelsen for det pågældende henlæggelsesår. Såfremt den  \r\n\r\n skattepligtige for tidligere henlæggelsesår har foretaget henlæggelser, der  \r\n\r\n ikke er benyttet eller frigivet, skal der endvidere gives oplysning om  \r\n\r\n størrelsen af disse henlæggelsesbeløb samt om, hvorledes de fordeler sig på  \r\n\r\n de enkelte henlæggelsesår. Skemaer til dette brug kan fås udleveret ved  \r\n\r\n henvendelse til statens ligningsdirektorat eller vedkommende  \r\n\r\n skatterådsformand, i Københavns, Frederiksberg og Gentofte kommuner tillige  \r\n\r\n ved henvendelse til vedkommende skattedirektorat. </P>  \r\n\r\n<P>II. </P>  \r\n\r\n<P>Ifølge lovbekendtgørelsens § 5 er det en betingelse for at opnå fradrag i  \r\n\r\n den skattepligtige indkomst for henlæggelse til investeringsfond, at der på  \r\n\r\n spærret konto i en dansk bank eller sparekasse indsættes et beløb lig den  \r\n\r\n foretagne henlæggelse, for skattepligtige, der fører et regnskab, som efter  \r\n\r\n skattemyndighedernes skøn kan danne grundlag for skatteansættelsen, dog kun  \r\n\r\n 50 pct. af henlæggelsen. </P>  \r\n\r\n<P>Den spærrede konto skal i henhold til lovbekendtgørelsens § 5, stk. 2,  \r\n\r\n betegnes &quot;konto for investeringsfond&quot; og skal bære påtegning om den  \r\n\r\n skattepligtiges navn og adresse, om den skattepligtiges regnskabsår og om  \r\n\r\n henlæggelsesåret. Endvidere skal datoen for indskuddets foretagelse fremgå af  \r\n\r\n kontoen. Tilhører virksomheden en med den skattepligtige sambeskattet person,  \r\n\r\n kan kontoen oprettes på dennes navn, men skal tillige indeholde oplysning om  \r\n\r\n den skattepligtiges navn og adresse. </P>  \r\n\r\n<P>En konto for investeringsfond må alene omfatte indskud foretagne i henhold  \r\n\r\n til lovbekendtgørelse om investeringsfonds. Samme konto kan omfatte indskud  \r\n\r\n vedrørende forskellige henlæggelsesår, når det klart fremgår, hvilke  \r\n\r\n henlæggelsesår indskuddene vedrører. En i henhold til lovbekendtgørelsens §  \r\n\r\n 5, stk. 2, 2. pkt., oprettet særlig konto for en med en skattepligtig  \r\n\r\n sambeskattet person må alene omfatte indskud vedrørende denne persons  \r\n\r\n virksomhed. </P>  \r\n\r\n<P>Indskud på spærret konto kan foretages efter udløbet af vedkommende  \r\n\r\n henlæggelsesår og skal være foretaget inden udløbet af fristen for indgivelse  \r\n\r\n af selvangivelse for henlæggelsesåret. </P>  \r\n\r\n<P>Ved indskud på konto for investeringsfond skal der udfyldes en særlig  \r\n\r\n blanket - &quot;attest for indskud på konto for investeringsfond&quot; - med  \r\n\r\n oplysning om den skattepligtiges navn og adresse, den skattepligtiges  \r\n\r\n regnskabsår, henlæggelsesåret, størrelsen af indskuddet og datoen for  \r\n\r\n indskuddets foretagelse. Foretages indskuddet på en konto oprettet på en med  \r\n\r\n den skattepligtige sambeskattet persons navn, skal blanketten tillige  \r\n\r\n indeholde oplysning om denne persons navn og adresse. Banken (sparekassen)  \r\n\r\n skal ved påtegning på blanketten attestere størrelsen af det foretagne  \r\n\r\n indskud og datoen herfor, samt at de af den skattepligtige iøvrigt meddelte  \r\n\r\n oplysninger er i overensstemmelse med de kontoen påførte oplysninger. Den  \r\n\r\n udfyldte og attesterede blanket skal af den skattepligtige vedlægges  \r\n\r\n selvangivelsen for det indkomstår, for hvilket der begæres fradrag for  \r\n\r\n henlæggelse til investeringsfond. Blanketter til dette brug vil kunne  \r\n\r\n erholdes i bankerne og sparekasserne. </P>  \r\n\r\n<P>III. </P>  \r\n\r\n<P>De på konti for investeringsfonds i banker og sparekasser foretagne  \r\n\r\n indskud forrentes af pengeinstitutterne efter de af disse herom fastsatte  \r\n\r\n regler. Påløbne renter kan hæves i overensstemmelse med pengeinstitutternes  \r\n\r\n bestemmelser herom. </P>  \r\n\r\n<P>IV. </P>  \r\n\r\n<P>Indskud på konti for investeringsfonds må kun udbetales af vedkommende  \r\n\r\n pengeinstitut efter nærmere anvisning fra et amtsligningsinspektorat eller  \r\n\r\n skattedirektoraterne for Københavns, Frederiksberg eller Gentofte kommuner.  \r\n\r\n</P>  \r\n\r\n<P>V. </P>  \r\n\r\n<P>Når en skattepligtig ønsker helt eller delvis at anvende en henlæggelse  \r\n\r\n til investeringsfond, skal der indgives anmeldelse herom til det  \r\n\r\n amtsligningsinspektorat, inden for hvis område den skattepligtige på det  \r\n\r\n pågældende tidspunkt har bopæl eller hjemsted. For så vidt angår  \r\n\r\n skattepligtige i Københavns, Frederiksberg og Gentofte kommuner skal  \r\n\r\n anmeldelsen indgives til vedkommende skattedirektorat. Af anmeldelsen skal  \r\n\r\n fremgå: 1) størrelsen af det henlæggelsesbeløb, der ønskes frigivet til  \r\n\r\n forlods afskrivning, 2) hvilket henlæggelsesår beløbet vedrører, 3)  \r\n\r\n størrelsen af det til henlæggelsesbeløbet svarende indskudsbeløb på konto for  \r\n\r\n investeringsfond, 4) på hvilket driftsmiddel der ønskes forlods afskrivning,  \r\n\r\n 5) driftsmidlets anskaffelsessum og 6) tidspunktet for driftsmidlets levering  \r\n\r\n (for bygningers og installationers vedkommende tidspunktet for erhvervelsen  \r\n\r\n eller fuldførelsen). Der skal vedlægges dokumentation for de under punkterne  \r\n\r\n 4)-6) omhandlede oplysninger; for så vidt angår maskiner, inventar og  \r\n\r\n lignende driftsmidler samt skibe kan som dokumentation anvendes kvittering,  \r\n\r\n regning, kontrakt eller erklæring fra leverandør eller værft, og for så vidt  \r\n\r\n angår bygninger og installationer i bygninger skøde, attest fra arkitekt,  \r\n\r\n entreprenør eller håndværksmester m.v. </P>  \r\n\r\n<P>Amtsligningsinspektoraterne (skattedirektoraterne) giver de skattepligtige  \r\n\r\n underretning om frigivelser af investeringsfondshenlæggelser. Samtidig giver  \r\n\r\n de på særlig blanket - &quot;udbetalingstilladelse for indskud på konto for  \r\n\r\n investeringsfond&quot; - vedkommende pengeinstitut meddelelse om, hvilket  \r\n\r\n indskudsbeløb der fra konto for investeringsfond skal udbetales til den  \r\n\r\n skattepligtige. </P>  \r\n\r\n<P>VI. </P>  \r\n\r\n<P>Bankerne og sparekasserne skal, når de modtager meddelelse fra  \r\n\r\n amtsligningsinspektoraterne (skattedirektoraterne) om frigivelse af beløb  \r\n\r\n indbetalt på konti for investeringsfonds, straks ved modtagelsen af  \r\n\r\n meddelelsen udbetale det frigivne beløb. </P>  \r\n\r\n<P>VII. </P>  \r\n\r\n<P>Anmodning om frigivelse af indestående på konti for investeringsfonds i de  \r\n\r\n i lovbekendtgørelsens §§ 9 og 10 omhandlede tilfælde vil være at indgive til  \r\n\r\n vedkommende amtsligningsinspektorat eller skattedirektorat. Disse myndigheder  \r\n\r\n foranlediger indkomstbeskatning gennemført i henhold til de nævnte  \r\n\r\n lovbestemmelser og frigiver eventuelle overskydende beløb på konto for  \r\n\r\n investeringsfond. </P>  \r\n\r\n<P>VIII. </P>  \r\n\r\n<P>I tilfælde, hvor der sker frigivelse af indskud på konti for  \r\n\r\n investeringsfonds i medfør af lovbekendtgørelsens §§ 9-11, og vedkommende  \r\n\r\n amtsligningsinspektorat eller skattedirektorat anmoder pengeinstituttet om at  \r\n\r\n foretage udbetaling fra en konto for investeringsfond til en  \r\n\r\n skatteoppebørselsmyndighed, skal pengeinstituttet være pligtig at foretage  \r\n\r\n denne udbetaling. Med hensyn til udbetaling til den skattepligtige af et  \r\n\r\n eventuelt overskydende beløb (lovbekendtgørelsens §§ 9 og 10) finder de foran  \r\n\r\n under afsnit VI anførte regler tilsvarende anvendelse. </P>  \r\n\r\n<P>IX. </P>  \r\n\r\n<P>Banker og sparekasser er pligtige til uden betaling på begæring af  \r\n\r\n amtsligningsinspektoraterne og skattedirektoraterne for Københavns,  \r\n\r\n Frederiksberg og Gentofte kommuner at meddele disse udskrift af konti for  \r\n\r\n investeringsfonds. </P>  \r\n\r\n<P>X. </P>  \r\n\r\n<P>De foran givne regler finder anvendelse på henlæggelser til  \r\n\r\n investeringsfonds, for hvilke indskud på spærret konto i bank eller  \r\n\r\n sparekasse i henhold til lovbekendtgørelsens § 5 er foretaget den 1. januar  \r\n\r\n 1959 eller senere, samt tillige fra nævnte dato på henlæggelser til  \r\n\r\n investeringsfonds, for hvilke indskud på spærret konto er foretaget  \r\n\r\n tidligere. </P>  \r\n\r\n<P>Indtil 1. januar 1959 gælder bestemmelserne i finansministeriets  \r\n\r\n bekendtgørelse af 10. januar 1958 om investeringsfonds. </P>  \r\n\r\n<P>XI. </P>  \r\n\r\n<P>De i Danmarks Nationalbank pr. 1. januar 1959 på særlig konto indestående  \r\n\r\n beløb, der hidrører fra indbetalinger fra spærrede konti i henhold til  \r\n\r\n lovbekendtgørelsens § 5, skal tilbagebetales til de pengeinstitutter, der har  \r\n\r\n foretaget indbetalingen, med tillæg af 2 pct. simpel årlig rente fra  \r\n\r\n tidspunkterne for de enkelte indskuds indbetaling til vedkommende  \r\n\r\n pengeinstitut og til og med 1. januar 1959. </P>  \r\n\r\n<P>Tilbagebetalingen fra Danmarks Nationalbank finder sted pr. 1. januar 1959  \r\n\r\n og foregår på grundlag af mellemregningsbilag omfattende den samlede  \r\n\r\n tilbagebetaling til de enkelte pengeinstitutter. Mellemregningsbilagene skal  \r\n\r\n være ledsaget af særskilte specifikationer af mellemregningsbilagenes beløb.  \r\n\r\n Specifikationerne skal for hver enkelt af tilbagebetalingen omfattet konto  \r\n\r\n for investeringsfond i vedkommende pengeinstitut indeholde oplysning om 1)  \r\n\r\n kontoens nummer, 2) datoen for indskuddet i pengeinstituttet, 3)  \r\n\r\n indskudsbeløbet, 4) beregnet rentebeløb som ovenfor anført og 5) summen af de  \r\n\r\n under 3) og 4) nævnte beløb; endvidere skal fremgå 6) den samlede sum for de  \r\n\r\n af specifikationen omhandlede beløb samt 7, pengeinstituttets reg. nr.  \r\n\r\n Mellemregningsbilagene skal indeholde oplysning om a) det samlede  \r\n\r\n indskudsbeløb, b) det samlede rentebeløb, c) summen af de under a) og b)  \r\n\r\n nævnte beløb og d) pengeinstituttets reg. nr. Pengeinstitutterne fremsender  \r\n\r\n såvel mellemregningsbilag som specifikationer i to eksemplarer til Danmarks  \r\n\r\n Nationalbank. </P>  \r\n\r\n<P>Nationalbanken videresender et eksemplar af mellemregningsbilaget og et  \r\n\r\n eksemplar af specifikationen til finansministeriets statsgældskontor,  \r\n\r\n Christiansborg Slotsplads 1, København K., samt et eksemplar af  \r\n\r\n specifikationen til 1. revisionsdepartement, Kampmannsgade 1, København V.  \r\n\r\n</P>  \r\n\r\n<P>De af Danmarks Nationalbank udbetalte rentebeløb refunderes løbende af  \r\n\r\n statskassen, ved at Nationalbanken debiterer beløbene på finansministeriets  \r\n\r\n løbende konto for regning statsgældskontoret. </P>  \r\n\r\n<P>De til pengeinstitutterne udbetalte renter kan af indskyderne hæves til  \r\n\r\n fri rådighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 18. december  \r\n\r\n 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Kampmann. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1958"
        },
        {
            "displayName": "Accession",
            "displayValue": "B19580034605"
        },
        {
            "displayName": "Entydig dokumentidentifikation",
            "displayValue": "CM020131"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "346"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "18/12/1958"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}