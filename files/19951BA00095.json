{
    "id": 106698,
    "title": "1995 BSF 95   FORSLAG TIL FOLKETINGSBESLUTNING OM OVERFØRSEL AF ADMINISTRATIVE   FUNKTIONER FRA FOLKEKIRKEN M.FL. TIL DE KOMMUNALE FOLKEREGISTRE ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 95 </P>  \r\n\r\n<P></P>  \r\n\r\n<P>Forslag til folketingsbeslutning om overførsel af administrative  \r\n\r\n funktioner fra folkekirken m.fl. til de kommunale folkeregistre </P>  \r\n\r\n<P></P>  \r\n\r\n<P>Fremsat af Bruno Jerup (EL) Bent Hindrup Andersen (EL) </P>  \r\n\r\n<P></P>  \r\n\r\n<P>den 21. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, som </P>  \r\n\r\n<P>overfører de administrative opgaver vedrørende registrering af </P>  \r\n\r\n<P>fødsler og dødsfald fra folkekirken m.fl. til de kommunale </P>  \r\n\r\n<P>folkeregistre. </P>  \r\n\r\n<P> <I>Bemærkninger til forslaget</I>  Sigtet med beslutningsforslaget er at  \r\n\r\n overføre opgaven at føre ministerialbøgerne, de såkaldte kirkebøger, fra  \r\n\r\n folkekirken m.fl. til kommunerne. Efter Enhedslistens opfattelse er førelse  \r\n\r\n af ministerialbøgerne en rent administrativ og verdslig opgave. </P>  \r\n\r\n<P>Historisk blev kirkebøgerne indført i 1645 ved en kongelig forordning med  \r\n\r\n det formål at få et klart billede af befolkningsgrundlaget, som kunne danne  \r\n\r\n grundlag for beskatning. Naturligt nok blev denne opgave pålagt de lokale  \r\n\r\n præster, da de var de eneste repræsentanter for øvrigheden, som man  \r\n\r\n forventede kunne læse og skrive, og som på landsplan udgjorde et  \r\n\r\n sammenhængende og dækkende netværk. Kirkebøgerne havde intet at gøre med  \r\n\r\n kirkelige handlinger i øvrigt. </P>  \r\n\r\n<P>Derfor har vi i dag en dobbeltadministration, hvor borgeren skal henvende  \r\n\r\n sig på kirkekontoret, som derefter skal give besked til folkeregistret. Det  \r\n\r\n eneste sted i landet, hvor denne praksis ikke benyttes, er i Sønderjylland.  \r\n\r\n Med Enhedslistens forslag kan den sønderjyske model udvides til at gælde for  \r\n\r\n hele landet. </P>  \r\n\r\n<P>Det er klart, at den nuværende ordning tillægger folkekirken m.fl. en  \r\n\r\n ganske særlig rolle, som af andre trossamfund kan misforstås som en særlig  \r\n\r\n rettighed. For Enhedslisten er det vigtigt at understrege religionsfriheden.  \r\n\r\n Religioner har stor betydning for mange mennesker i det danske samfund. Men  \r\n\r\n religioner er ikke noget, som staten skal anerkende. Religionerne anerkendes  \r\n\r\n af de medlemmer eller tilhængere, som religionen har, ikke af staten eller af  \r\n\r\n statens repræsentanter. Lister over anerkendte religioner står i  \r\n\r\n virkeligheden i dyb modsætning til religionsfrihed. </P>  \r\n\r\n<P>Det kan ikke undre, at forskellige religiøse grupper og ateister finder  \r\n\r\n det besyndeligt, at en trosretning, som de ikke er tilsluttet eller støtter,  \r\n\r\n har fået denne statsforvaltningsopgave. Det er Enhedslistens hensigt med  \r\n\r\n dette forslag at ændre dette forhold. </P>  \r\n\r\n<P>Beslutningsforslaget er kun et element i en videre proces, der handler om  \r\n\r\n adskillelse af staten og kirken, men en sådan mere vidtrækkende beslutning  \r\n\r\n vil kræve en grundlovsændring. Derfor dette beslutningsforslag, som tager et  \r\n\r\n af elementerne op. </P>  \r\n\r\n<P>Det må forventes, at overgang til en rent kommunal registrering vil øge  \r\n\r\n udgifterne i kommunerne, men samtidig må det også forventes, at folkekirken  \r\n\r\n får en faldende administrationsbyrde. </P>  \r\n\r\n<P>Staten yder i 1996 312,7 mio. kr. til folkekirken ud over kirkeskatterne.  \r\n\r\n Det er Enhedslistens vurdering, at beslutningsforslaget - når bortses fra  \r\n\r\n udgifter til den konkrete flytning - vil kunne gennemføres uden samlede  \r\n\r\n ekstraudgifter for staten. Der vil måske endog være tale om en administrativ  \r\n\r\n besparelse på sigt, når det nye system er indkørt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/09/1996"
        },
        {
            "displayName": "Accession",
            "displayValue": "19951BA00095"
        },
        {
            "displayName": "Entydig dokumentidentifikation",
            "displayValue": "CL000095"
        },
        {
            "displayName": "Dato for førstegangsindlæggelse",
            "displayValue": "09/09/1996"
        },
        {
            "displayName": "Dato for indlæggelse",
            "displayValue": "09/09/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}