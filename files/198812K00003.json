{
    "id": 110250,
    "title": "1988 LSF 3   FORSLAG TIL LOV OM GRØNLANDS CENTRALE LØNANVISNINGS OVERFØRSEL TIL   GRØNLANDS HJEMMESTYRE ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 3 </P>  \r\n\r\n<P></P>  \r\n\r\n<P>Forslag til Lov om Grønlands centrale Lønanvisnings overførsel til  \r\n\r\n Grønlands hjemmestyre </P>  \r\n\r\n<P></P>  \r\n\r\n<P>Fremsat af statsministeren (Poul Schluter) </P>  \r\n\r\n<P></P>  \r\n\r\n<P>den 5. oktober 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 8. december 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880084830\"> Lov nr. 848 af 21/12/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Grønlands hjemmestyre overtager Grønlands centrale </P>  \r\n\r\n<P>Lønanvisnings virksomhed. </P>  \r\n\r\n<P>§ 2. Hjemmestyret kan bestemme, at andre helt eller delvis skal udøve den  \r\n\r\n virksomhed, der ved lovens ikrafttræden udøves af Grønlands centrale  \r\n\r\n Lønanvisning på sagsområder, der er overtaget af hjemmestyret, jf. dog stk.  \r\n\r\n 2. </P>  \r\n\r\n<P>Stk. 2. Ændringer i Grønlands centrale Lønanvisnings virksomhed, der  \r\n\r\n berører rigsmyndighederne, kan kun gennemføres efter aftale med  \r\n\r\n rigsmyndighederne. </P>  \r\n\r\n<P>§ 3. Grønlands hjemmestyre tilbyder de pr. 31. december 1988 ved Grønlands  \r\n\r\n centrale Lønanvisning tjenstgørende statstjenestemænd, der er ansat efter den  \r\n\r\n danske tjenestemandslov, ansættelse som tjenestemænd under hjemmestyret fra  \r\n\r\n 1. januar 1989 at regne med løn- og pensionsvilkår, der svarer til de for de  \r\n\r\n pågældende tjenestemænd under ansættelsen i staten gældende. </P>  \r\n\r\n<P>Stk. 2. Såfremt en tjenestemand tjenstgørende ved Grønlands centrale  \r\n\r\n Lønanvisning og ansat efter den danske tjenestemandslov ikke måtte ønske at  \r\n\r\n overgå til ansættelse under Grønlands hjemmestyre, opretholder den pågældende  \r\n\r\n sit ansættelsesforhold til staten og fortsætter sin tjeneste under  \r\n\r\n hjemmestyret. </P>  \r\n\r\n<P>Stk. 3. Statstjenestemænd, der i henhold til stk. 2 opretholder deres  \r\n\r\n ansættelsesforhold til staten, har ikke krav på ventepenge, rådighedsløn  \r\n\r\n eller pension som følge af, at Grønlands centrale Lønanvisning overgår til  \r\n\r\n hjemmestyret. </P>  \r\n\r\n<P>Stk. 4. De statstjenestemænd, der er nævnt i stk. 2, er pligtige at  \r\n\r\n underkaste sig de forandringer i deres tjenesteforretningers omfang og  \r\n\r\n beskaffenhed, som er en følge af opgaveomlægningen. </P>  \r\n\r\n<P>Stk. 5. De statstjenestemænd, der er nævnt i stk. 2, kan indtil 1. januar  \r\n\r\n 1994 søge overgang til ansættelse under Grønlands hjemmestyre på vilkår som  \r\n\r\n anført i stk. 1. </P>  \r\n\r\n<P>Stk. 6. Staten udbetaler løn og pension m.v. til de statstjenestemænd, der  \r\n\r\n er nævnt i stk. 2. </P>  \r\n\r\n<P>Stk. 7. Grønlands hjemmestyre refunderer fra 1. januar 1989 staten løn  \r\n\r\n m.v. for de statstjenestemænd, der er nævnt i stk. 2. </P>  \r\n\r\n<P>Stk. 8. For de tjenestemænd, der ansættes under hjemmestyret efter stk. 1,  \r\n\r\n finder kapitel 7 a i lov om pension til statens tjenestemænd m.v. i Grønland  \r\n\r\n anvendelse for beregning og udredning af pension m.v. </P>  \r\n\r\n<P>Stk. 9. Til dækning af statens pensionsbyrde for de tjenestemænd, der er  \r\n\r\n nævnt i stk. 1 og stk. 2, indbetaler hjemmestyret løbende pensionsbidrag.  \r\n\r\n Nærmere regler herom fastsættes af finansministeren efter forhandling med  \r\n\r\n Grønlands hjemmestyre. </P>  \r\n\r\n<P>Stk. 10. Den endelige administrative afgørelse af tvivlsspørgsmål i  \r\n\r\n henhold til stk. 1-9 træffes af finansministeren efter forhandling med  \r\n\r\n statstjenestemændenes centralorganisationer og Grønlands hjemmestyre. </P>  \r\n\r\n<P>§ 4. Loven træder i kraft den 1. januar 1989. </P>  \r\n\r\n<P>Stk. 2. Grønlands hjemmestyre indtræder i de kontraktlige rettigheder og  \r\n\r\n forpligtelser, som ved lovens ikrafttræden tilkommer eller påhviler Grønlands  \r\n\r\n centrale Lønanvisning. Staten hæfter dog fortsat for forpligtelser, der er  \r\n\r\n påtaget før den 1. januar 1989. Staten har regres mod hjemmestyret for  \r\n\r\n udgifter, der er afholdt som følge af denne hæftelse. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Grønlands hjemmestyre overtager Grønlands centrale Lønanvisnings </P>  \r\n\r\n<P>virksomhed. </P>  \r\n\r\n<P>§ 2. Hjemmestyret kan bestemme, at andre helt eller delvist skal udøve den  \r\n\r\n virksomhed, der ved lovens ikrafttræden udøves af Grønlands centrale  \r\n\r\n Lønanvisning på sagsområder, der er overtaget af hjemmestyret, jf. dog stk.  \r\n\r\n 2. </P>  \r\n\r\n<P>Stk. 2. Ændringer i Grønlands centrale Lønanvisnings virksomhed, der  \r\n\r\n berører rigsmyndighederne, kan kun gennemføres efter aftale med  \r\n\r\n rigsmyndighederne. </P>  \r\n\r\n<P>§ 3. Grønlands hjemmestyre tilbyder de pr. 31. december 1988 ved Grønlands  \r\n\r\n centrale Lønanvisning tjenstgørende statstjenestemænd, der er ansat efter den  \r\n\r\n danske tjenestemandslov, ansættelse som tjenestemænd under hjemmestyret fra  \r\n\r\n 1. januar 1989 at regne med løn- og pensionsvilkår, der svarer til de for de  \r\n\r\n pågældende tjenestemænd under ansættelsen i staten gældende. </P>  \r\n\r\n<P>Stk. 2. Såfremt en tjenestemand tjenstgørende ved Grønlands centrale  \r\n\r\n Lønanvisning og ansat efter den danske tjenestemandslov ikke måtte ønske at  \r\n\r\n overgå til ansættelse under Grønlands hjemmestyre, opretholder den pågældende  \r\n\r\n sit ansættelsesforhold til staten og fortsætter sin tjeneste under  \r\n\r\n hjemmestyret. </P>  \r\n\r\n<P>Stk. 3. Statstjenestemænd, der i henhold til stk. 2 opretholder deres  \r\n\r\n ansættelsesforhold til staten, har ikke krav på ventepenge, rådighedsløn  \r\n\r\n eller pension som følge af, at Grønlands centrale Lønanvisning overgår til  \r\n\r\n hjemmestyret. </P>  \r\n\r\n<P>Stk. 4. De statstjenestemænd, der er nævnt i stk. 2, er pligtige at  \r\n\r\n underkaste sig de forandringer i deres tjenesteforretningers omfang og  \r\n\r\n beskaffenhed, som er en følge af opgaveomlægningen. </P>  \r\n\r\n<P>Stk. 5. De statstjenestemænd, der er nævnt i stk. 2, kan indtil 1. januar  \r\n\r\n 1994 søge overgang til ansættelse under Grønlands hjemmestyre på vilkår som  \r\n\r\n anført i stk. 1. </P>  \r\n\r\n<P>Stk. 6. Staten udbetaler løn og pension m.v. til de statstjenestemænd, der  \r\n\r\n er nævnt i stk. 2. </P>  \r\n\r\n<P>Stk. 7. Grønlands hjemmestyre refunderer fra 1. januar 1989 staten løn  \r\n\r\n m.v. for de statstjenestemænd, der er nævnt i stk. 2. </P>  \r\n\r\n<P>Stk. 8. For de tjenestemænd, der ansættes under hjemmestyret efter stk. 1,  \r\n\r\n finder kapitel 7 a i lov om pension til statens tjenestemænd m.v. i Grønland  \r\n\r\n anvendelse for beregning og udredning af pension m.v. </P>  \r\n\r\n<P>Stk. 9. Til dækning af statens pensionsbyrde for de tjenestemænd, der er  \r\n\r\n nævnt i stk. 1 og stk. 2, indbetaler hjemmestyret løbende pensionsbidrag.  \r\n\r\n Nærmere regler herom fastsættes af finansministeren efter forhandling med  \r\n\r\n Grønlands hjemmestyre. </P>  \r\n\r\n<P>Stk. 10. Den endelige administrative afgørelse af tvivlsspørgsmål i  \r\n\r\n henhold til stk. 1-9 træffes af finansministeren efter forhandling med  \r\n\r\n statstjenestemændenes centralorganisationer og Grønlands hjemmestyre. </P>  \r\n\r\n<P>§ 4. Loven træder i kraft den 1. januar 1989. </P>  \r\n\r\n<P>Stk. 2. Grønlands hjemmestyre indtræder i de kontraktlige rettigheder og  \r\n\r\n forpligtelser, som ved lovens ikrafttræden tilkommer eller påhviler Grønlands  \r\n\r\n centrale Lønanvisning. Staten hæfter dog fortsat for forpligtelser, der er  \r\n\r\n påtaget før den 1. januar 1989. Staten har regres mod hjemmestyret for  \r\n\r\n udgifter, der er afholdt som følge af denne hæftelse. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Ifølge § 5 i lov nr. 577 af 29. november 1978 om Grønlands hjemmestyre kan  \r\n\r\n rigsmyndighederne efter forhandling med Grønlands hjemmestyre ved lov  \r\n\r\n bemyndige hjemmestyret til at overtage den regelfastsættende myndighed for  \r\n\r\n samt administrationen af et sagsområde eller en del af et sagsområde, der er  \r\n\r\n nævnt i bilaget til loven. Tilskud til således overtagne sagsområder  \r\n\r\n fastsættes ved lov. </P>  \r\n\r\n<P>Efter aftale med Grønlands hjemmestyre foreslås det i nærværende  \r\n\r\n lovforslag, at Grønlands centrale Lønanvisning overføres til hjemmestyret som  \r\n\r\n nævnt i bestemmelsen i hjemmestyrelovens § 5. </P>  \r\n\r\n<P>I forbindelse med Grønlands centrale Lønanvisnings overførsel til  \r\n\r\n hjemmestyret søges ydet et statstilskud til hjemmestyret til varetagelse af  \r\n\r\n sagsområdet svarende til statens besparelse ved Lønanvisningens overførsel,  \r\n\r\n jf. det samtidig hermed fremsatte forslag til lov om tilskud til Grønlands  \r\n\r\n hjemmestyre og de grønlandske kommuner. </P>  \r\n\r\n<P>Som det er sket ved tidligere overførsler af sagsområder til hjemmestyret,  \r\n\r\n vil det edb-udstyr m.v., der anvendes af Grønlands centrale Lønanvisning,  \r\n\r\n blive søgt overført vederlagsfrit til hjemmestyret. </P>  \r\n\r\n<P>Overførslen af Grønlands centrale Lønanvisning påregnes at medføre en  \r\n\r\n reduktion af det statslige administrative personale i Danmark med ca. 45  \r\n\r\n personer. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>I bestemmelsen foreslås det, at Grønlands hjemmestyre overtager Grønlands  \r\n\r\n centrale Lønanvisnings virksomhed. Bestemmelsen medfører, at hjemmestyret  \r\n\r\n overtager udøvelsen af den virksomhed, der ved lovens ikrafttræden udøves af  \r\n\r\n Grønlands centrale Lønanvisning såvel på sagsområder, der er overtaget eller  \r\n\r\n samtidig hermed overtages af hjemmestyret som på sagsområder, der fortsat  \r\n\r\n henhører under rigsmyndighederne. </P>  \r\n\r\n<P>Grønlands centrale Lønanvisning, der er en administrativ enhed i  \r\n\r\n Grønlandsdepartementet, varetager bl.a. anvisning af løn m.v. til  \r\n\r\n månedslønnet personale ansat under staten (excl. forsvaret), hjemmestyret  \r\n\r\n eller kommunerne i Grønland samt anvisning af pension fra det offentlige til  \r\n\r\n personer med bopæl i Grønland. Af administrative grunde må det af hensyn til  \r\n\r\n de særlige overenskomst- og aftaleforhold samt til de særlige skatteregler i  \r\n\r\n Grønland anses for hensigtsmæssigt, at der indtil videre opretholdes en  \r\n\r\n central lønanvisning for staten, hjemmestyret og kommunerne i Grønland. Da  \r\n\r\n hovedparten af det offentligt ansatte personale i Grønland er ansat under  \r\n\r\n hjemmestyret eller kommunerne, og da Grønlands centrale Lønanvisnings øvrige  \r\n\r\n virksomhed i alt væsentligt vedrører anvisning af ydelser på områder, der  \r\n\r\n henhører under hjemmestyret, er det med hjemmestyret aftalt, at hjemmestyret  \r\n\r\n ved Grønlandsdepartementets nedlæggelse overtager Grønlands centrale  \r\n\r\n Lønanvisnings virksomhed. </P>  \r\n\r\n<P>Det forudsættes, at lønanvisningen m.v. sker efter de til enhver tid  \r\n\r\n gældende overenskomster, aftaler og øvrige regler om løn- og  \r\n\r\n ansættelsesvilkår samt de til enhver tid gældende love m.v. vedrørende  \r\n\r\n opgaver, som naturligt administreres i tilknytning til lønanvisningen, f.eks.  \r\n\r\n love om skat, ATP m.v. </P>  \r\n\r\n<P>Det forudsættes endvidere, at rigsmyndighederne som hidtil kan opnå  \r\n\r\n bistand fra den i Grønlands centrale Lønanvisning værende sagkundskab og som  \r\n\r\n hidtil efter anmodning kan få udført særlige opgaver, herunder tilvejebragt  \r\n\r\n statistiske oplysninger. I det omfang, der er tale om særlige opgaver, der  \r\n\r\n ikke før Grønlands centrale Lønanvisnings overførsel har været udført for  \r\n\r\n rigsmyndighederne, forudsættes udførelsen af sådanne opgaver at kunne ske mod  \r\n\r\n betaling. </P>  \r\n\r\n<P>Til § 2 </P>  \r\n\r\n<P>Da Grønlands centrale Lønanvisnings virksomhed på de sagsområder, der  \r\n\r\n henhører under hjemmestyret, må afhænge af, hvorledes hjemmestyret til enhver  \r\n\r\n tid ønsker, at de pågældende opgaver skal varetages, foreslås det i stk. 1,  \r\n\r\n at hjemmestyret kan bestemme, at andre helt eller delvist skal udøve den  \r\n\r\n virksomhed, der ved lovens ikrafttræden udøves af Grønlands centrale  \r\n\r\n Lønanvisning på de sagsområder, der er overtaget af hjemmestyret. Såfremt de  \r\n\r\n påtænkte ændringer berører rigsmyndighederne, f.eks. rigsmyndighedernes  \r\n\r\n beregning og udredning af pension til hjemmestyrets og kommunernes personale,  \r\n\r\n foreslås det dog i stk. 2, at ændringerne kun kan gennemføres efter aftale  \r\n\r\n med rigsmyndighederne. </P>  \r\n\r\n<P>Bestemmelsen i stk. 2 medfører endvidere, at hjemmestyret ikke uden aftale  \r\n\r\n med rigsmyndighederne kan gennemføre ændringer i Grønlands centrale  \r\n\r\n Lønanvisnings virksomhed for så vidt angår statens personale. </P>  \r\n\r\n<P>Til § 3 </P>  \r\n\r\n<P>Det samlede antal besatte stillinger ved Grønlands centrale Lønanvisning  \r\n\r\n udgjorde pr. 1. april 1988 i alt 4 tjenestemænd og 42 overenskomstansatte og  \r\n\r\n andre ansatte. De ansatte har af Grønlands hjemmestyre fået tilbudt  \r\n\r\n ansættelse under hjemmestyret pr. 1. januar 1989 på løn- og  \r\n\r\n ansættelsesvilkår, der svarer til de for ansættelsen under staten gældende.  \r\n\r\n</P>  \r\n\r\n<P>De tjenestemænd, der er ansat i Danmark efter dansk  \r\n\r\n tjenestemandslovgivning, har et ret snævert ansættelsesområde, typisk  \r\n\r\n Statsministeriet. I overensstemmelse med gældende hovedaftale har der været  \r\n\r\n ført forhandlinger med tjenestemændenes centralorganisationer om de  \r\n\r\n tjenestemandsretlige spørgsmål i forbindelse med statstjenestemænds overgang  \r\n\r\n til ansættelse under Grønlands hjemmestyre pr. 1. januar 1989. Udgangspunktet  \r\n\r\n for disse forhandlinger har været, at tjenestemænd, der måtte vælge at overgå  \r\n\r\n til ansættelse under Grønlands hjemmestyre, skulle tilbydes ansættelse på  \r\n\r\n ikke-forringede løn-, ansættelses- og pensionsvilkår. </P>  \r\n\r\n<P>For så vidt angår de statstjenestemænd, der ikke måtte ønske at modtage  \r\n\r\n tilbudet om tjenestemandsansættelse under hjemmestyret, har udgangspunktet i  \r\n\r\n lighed med principperne for tidligere opgaveomlægninger været, at de  \r\n\r\n pågældende - såfremt de kunne opnå ansættelse som tjenestemænd i  \r\n\r\n hjemmestyrets regie uden forringelse af deres hidtidige løn-, ansættelses- og  \r\n\r\n pensionsvilkår - ikke skal have mulighed for som følge af opgaveomlægningen  \r\n\r\n at kunne gøre noget juridisk holdbart krav gældende på ventepenge,  \r\n\r\n rådighedsløn eller pension. </P>  \r\n\r\n<P>Ved Den kongelige grønlandske Handels og Grønlands tekniske Organisations  \r\n\r\n overførsel fra forvaltning under staten til forvaltning under Grønlands  \r\n\r\n hjemmestyre pr. henholdsvis 1. januar 1986 og 1. januar 1987 blev der ved lov  \r\n\r\n nr. 469 af 6. november 1985 for Grønland om forsyning, trafik, postbesørgelse  \r\n\r\n m.v., henholdsvis lov nr. 943 af 23. december 1986 for Grønland om el, vand,  \r\n\r\n varme, brandvæsen, havne, veje, telekommunikation m.v. fastsat regler,  \r\n\r\n hvorefter de statstjenestemænd, der i forbindelse med overførslen ikke  \r\n\r\n ønskede at modtage tilbudet om tjenestemandsansættelse under hjemmestyret,  \r\n\r\n bevarede deres ansættelsesforhold til staten samtidig med, at de forrettede  \r\n\r\n tjeneste ved de hidtidige arbejdsområder, som overførtes til hjemmestyret.  \r\n\r\n</P>  \r\n\r\n<P>Da de problemer, der knytter sig til statstjenestemænds overgang til  \r\n\r\n ansættelse under Grønlands hjemmestyre, er fælles for en række  \r\n\r\n opgaveoverførsler fra statsregie til andet offentligt regie, har  \r\n\r\n bestemmelserne og de dertil knyttede bemærkninger været forelagt  \r\n\r\n Finansministeriet, Administrations- og personaledepartementet. </P>  \r\n\r\n<P>Personalet og de berørte lønmodtagerorganisationer er blevet orienteret om  \r\n\r\n den påtænkte overdragelse af Grønlands centrale Lønanvisning til Grønlands  \r\n\r\n hjemmestyre. </P>  \r\n\r\n<P>Ad stk. 1 </P>  \r\n\r\n<P>Bestemmelsen i stk. 1 forudsætter, at statstjenestemænd tilbydes  \r\n\r\n ansættelse som tjenestemænd under Grønlands hjemmestyre med løn- og  \r\n\r\n pensionsvilkår, der svarer til de regler, der på dette område er gældende for  \r\n\r\n statens tjenestemænd i Danmark. </P>  \r\n\r\n<P>En tjenestemand i Danmark, der før opgaveomlægningen ikke havde  \r\n\r\n forflyttelsespligt til Grønland, vil ikke kunne pålægges en sådan efter  \r\n\r\n overgangen til ansættelse under Grønlands hjemmestyre. Hvis en sådan  \r\n\r\n tjenestemand derimod senere søger og får en anden stilling under  \r\n\r\n hjemmestyret, vil en pligt til forflyttelse kunne være tilknyttet et sådant  \r\n\r\n stillingsskift, idet den pågældende i så fald ikke længere vil være omfattet  \r\n\r\n af bestemmelserne i nærværende lov. </P>  \r\n\r\n<P>Ad stk. 2 </P>  \r\n\r\n<P>I bestemmelsen fastslås, at de statstjenestemænd, som herefter ikke måtte  \r\n\r\n ønske at modtage tilbudet om ansættelse som tjenestemænd under Grønlands  \r\n\r\n hjemmestyre, opretholder deres ansættelsesforhold til staten, og fortsætter  \r\n\r\n deres tjeneste under hjemmestyret. De vil således fortsat oppebære løn og  \r\n\r\n pension efter den danske tjenestemandslovgivning m.v., ligesom de fortsat vil  \r\n\r\n være repræsenteret af de centralorganisationer, der har indgået en  \r\n\r\n hovedaftale med staten, jf. Lønnings- og pensionsdepartementets  \r\n\r\n bekendtgørelse af 28. november 1969 af hovedaftale i henhold til lov nr. 291  \r\n\r\n af 18. juni 1969 om tjenestemænd i staten, folkeskolen og folkekirken. </P>  \r\n\r\n<P>Ad stk. 3 </P>  \r\n\r\n<P>Bestemmelsen fastslår, at de statstjenestemænd, der ikke ønsker at modtage  \r\n\r\n tilbudet om ansættelse som tjenestemænd under Grønlands hjemmestyre, men  \r\n\r\n opretholder deres ansættelsesforhold til staten, ikke har krav på ventepenge,  \r\n\r\n rådighedsløn eller pension som følge af opgaveomlægningen. </P>  \r\n\r\n<P>Ad stk. 4 </P>  \r\n\r\n<P>De statstjenestemænd, som ønsker at opretholde deres ansættelsesforhold  \r\n\r\n til staten, er efter reglerne i tjenestemandslovgivningen pligtige at tåle  \r\n\r\n forandringer i deres tjenesteforretningers omfang og beskaffenhed. Ved mere  \r\n\r\n omfattende forvaltningsreformer, der gennemføres ved lov, er det efter de  \r\n\r\n gældende tjenestemandsretlige regler antaget, at statstjenestemændene er  \r\n\r\n pligtige at tåle endog meget indgående ændringer i deres stillinger. Selv om  \r\n\r\n de pågældende statstjenestemænd allerede efter de gældende  \r\n\r\n tjenestemandsregler må anses for at være forpligtet til at underkaste sig  \r\n\r\n forandringer i deres tjenesteforretningers omfang og beskaffenhed, som er en  \r\n\r\n følge af opgaveomlægningen, har man dog fundet det hensigtsmæssigt i selve  \r\n\r\n lovteksten at indføje en bestemmelse herom for at tydeliggøre deres  \r\n\r\n retsstilling i denne henseende. </P>  \r\n\r\n<P>En tjenestemand i Danmark, der før opgaveomlægningen ikke havde  \r\n\r\n forflyttelsespligt til Grønland, vil dog ikke kunne pålægges en sådan efter  \r\n\r\n opgaveomlægningen. </P>  \r\n\r\n<P>Ad stk. 5 </P>  \r\n\r\n<P>De pågældende stillinger vil ved ledighed blive nedlagt som  \r\n\r\n statstjenestemandsstillinger. Det er fundet hensigtsmæssigt at fastsætte, at  \r\n\r\n de pågældende statstjenestemænd indtil den 1. januar 1994 kan søge overgang  \r\n\r\n til ansættelse under Grønlands hjemmestyre på de vilkår, som er anført i stk.  \r\n\r\n 1. </P>  \r\n\r\n<P>Hvis en tjenestemand søger og får en anden stilling under hjemmestyret end  \r\n\r\n den, den pågældende beklædte pr. 31. december 1988, vil tjenestemanden ikke  \r\n\r\n være omfattet af bestemmelserne i nærværende lov. </P>  \r\n\r\n<P>Ad stk. 6 </P>  \r\n\r\n<P>I bestemmelsen fastsættes, at staten udbetaler løn og pension m.v. til de  \r\n\r\n statstjenestemænd, som ikke måtte ønske at overgå til tjenestemandsansættelse  \r\n\r\n under Grønlands hjemmestyre, og som opretholder ansættelsesforholdet til  \r\n\r\n staten, jf. bestemmelsen i stk. 2. </P>  \r\n\r\n<P>Ad stk. 7 </P>  \r\n\r\n<P>I bestemmelsen fastslås, at hjemmestyret refunderer staten udgifter til  \r\n\r\n løn, herunder eventuelle senere udgifter til ventepenge og rådighedsløn, for  \r\n\r\n de i stk. 2 nævnte tjenestemænd. </P>  \r\n\r\n<P>Ad stk. 8 og 9 </P>  \r\n\r\n<P>Mellem staten, Grønlands hjemmestyre og de grønlandske kommuner er der,  \r\n\r\n jf. kapitel 7 a i lov om pension til statens tjenestemænd i Grønland, den 2.  \r\n\r\n juli 1982 indgået aftale om pension til tjenestemænd m.v. ansat under  \r\n\r\n hjemmestyret og de grønlandske kommuner m.v. Ifølge aftalen vil pension til  \r\n\r\n disse tjenestemænd blive beregnet og udbetalt gennem Finansministeriet. Til  \r\n\r\n gengæld for denne pensionsydelse indbetaler Grønlands hjemmestyre og de  \r\n\r\n grønlandske kommuner til staten et pensionsbidrag for den enkelte  \r\n\r\n tjenestemand. Pensionsbidraget fastsættes som procentsatser af den  \r\n\r\n pensionsgivende løn. </P>  \r\n\r\n<P>Disse procentsatser fastsættes af finansministeren efter forhandling med  \r\n\r\n hjemmestyret og De grønlandske kommuners Landsforening. Satserne kan  \r\n\r\n reguleres hvert 3. år. </P>  \r\n\r\n<P>Ifølge kapitel 7 a kan statsministeren træffe beslutning om, at staten  \r\n\r\n beregner og udreder den pension, der tilkommer bl.a. tjenestemænd ansat under  \r\n\r\n Grønlands hjemmestyre. Denne kompetence overføres pr. 1. januar 1989 til  \r\n\r\n finansministeren. Kapitel 7 a forudsættes efter forhandling mellem  \r\n\r\n finansministeren og Grønlands hjemmestyre anvendt for beregning og udredning  \r\n\r\n af den pension, der tilkommer tjenestemænd i Danmark, der pr. 1. januar 1989  \r\n\r\n eller senere modtager ansættelse under Grønlands hjemmestyre, jf. stk. 1 og  \r\n\r\n stk. 5, samt de tjenestemænd, der vælger at opretholde deres  \r\n\r\n ansættelsesforhold til staten, jf. stk. 2. </P>  \r\n\r\n<P>Da de omhandlede tjenestemænd alle er ansat eller gør tjeneste under  \r\n\r\n Grønlands hjemmestyre, skal forhandlingerne efter kapitel 7 a, § 24 b, stk.  \r\n\r\n 2, kun finde sted mellem finansministeren og Grønlands hjemmestyre. </P>  \r\n\r\n<P>Aftalen af 2. juli 1982 forudsættes efter forhandling mellem  \r\n\r\n finansministeren og Grønlands hjemmestyre tilsvarende anvendt, idet det  \r\n\r\n forudsættes, at der tages særskilt stilling til procentsatsen for  \r\n\r\n hjemmestyrets tjenestemænd, der gør tjeneste i Danmark efter regler svarende  \r\n\r\n til den danske tjenestemandslovgivning. </P>  \r\n\r\n<P>Udgift til den del af pensionerne, som er optjent under  \r\n\r\n tjenestemandsansættelse i Danmark indtil 1. januar 1989, afholdes af staten.  \r\n\r\n</P>  \r\n\r\n<P>Ad stk. 10 </P>  \r\n\r\n<P>Det er fundet hensigtsmæssigt i nærværende lov at optage en bestemmelse  \r\n\r\n om, at tvivlsspørgsmål i henhold til lovens § 3 afgøres af finansministeren  \r\n\r\n efter forhandling med statstjenestemændenes centralorganisationer og  \r\n\r\n Grønlands hjemmestyre. </P>  \r\n\r\n<P>Til § 4 </P>  \r\n\r\n<P>Bestemmelsen i stk. 2 indebærer, at hjemmestyret overtager de kontraktlige  \r\n\r\n rettigheder og forpligtelser, som ved lovens ikrafttræden tilkommer  \r\n\r\n henholdsvis påhviler Grønlands centrale Lønanvisning. </P>  \r\n\r\n<P>Om en medkontrahent kan frigøre sig fra en kontrakt på grund af denne  \r\n\r\n overgang afhænger af de almindelige formueretlige regler. Bestemmelsen om, at  \r\n\r\n staten fortsat hæfter for opfyldelsen af de kontrakter, som Grønlands  \r\n\r\n centrale Lønanvisning tidligere har indgået, medfører dog, at en  \r\n\r\n medkontrahent i almindelighed ikke kan frigøre sig fra kontrakten. Grønlands  \r\n\r\n centrale Lønanvisning vil iøvrigt ved indgåelsen af fremtidige kontrakter -  \r\n\r\n således som det allerede er tilfældet for en række løbende kontrakters  \r\n\r\n vedkommende - søge at opnå medkontrahentens tilslutning til, at Grønlands  \r\n\r\n centrale Lønanvisnings forpligtelser overtages af hjemmestyret. I det omfang  \r\n\r\n medkontrahentens tilslutning hertil foreligger, bortfalder statens hæftelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00003"
        },
        {
            "displayName": "Entydig dokumentidentifikation",
            "displayValue": "CL004127"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}