{
    "id": 154151,
    "title": "Ankestyrelsens principafgørelse B-9-05 om børnetilskud - enlig forsørger - skriftlig bekræftelse på fortsat status som enlig forsørger - anbefalet brev",
    "documentTypeId": "240",
    "isSagsforlobPeriodValid": true,
    "shortName": "KEN nr 10662 af 01/11/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-9-05 om børnetilskud - enlig forsørger - skriftlig bekræftelse på fortsat status som enlig forsørger - anbefalet brev</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Retten til børnetilskud som enlig forsørger i april kvartal 2004 bortfaldt, da kvinden ikke rettidigt havde fremsendt den skriftlige bekræftelse på, at hun fortsat var enlig forsørger.</p>\r\n   <p class=\"TekstGenerel\">Ankestyrelsen fandt det godtgjort, at hun havde modtaget anmodning om at underskrive den skriftlige bekræftelse fremsendt ved almindelig brev, og at hun telefonisk den 23. februar havde aftalt med kommunen, at hun ville komme op til kommunen samme dag og underskrive en bekræftelse, da den tidligere fremsendte var bortkommet.</p>\r\n   <p class=\"TekstGenerel\">Ankestyrelsen henstillede til kommunen at sikre, at udsendelse af den skriftlige bekræftelse på fortsat status som enlig forsørger skete ved anbefalet brev.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 909 af 3. september 2004 - § 22a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om, at retten til børnetilskud som enlig forsørger i april kvartal 2004 bortfaldt, da kvinden ikke rettidigt havde fremsendt bekræftelse om fortsat status som enlig forsørger.</p>\r\n<p>Det sociale nævn tiltrådte kommunens afgørelse om afslag på børnetilskud i april kvartal 2004.</p>\r\n<p>Nævnet begrundede afgørelsen med, at kommunen primo januar havde sendt en anmodning om bekræftelse af status som enlig forsørger, og at modtagelsen heraf blev bekræftet af kvinden selv i telefonsamtale med kommunen den 23. februar 2004.</p>\r\n<p>Kvinden klagede over nævnets afgørelse.</p>\r\n<p>I klagen var det bl.a. anført, at kvinden hele tiden havde fastholdt, at hun hverken kunne be- eller afkræfte påstanden om, at hun under en samtale med kommunen den 23. februar 2004 skulle være kommet i tanke om erklæringen, idet hun som tidligere nævnt, mange gange - og som også var lægeligt dokumenteret - havde meget dårlig hukommelse. Kvinden satte spørgsmål ved, om hun som hævdet af kommunen, havde fået et anbefalet brev. Hun havde endvidere anført, at det nu var blevet dokumenteret af Post Danmark samt erkendt af nævnet, at hun ikke havde modtaget et anbefalet brev.</p>\r\n<p>Sagen blev behandlet i principielt møde med henblik på afklaring af, om det havde betydning for ansøgerens ret til børnetilskud, at kommunen ikke havde fremsendt anmodning om bekræftelse af fortsat status som enlig forsørger ved anbefalet brev.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kvinden havde ikke ret til børnetilskud som enlig forsørger i april kvartal 2004, jf. børnetilskudslovens § 22 a.</p>\r\n<p>Begrundelsen var, at hun først den 21. april 2004 havde underskrevet den skriftlige bekræftelse på sin fortsatte status som enlig forsørger, jf. børnetilskudslovens § 22 a.</p>\r\n<p>Efter denne bestemmelse udsender kommunalbestyrelsen én gang årligt en anmodning om skriftlig bekræftelse fra modtageren af ordinært og ekstra børnetilskud af modtagerens fortsatte status som enlig forsørger. Har kommunen ikke modtaget bekræftelsen senest en måned fra anmodningen, ophører udbetalingen af børnetilskud fra det følgende kvartal. Udbetalingen genoptages med virkning fra kvartalet efter, at bekræftelsen er modtaget.</p>\r\n<p>Ankestyrelsen lagde vægt på, at kommunen havde anmodet kvinden primo januar måned 2004 ved almindelig brev at underskrive en skriftlig bekræftelse.</p>\r\n<p>Ankestyrelsen lagde endvidere vægt på oplysningerne fra telefonsamtale den 23. februar 2004 mellem kvinden og kommunen, hvor det blev aftalt, at hun skulle komme op i kommunen samme dag og underskrive en ny bekræftelse, da den tidligere fremsendte bekræftelse var bortkommet.</p>\r\n<p>Ankestyrelsen lagde således ikke afgørende vægt på, at kvinden ikke havde modtaget bekræftelsen ved anbefalet brev.</p>\r\n<p>Ankestyrelsen lagde herved vægt på, at der ifølge de foreliggende oplysninger ikke skønnedes at være tvivl om, at hun havde modtaget bekræftelsen fra kommunen.</p>\r\n<p>Ud fra en samlet vurdering af sagens oplysninger fandtes det således godtgjort, at kvinden havde modtaget den skriftlige bekræftelse og rettidigt kunne have nået at aflevere den til kommunen.</p>\r\n<p>Ankestyrelsen henstillede til kommunen at sikre, at udsendelse af den skriftlige bekræftelse på fortsat status som enlig forsørger sker ved anbefalet brev.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. februar 2019, da den ikke længere har vejledningsværdi."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20051066225"
        },
        {
            "displayName": "Entydig dokumentidentifikation",
            "displayValue": "BS006950"
        },
        {
            "displayName": "Dato for indlæggelse",
            "displayValue": "23/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10662"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/11/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3700024-05"
        },
        {
            "displayName": "Stikord",
            "displayValue": "B-9-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}