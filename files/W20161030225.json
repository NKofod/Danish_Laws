{
    "id": 185993,
    "title": "Pressenævnets kendelse i sag nr. 16-70-01055",
    "documentTypeId": "240",
    "isSagsforlobPeriodValid": true,
    "shortName": "KEN nr 10302 af 16/12/2016",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 16-70-01055</p>\r\n<div class=\"Resume\">\r\n   <p class=\"TekstGenerel\">En borgers klage over Børsens omtale af PSO-afgiften behandles ikke</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En borger klagede over forskellige mediers omtale af PSO-afgiften (Public Service Obligations-afgiften), som har betydning for størrelsen på forbrugeres elregning. Borgeren var ikke personligt omtalt i artiklerne og var derfor ikke klageberettiget. Pressenævnet afviste derfor at behandle klagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">[Klager] har klaget over en række artikler, hvor han ikke selv er omtalt eller afbilledet. Artiklerne omtaler PSO-afgiften (Public Service Obligations-afgiften), som har betydning for størrelsen af forbrugernes elregning.</p>\r\n   <p class=\"TekstGenerel\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n   <p class=\"TekstGenerel\">Da [Klager] hverken direkte eller indirekte personligt er omtalt, afbildet eller på anden måde identificeret i artiklerne, har han ikke en sådan retlig interesse, at der er grundlag for at behandle klagen. Det forhold, at [Klager] selv betaler PSO-afgift, kan heller ikke føre til, at han er klageberettiget.</p>\r\n   <p class=\"TekstGenerel\">Klagen afvises herefter uden nærmere behandling, jf. medieansvarsloven § 43, stk. 2, nr. 2.</p>\r\n</div>\r\n<p>[Klager] har klaget til Pressenævnet over artiklerne <span class=\"Italic\">”FAKTA Disse opgaver skal løses på Borgen” </span>bragt den 28. september 2016, <span class=\"Italic\">”PSO-afgift i vejen for Facebook-datacenter” </span>bragt den 4. oktober 2016, <span class=\"Italic\">”Finansministeren betvivler stadig rød loks råderum” </span>bragt den 6. oktober 2016,<span class=\"Italic\"> ”DF vil først snakke finansiering af PSO-farvel, når der skal forhandles” </span>bragt den 10. oktober 2016, <span class=\"Italic\">”Venstre: Vi har masser af tid” </span>bragt den 25. oktober 2016,<span class=\"Italic\"> ”Energiafgiften PSO splitter stadig politikerne” </span>bragt den 28. oktober 2016,<span class=\"Italic\"> ”Farvel til energiafgift gavner jyske og fynske virksomheder” </span>bragt den 28. oktober 2016, <span class=\"Italic\">”Deadline er nytår: Energiafgift splitter stadig partier” </span>bragt den 28. oktober 2016, ”<span class=\"Italic\">Biogas er dyrere end vindmøller” </span>bragt den 31. oktober 2016, <span class=\"Italic\">”Løkke sparker stor aftale om 2015-plan til hjørne” </span>bragt den 31. oktober 2016,<span class=\"Italic\"> ”S: Løkke har spildt måneder på 2025-forhandlinger” </span>bragt den 31. oktober 2016, <span class=\"Italic\">”LA: Fremragende idé at splitte 2025-plan og finanslov” </span>bragt den 31. oktober 2016,<span class=\"Italic\"> ”S og DF efterlyser PSO-plan fra Lilleholt” </span>bragt den 3. november 2016, <span class=\"Italic\">”Ny køreplan gør ikke PSO-løsning lettere” </span>bragt den 3. november 2016,<span class=\"Italic\"> ”Kystnære møller kunne give tusindvis af job i yderkommuner” </span>bragt den 4. november 2016, <span class=\"Italic\">”Blå og rød blok slås om pris på PSO-afgift” </span>bragt den 13. november 2016,<span class=\"Italic\"> ”Finanslov og PSO-løsning i slutfasen: Det er på forhandlingsbordet” </span>bragt den 15. november 2016, <span class=\"Italic\">”Topskatten er kun toppen af det blå isbjerg” </span>bragt den 15. november 2016,<span class=\"Italic\"> ”PSO-aftale med højere bundskat: Se indholdet her” </span>bragt den 17. november 2016, <span class=\"Italic\">”Regeringen indgår bred aftale om omlægning af PSO-afgiften” </span>bragt den 17. november 2016,<span class=\"Italic\"> ”Medie: PSO-farvel finansieres via højere bundskat og grøn check” </span>bragt den 17. november 2016, <span class=\"Italic\">”Dansk Industri: PSO-aftale fastholder fokus på grøn omstilling” </span>bragt den 17. november 2016,<span class=\"Italic\"> ”Ekstatiske virksomheder: ”Fantastisk, at PSO’en bliver løftet ud af elregningen” </span>bragt den 18. november 2016 samt <span class=\"Italic\">”FAKTA PSO-afgiften” </span>bragt den 18. november 2016 på borsen.dk, idet han mener, at god presseskik er tilsidesat.</p>\r\n<p>Sagen er behandlet sammen med sag nr. 16-70-01052, [Klager] mod Dagbladet Information, sag nr. 16-70-01053, [Klager] mod Jyllands-Posten, sag nr. 16-70-01054, [Klager] mod Politiken og sag nr. 16-70-01056, [Klager] mod Berlingske.</p>\r\n<p>\r\n</p>\r\n<p>Artiklerne beskriver navnlig Danmarks PSO-afgift (Public Service Obligations-afgift), som forbrugere opkræves via deres elregning. [Klager] er ikke selv nævnt eller afbilledet i artiklerne.</p>\r\n<p>\r\n</p>\r\n<p>[Klager] har til støtte for klagen blandt andet anført, at han arbejder som pressechef i partiet Alternativet, men at klagen indgives af ham personligt. Han ønsker at få afprøvet, hvorvidt han og alle andre borgere i et demokrati kan siges indirekte at være omtalt og derved klageberettiget over artiklerne.</p>\r\n<p>Et demokratis beskaffenhed er afhængigt af, at medierne viderebringer korrekte oplysninger. Det har man som borger retlig interesse i. Artiklerne omhandler klagers og andre borgeres livsvilkår og fremtidige muligheder.</p>\r\n<p>[Klager] har videre anført, at klagen drejer sig om mediernes omtale af, at EU skulle have afgjort, hvorvidt PSO-ordningen er ulovlig, ugyldig eller traktatstridig. Det er ikke korrekt, selvom det fremgår af medieomtalen. [Klager] har henvist til DR-udsendelsen ”Detektor” fra 1. december 2016, der sætter fokus på emnet.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand udtaler:</span>\r\n</p>\r\n<p>[Klager] har klaget over en række artikler, hvor han ikke selv er omtalt eller afbilledet. Artiklerne omtaler PSO-afgiften (Public Service Obligations-afgiften), som har betydning for størrelsen af forbrugernes elregning.</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>Da [Klager] hverken direkte eller indirekte personligt er omtalt, afbildet eller på anden måde identificeret i artiklerne, har han ikke en sådan retlig interesse, at der er grundlag for at behandle klagen. Det forhold, at [Klager] selv betaler PSO-afgift, kan heller ikke føre til, at han er klageberettiget.</p>\r\n<p>Klagen afvises herefter uden nærmere behandling, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 16. december 2016.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2016"
        },
        {
            "displayName": "Accession",
            "displayValue": "W20161030225"
        },
        {
            "displayName": "Entydig dokumentidentifikation",
            "displayValue": "AA009996"
        },
        {
            "displayName": "Dato for indlæggelse",
            "displayValue": "20/12/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10302"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "16/12/2016"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "16-70-01055"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}