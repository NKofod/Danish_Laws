{
    "id": 32260,
    "title": "Ophavsret ",
    "documentTypeId": "240",
    "isSagsforlobPeriodValid": false,
    "shortName": "KEN nr 16906 af 17/12/1975",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sag nr. 8: Forlaget Edito mod billedhuggeren Bode Willumsen. Vederlag  \r\n\r\n for gengivelse af 3 malerier i en alment oplysende fremstilling fastsat til  \r\n\r\n 900 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ophavsret </H1>  \r\n\r\n<P></P>  \r\n\r\n<BR>  \r\n\r\n<P>I sagen: </P>  \r\n\r\n<P>Forlaget Edito </P>  \r\n\r\n<P>mod </P>  \r\n\r\n<P>Billedhuggeren Bode Willumsen </P>  \r\n\r\n<P>blev af nævnet angående vederlag for benyttelse af litterære og  \r\n\r\n kunstneriske værker samt fotografier den 17. december 1975 afsagt sålydende  \r\n\r\n</P>  \r\n\r\n<P>kendelse: </P>  \r\n\r\n<P>Mellem klagerne, forlaget Edito, og den indklagede, billedhuggeren Bode  \r\n\r\n  Willumsen, er opstået tvist om størrelsen af det vederlag, som i henhold til  \r\n\r\n § 14 i lov nr. 158 af 31. maj 1961 om ophavsretten til litterære og  \r\n\r\n kunstneriske værker skal ydes for gengivelsen af 3 af den indklagedes fader,  \r\n\r\n maleren J. F. Willumsens malerier i nr. 14 af ugemagasinet &#187;SKET&#171;.  \r\n\r\n</P>  \r\n\r\n<P>I sagens behandling har deltaget nævnets formand, højesteretsdommer Henrik  \r\n\r\n Tamm, landsretssagfører H. Fischer-Hansen og kontorchef i ministeriet for  \r\n\r\n kulturelle anliggender W. Weincke. </P>  \r\n\r\n<P>Klagerne har påstået frifindelse mod betaling af det allerede erlagte  \r\n\r\n beløb på 400 kr. fordelt med 300 kr. til arvingerne efter J. F. Willumsen og  \r\n\r\n 100 kr. til fotografen, som har kopieret malerierne. </P>  \r\n\r\n<P>Den indklagede har nedlagt påstand om, at der for gengivelsen af de  \r\n\r\n pågældende 3 malerier betales ham 3 x 500 kr., ialt 1.500 kr. </P>  \r\n\r\n<P>Sagen har været behandlet skriftligt. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>Klagerne, forlaget Edito, udgiver ugemagasinet &#187;SKET - VORT  \r\n\r\n ÅRHUNDREDES HISTORIE&#171;, der er en dansk udgave af en tilsvarende engelsk  \r\n\r\n publikation: History of the 20th Century. Ugemagasinet, der bl.a. udsendes i  \r\n\r\n pædagogisk og oplysningsmæssigt øjemed, indeholder illustrerede artikler om  \r\n\r\n politiske, samfundsmæssige og kulturelle emner fra dette århundrede. For  \r\n\r\n brugen af reproduktioner betaler klagerne et vederlag til pressebureauerne på  \r\n\r\n 56 kr. pr. billede, ligesom der svares en licens til det engelske forlag, som  \r\n\r\n udgiver History of the 20th Century, på 27 øre for hvert eksemplar, der  \r\n\r\n sælges af &#187;SKET&#171; fra kiosker og 42 øre for salg i abonnement </P>  \r\n\r\n<P>Nummer 14 af ugemagasinet, der udkom i juni 1974, omhandlede bl.a. emner  \r\n\r\n indenfor litteratur, arkitektur og bildende kunst, herunder en artikel om  \r\n\r\n maleren J. F. Willumsen. I tilknytning til denne artikel har man i farve på  \r\n\r\n side 382 gengivet to af J. F. Willumsens malerier, ligesom man på forsiden af  \r\n\r\n dette nummer har gengivet en farveradering af samme kunstner, ligeledes i  \r\n\r\n farve. </P>  \r\n\r\n<P>Nettosalget for nr. 14 af ugeskriftet androg ca. 4000 eksemplarer i  \r\n\r\n løssalg og ca. 9000 eksemplarer i abonnement. Prisen pr. eksemplar var 4,85  \r\n\r\n kr. og i vederlag for benyttelse af billeder og takst betaltes for det  \r\n\r\n omhandlede nr. ialt 4.860 kr. </P>  \r\n\r\n<P>Forud for benyttelsen af de omhandlede billedværker havde klagerne været i  \r\n\r\n kontakt med direktøren for Willumsen-Museet i Frederikssund Leila Krogh, som  \r\n\r\n ydede bistand ved udvælgelsen af værkerne. I forbindelse hermed anviste  \r\n\r\n klagerne ved skrivelse af 7. juni 1974 400 kr. til museumsdirektør Leila  \r\n\r\n  Krogh til dækning af vederlag til dels arvingerne efter J. F. Willumsen,  \r\n\r\n dels fotografen, som havde fotograferet de pågældende billedværker. </P>  \r\n\r\n<P>Indklagede har bestridt, at der ved klagernes henvendelse til  \r\n\r\n museumsdirektør Leila Krogh er meddelt samtykke til den skete benyttelse og  \r\n\r\n henviser bl.a. til, at denne i et brev af 19. januar 1975 til indklagedes  \r\n\r\n advokat har meddelt denne, at hun overfor klagerne havde henledt  \r\n\r\n opmærksomheden på spørgsmålet om ophavsret. </P>  \r\n\r\n<P>For så vidt angår størrelsen af det vederlag, indklagede påstår betalt for  \r\n\r\n den skete benyttelse af de pågældende billedværker, har denne henvist til  \r\n\r\n kollegers skøn. </P>  \r\n\r\n<P>Det er oplyst, at indklagede er en af tre arvinger efter J. F. Willumsen.  \r\n\r\n</P>  \r\n\r\n<P>Nævnet skal udtale, at klagerne, uanset spørgsmålet om hvorvidt der måtte  \r\n\r\n være givet samtykke til den skete benyttelse, har været berettiget til at  \r\n\r\n gengive de omhandlede billedværker, jfr. ophavsretslovens § 14, stk. 2,  \r\n\r\n hvorefter det i kritiske og videnskabelige eller alment oplysende  \r\n\r\n fremstillinger i tilslutning til teksten er tilladt at gengive tidligere  \r\n\r\n offentliggjorte kunstværker eller værker som de i § 1, stk. 2, angivne.  \r\n\r\n Gengives i en alment oplysende fremstilling to eller flere værker af samme  \r\n\r\n ophavsmand, har denne krav på vederlag. </P>  \r\n\r\n<P>Nævnet finder efter et skøn over samtlige sagens omstændigheder, at det  \r\n\r\n for den skete benyttelse af de pågældende billeder vil være rimeligt at  \r\n\r\n fastsætte et samlet vederlag på 900 kr. til arvingerne. </P>  \r\n\r\n<P>Thi bestemmes: </P>  \r\n\r\n<P>Klagerne, forlaget Edito, bør for benyttelsen af tre billedværker af  \r\n\r\n maleren  J. F. Willumsen i nr. 14 af ugemagasinet &#187;SKET&#171; betale et  \r\n\r\n samlet vederlag på 900 kr. til dennes arvinger </P>  \r\n\r\n<P>H. Fischer-Hansen Tamm W. Weincke </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19751690625"
        },
        {
            "displayName": "Entydig dokumentidentifikation",
            "displayValue": "CA000171"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16906"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "17/12/1975"
        },
        {
            "displayName": "Administrerende myndighed",
            "displayValue": "Tvangslicensnævnet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}