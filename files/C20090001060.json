{
    "id": 123348,
    "title": "Vejledning om rådighed\\n(Krav til lediges jobsøgning)",
    "documentTypeId": "180",
    "isSagsforlobPeriodValid": true,
    "shortName": "VEJ nr 10 af 05/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om rådighed</p>\r\n      <p class=\"UnderTitel2\">(Krav til lediges jobsøgning)</p>\r\n      <p class=\"Indledning2\">I vejledning nr. 17 af 19. februar 2007 om rådighed, som ændret ved vejledning nr. 57 af 14. september 2007 foretages der følgende ændringer:</p>\r\n      <p class=\"Aendringspunkt\"><span class=\"Bold\">1.</span> I vejledningen ”til § 7” erstattes afsnittet ”1-dags-fristen” af følgende:</p>\r\n      <p class=\"TekstoverskriftVenstre\">”1-dags-fristen</p>\r\n      <p class=\"Stk\">1-dags-fristen gives for at give medlemmet tid til at indrette sig på at skulle i arbejde, til samtale mv. Pligten til at overtage arbejde med dags varsel gælder også for arbejde formidlet af a-kassen i forbindelse med CV-samtalen, jf. § 10, stk. 2.</p>\r\n      <p class=\"Stk\">A-kassen eller jobcenteret kan formidle et arbejde med kortere varsel end det, som er beskrevet. Hvis medlemmet da kontakter arbejdsgiveren, er formidlingen gyldig.”</p>\r\n      <p class=\"Aendringspunkt\"><span class=\"Bold\">2.</span> Afsnittet ”Jobsøgning og CV” erstattes af følgende:</p>\r\n      <p class=\"Tekstoverskrift\">”Jobsøgning og CV</p>\r\n      <p class=\"TekstoverskriftVenstre\">Til § 10</p>\r\n      <p class=\"Stk\">Et ledigt medlem skal stå til rådighed for det danske arbejdsmarked og må derfor ikke kun søge arbejde i udlandet, herunder Grønland og Færøerne.</p>\r\n      <p class=\"Stk\">Medlemmet skal udarbejde et CV og lægge det på Jobnet. Medlemmet har pligt til at ajourføre CV'et, hvis medlemmet fx har haft arbejde eller har deltaget i uddannelse, som har betydning for medlemmets tilknytning til arbejdsmarkedet.</p>\r\n      <p class=\"Stk\">Medlemmet skal søge arbejde på den måde, der er normal inden for det pågældende faglige område. Hvis det er normalt inden for det område, hvor medlemmet søger arbejde, kan medlemmet søge skriftligt, personligt eller telefonisk. Medlemmet kan også søge arbejde ved at henvende sig til bureauer, den faglige organisation, ved annoncering og ved uopfordrede henvendelser, hvis det er normalt inden for området. Medlemmet skal benytte Jobnet. Medlemmet skal søge relevante stillinger, der er opslået på Jobnet. Medlemmet kan ligeledes benytte af sig af relevante jobbanker. Medlemmet skal også kontakte arbejdsgivere, som har meldt tilbage på medlemmets CV.</p>\r\n      <p class=\"Stk\">Tilknytning til et vikarbureau kan ikke erstatte jobsøgning.</p>\r\n      <p class=\"TekstoverskriftVenstre\">CV-samtalen</p>\r\n      <p class=\"Stk\">A-kassen skal i forbindelse med CV-samtalen, jf. bekendtgørelse om a-kassernes pligt til at vejlede mv., enten formidle medlemmet et konkret job eller pålægge medlemmet at søge mindst 2 relevante konkrete job. Som det fremgår af bekendtgørelsens § 7, stk. 1, 2. pkt., skal medlemmet med dags varsel kunne overtage arbejde, som a-kassen har formidlet i forbindelse med CV-samtalen.</p>\r\n      <p class=\"TekstoverskriftVenstre\">Plan for jobsøgning</p>\r\n      <p class=\"Stk\">Af plan for jobsøgning fremgår det inden for hvilke fagområder, medlemmet primært skal søge arbejde, ligesom det fremgår inden for hvilket geografisk område, medlemmet skal søge. Medlemmet skal søge arbejde, som pågældende kan varetage inden for de udpegede områder.</p>\r\n      <p class=\"Stk\">Medlemmet skal så vidt muligt søge varigt arbejde, der udbydes hele året.</p>\r\n      <p class=\"Stk\">Et medlem må ikke holde op med at søge arbejde, gå på kurser mv., fordi medlemmet fx skal begynde på en uddannelse, gå på efterløn, overtage andet arbejde eller begynde selvstændig virksomhed.</p>\r\n      <p class=\"Stk\">Der kan ikke stilles krav om, at medlemmet søger et bestemt antal stillinger. Hvis der er tvivl om medlemmets rådighed, skal a-kassen se på, hvor mange job, der har været udbudt, evt. ved henvendelse til jobcenteret.</p>\r\n      <p class=\"TekstoverskriftVenstre\">Kopi af jobansøgninger</p>\r\n      <p class=\"Stk\">Medlemmet skal til rådighedssamtalerne efter § 25 medbringe kopi af et af a-kassen nærmere angivet antal jobansøgninger, som skal indgå i a-kassens vurdering af, om medlemmet søger seriøst og realistisk. Hvis medlemmet søger arbejde inden for områder, hvor der ikke søges skriftligt, skal pågældende i stedet for kunne redegøre mundtligt for jobsøgningen.</p>\r\n      <p class=\"Stk\">Antallet af jobansøgninger skal afspejle medlemmets situation på det aktuelle tidspunkt. Fx kan ledighedens længde indgå i vurderingen samt kvaliteten af medlemmets jobansøgninger.”</p>\r\n      <p class=\"Aendringspunkt\"><span class=\"Bold\">3.</span> Vejledning til § 24, stk. 2, erstattes af følgende:</p>\r\n      <p class=\"TekstoverskriftVenstre\">”Til § 24, stk. 2</p>\r\n      <p class=\"Stk\">A-kassen skal fx opbevare underretninger fra jobcenteret om medlemmets deltagelse i - eller manglende medvirken til - kontaktforløb, jobsamtaler, aktiviteter, tilbud, konkrete åbne jobordrer og særlige jobprojekter. A-kassen skal også opbevare underretninger fra jobcenteret om formidling af medlemmet og resultatet heraf.</p>\r\n      <p class=\"Stk\">Hvis a-kassen selv formidler medlemmet arbejde, skal a-kassen registrere dette samt resultatet af formidlingen.</p>\r\n      <p class=\"Stk\">A-kassen skal registrere og opbevare de oplysninger, medlemmet har givet efter § 22, som har betydning for medlemmets rådighed. A-kassen skal bl.a. registrere medlemmets oplysninger om kurser og arbejdssøgning, så det fremgår, om medlemmet opfylder § 10. A-kassen skal altid registrere medlemmets kurser, og hvor mange job medlemmet har søgt samt hvornår. Oplysningerne skal indgå i vurderingen af, om medlemmet opfylder sin pligt til at kunne overtage og søge arbejde, jf. §§ 7-10. I vurderingen skal a-kassens egne oplysninger og oplysningerne fra Jobnet også indgå.</p>\r\n      <p class=\"Stk\">A-kassen skal registrere, om medlemmet har fulgt eller er ved at få udarbejdet en jobplan.</p>\r\n      <p class=\"Stk\">Såfremt a-kassen ved en rådighedsvurdering efter §§ 25-28 finder, at medlemmet står til rådighed, skal a-kassen registrere sin rådighedsvurdering og begrundelsen herfor. Af begrundelsen skal bl.a. fremgå, hvad medlemmet har gjort for at komme hurtigst muligt i arbejde, herunder oplysning om, hvor mange job pågældende har søgt. Jobmulighederne på det relevante arbejdsmarked skal tillige fremgå af begrundelsen. Hvis medlemmet gives en frist efter § 28 til at bevise sin tilknytning til arbejdsmarkedet ved aktiv jobansøgning, skal a-kassen notere begrundelsen herfor.</p>\r\n      <p class=\"Stk\">Opbevaringen bør ske ved, at oplysningerne fremgår af a-kassens edb-system, men kan også ske i form af kopi eller notat på medlemmets sag.”</p>\r\n      <p class=\"Aendringspunkt\"><span class=\"Bold\">4.</span> Efter afsnittet ”Til § 25, stk. 1 og 2” indsættes:</p>\r\n      <p class=\"TekstoverskriftVenstre\">”Til § 25, stk. 3</p>\r\n      <p class=\"Stk\">Vurderingen af medlemmets jobsøgning skal tage udgangspunkt i plan for jobsøgning og de jobansøgninger, som a-kassen har orienteret medlemmet om at medbringe eller redegøre for.</p>\r\n      <p class=\"TekstoverskriftVenstre\">Plan for jobsøgning</p>\r\n      <p class=\"Stk\">Medlemmets plan for jobsøgning, som er udarbejdet eller revideret ved den forudgående samtale i a-kassen, danner udgangspunkt for a-kassens samlede skønsmæssige vurdering af medlemmets jobsøgning. Det bemærkes, at medlemmet kan opfylde kravene til aktiv jobsøgning, selvom planen for jobsøgning ikke er fulgt.</p>\r\n      <p class=\"Stk\">A-kassen skal ved samtalen revidere plan for jobsøgning, der på ny skal udleveres eller sendes til medlemmet umiddelbart efter samtalen.</p>\r\n      <p class=\"TekstoverskriftVenstre\">Gennemgang af jobansøgninger</p>\r\n      <p class=\"Stk\">A-kassen skal vurdere indholdet af medlemmets medbragte jobansøgninger, herunder om medlemmet har søgt seriøst og bredt, samt om der er søgt arbejde inden for områder, hvor der er behov for arbejdskraft.</p>\r\n      <p class=\"Stk\">Hvis medlemmet har søgt arbejde inden for områder, hvor der ikke søges skriftligt, skal medlemmet for et nærmere angivet antal ansøgninger mundtligt kunne oplyse, hvordan der er søgt job, hvilke arbejdsgivere, der er søgt hos, hvornår der er søgt samt hvilke stillinger, der er søgt. Herudover skal medlemmet redegøre for, hvordan samtalerne er forløbet.</p>\r\n      <p class=\"Stk\">A-kassen skal ud fra en individuel vurdering pålægge den ledige at medbringe kopi af et nærmere angivet antal jobansøgninger ved den følgende rådighedssamtale – hvis den ledige ikke har søgt skriftligt, skal pågældende forberedes på, at pågældende skal kunne redegøre mundtligt for jobsøgningen. Antallet af jobansøgninger, som den ledige anmodes om at medbringe, skal afspejle den lediges situation på det aktuelle tidspunkt – fx kan ledighedens længde, antallet af fagområder, som den ledige skal søge job inden for, samt kvaliteten af den lediges jobansøgninger indgå i vurderingen.</p>\r\n      <p class=\"Stk\">A-kassen skal endvidere gemme de jobansøgninger, som a-kassen har bedt den ledige om at medbringe.”</p>\r\n      <p class=\"Aendringspunkt\"><span class=\"Bold\">5.</span> Overskriften ”Til § 25, stk. 3” ændres til: ”Til § 25, stk. 4”</p>\r\n      <p class=\"Aendringspunkt\"><span class=\"Bold\">6.</span> Vejledning til § 28, stk. 1 og 2, affattes således:</p>\r\n      <p class=\"TekstoverskriftVenstre\">”Til § 28, stk. 1</p>\r\n      <p class=\"Stk\">I rådighedsvurderingen skal det indgå, om medlemmet søger arbejde, herunder om medlemmet søger konkrete job på opfordring af jobcenteret, a-kassen eller anden aktør.</p>\r\n      <p class=\"Stk\">Det skal også indgå, om medlemmet har deltaget i aktiviteter og tilbud, herunder i tilbud efter en jobplan.</p>\r\n      <p class=\"Stk\">Når a-kassen giver medlemmet en frist til at bevise sin tilknytning til arbejdsmarkedet ved aktiv jobsøgning, skal a-kassen notere, hvad begrundelsen for at give fristen har været.</p>\r\n      <p class=\"TekstoverskriftVenstre\">Til § 28, stk. 2</p>\r\n      <p class=\"Stk\">En frist forudsætter, at a-kassen ikke har grundlag for at træffe afgørelse om, at medlemmet ikke står til rådighed på grund af en for ringe jobsøgning.</p>\r\n      <p class=\"Stk\">A-kassen kan således give en frist, hvis der er tvivl om medlemmets jobsøgning. Dette gælder fx, hvis der er tvivl om, hvorvidt medlemmets jobsøgning er tilstrækkelig seriøs, realistisk og bred. Der er fx tvivl om seriøsiteten af medlemmets jobsøgning, hvis medlemmet i overvejende grad har sendt ansøgninger via et jobsøgningsprogram eller alene har sendt sit CV som ansøgning til job, hvor det er kutyme at sende en egentlig ansøgning.</p>\r\n      <p class=\"Stk\">En a-kasse kan også give en frist, hvis medlemmet fx har en så nær tilknytning til en arbejdsplads, at der er tvivl om rådigheden for det øvrige arbejdsmarked, jf. § 17.</p>\r\n      <p class=\"Stk\">Fristens længde skal stå i forhold til den forventede ledighedsperiode. Fristen skal gives skriftligt. I meddelelsen om fristen skal a-kassen oplyse medlemmet om, at medlemmet kan miste retten til dagpenge ved fristens udløb, hvis a-kassen vurderer, at medlemmet ikke står til rådighed. Medlemmet har ikke adgang til at klage, fordi en frist ikke begrænser retten til dagpenge.</p>\r\n      <p class=\"Stk\">For så vidt angår krav til jobsøgning, henvises der til § 10. Hvis der ikke har været job, som medlemmet kan søge, kan der gives en ny frist.</p>\r\n      <p class=\"Stk\">Ved fristperiodens udløb, skal medlemmet som dokumentation for sin jobsøgning fremlægge alle jobansøgninger, som medlemmet har sendt i fristperioden.</p>\r\n      <p class=\"Stk\">Hvis medlemmet har søgt job inden for fagområder, hvor der sædvanligvis ikke søges job skriftligt, består dokumentationen i, at medlemmet skriftligt oplyser om antallet af job, der er søgt i fristperioden, hvordan der er søgt job, hvilke arbejdsgivere, der er søgt hos, hvornår der er søgt samt hvilke stillinger, der er søgt. I særlige tilfælde kan a-kassen notere disse oplysninger på baggrund af medlemmets mundtlige redegørelse herom.</p>\r\n      <p class=\"Stk\">A-kassen kan ikke anse medlemmet for ikke at stå til rådighed inden fristens udløb alene på grund af for ringe jobsøgning i første del af fristperioden. Der kan dog være andre grunde til, at medlemmet ikke står til rådighed, fx sygdom.</p>\r\n      <p class=\"Stk\">Ved rådighedsvurderingen efter fristens udløb skal det indgå, om medlemmet har deltaget i samtaler, aktiviteter og tilbud, som jobcenteret eller anden aktør har indkaldt til.”</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsdirektoratet, den 5. februar 2009</I></P><P CLASS=SIGN1 ALIGN=\"CENTER\">Karen Ryder</P><P CLASS=SIGN2 ALIGN=\"RIGHT\">/ Mia Plougmann Mønsted</P></FONT></DIV>",
    "isHistorical": true,
    "editorialNotes": [],
    "alternativeMedia": [
        "www.adir.dk"
    ],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/02/2009"
        },
        {
            "displayName": "Accession",
            "displayValue": "C20090001060"
        },
        {
            "displayName": "Entydig dokumentidentifikation",
            "displayValue": "BE003234"
        },
        {
            "displayName": "Dato for førstegangsindlæggelse",
            "displayValue": "07/02/2009"
        },
        {
            "displayName": "Dato for indlæggelse",
            "displayValue": "07/02/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "05/02/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 06-22-0044"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}