{
    "id": 116503,
    "title": "Medlem født i 1953 og som havde fravalgt efterlønsordningen, opfyldte ikke betingelserne for efterløn efter den fra 1. januar 2007 indførte fortrydelsesordning",
    "documentTypeId": "230",
    "isSagsforlobPeriodValid": true,
    "shortName": "AFG nr 10460 af 21/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Medlem født i 1953 og som havde fravalgt efterlønsordningen, opfyldte ikke betingelserne for efterløn efter den fra 1. januar 2007 indførte fortrydelsesordning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet, som havde fravalgt efterlønsordningen var født den 5. oktober 1953 og havde været medlem af a-kasse fra 1978-1990 og igen fra 18. juni 1997, søgte i januar 2007 om at blive omfattet af den 1. januar 2007 indførte fortrydelsesordning.</div>\r\n        </p>\r\n        <p class=\"Tekst2\">\r\n          <div>Medlemmet havde af a-kassen og Arbejdsdirektoratet fået afslag på sin anmodning om at blive omfattet af efterlønsordningen, idet medlemmet var født før 1. juli 1960 og dermed over 47 år var medlemmet ikke omfattet af den aldersgruppe, der havde mulighed for at fortryde fravalg til efterlønsordningen.</div>\r\n        </p>\r\n        <p class=\"Tekst2\">\r\n          <div>Medlemmet påklagede afgørelsen til Arbejdsmarkedets Ankenævn og anmodede om dispensation for reglerne, idet han oplyste at være villig til at efterbetale efterlønsbidrag.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte Arbejdsdirektoratets afgørelse med henvisning til, at medlemmet ikke opfyldte betingelse om at være født efter den 1. juli 1960 eller være tilmeldt før det 47. år samt at kunne nå at indbetale efterlønsbidrag i mindst 15 år før retten til efterlønsalderen indtrådte ved det 60. år.</div>\r\n        </p>\r\n        <p class=\"Tekst2\">\r\n          <div>Ankenævnet bemærkede, at nævnet ikke havde adgang til at dispensere fra reglerne om betingelserne for efterløn og at det efter reglerne heller ikke var muligt at få efterløn ved efterbetaling af efterlønsbidrag.</div>\r\n        </p>\r\n      </div>\r\n      <p class=\"Tekst\">Til medlemmet X</p>\r\n      <p class=\"Tekst\">21. sept. 2007</p>\r\n      <p class=\"Tekst\">Ankenævnet har behandlet Deres klage på møde den 20. september 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De kan ikke opnå ret til efterløn.</p>\r\n      <p class=\"Tekst\">Ankenævnet tiltræder Arbejdsdirektoratets afgørelse af den 8. februar 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De er født den 5. oktober 1953,</p>\r\n        <p class=\"Liste1\"><span class=\"Liste1Nr\">–</span> De har været medlem af a-kasse i perioden 1978 – 1990 og igen fra 18. juni 1997,</p>\r\n        <p class=\"Liste1\"><span class=\"Liste1Nr\">–</span> De har fravalgt at indbetale efterlønsbidrag,</p>\r\n        <p class=\"Liste1\"><span class=\"Liste1Nr\">–</span> De i januar 2007 har søgt om tilladelse til at blive omfattet af fortrydelsesordningen og</p>\r\n        <p class=\"Liste1\"><span class=\"Liste1Nr\">–</span> De har oplyst, at De er villig til at indbetale efterlønsbidrag med tilbagevirkende kraft.</p>\r\n      </p>\r\n      <p class=\"Tekst\">For personer der, som De, er født før den 1. januar 1959, er lovens almindelige betingelse for efterløn, at man har været uafbrudt medlem og indbetalt til efterlønsordningen fra 1. juli 1999 og til mindst det tidspunkt hvor retten til efterlønnen indtræder. I Deres tilfælde ved det 60. år.</p>\r\n      <p class=\"Tekst\">Da De har fravalgt at indbetale efterlønsbidrag opfylder De ikke de almindelige betingelser for at få efterløn.</p>\r\n      <p class=\"Tekst\">Da De er født før den 1. juli 1960 er de ikke omfattet af den aldersgruppe, der har mulighed for at fortryde et tidligere fravalg af efterlønsordningen.</p>\r\n      <p class=\"Tekst\">Fortrydelsesordningen trådte i kraft den 1. januar 2007. En af betingelserne for at blive omfattet af den indførte ordning er, at man skal have betalt efterlønsbidrag i mindst 15 år. Dette indebærer, at man tidligst kan gå på efterløn efter fortrydelsesordningen i 2022.</p>\r\n      <p class=\"Tekst\">For at kunne opnå ret til efterløn efter fortrydelsesordningen i § 75 gælder følgende:</p>\r\n      <p>\r\n        <p class=\"Liste1\"><span class=\"Liste1Nr\">–</span> Et medlem skal være født den 1. juli 1960 eller senere</p>\r\n        <p class=\"Liste1\"><span class=\"Liste1Nr\">–</span> Hvis man er født før den 1. januar 1973, skal man have været medlem af en a-kasse uafbrudt fra den 1. januar 1997</p>\r\n        <p class=\"Liste1\"><span class=\"Liste1Nr\">–</span> Hvis man er født den 1. januar 1973 eller senere, skal man have været medlem af en a-kasse uafbrudt fra det 24. år</p>\r\n        <p class=\"Liste1\"><span class=\"Liste1Nr\">–</span> Man skal ikke kunne opnå ret til efterløn inden folkepensionsalderen efter lovens § 74 a (den ordinære efterløn)</p>\r\n        <p class=\"Liste1\"><span class=\"Liste1Nr\">–</span> Tilmelding til efterlønsordningen skal ske skriftligt senest på medlemmets 47- års – dag</p>\r\n        <p class=\"Liste1\"><span class=\"Liste1Nr\">–</span> Man skal betale efterlønsbidrag i mindst 15 år.</p>\r\n      </p>\r\n      <p class=\"Tekst\">De opfylder ikke kravet om at være født efter den 1. juli 1960 eller senere, at være tilmeldt efterlønsordningen før det 47. år, og kravet om at kunne nå at indbetale efterlønsbidrag i mindst 15 år før retten til efterløn indtræder.</p>\r\n      <p class=\"Tekst\">De har anmodet om dispensation fra reglerne.</p>\r\n      <p class=\"Tekst\">Sådan som reglerne er udformet har ankenævnet ikke adgang til at dispensere fra reglerne om ret til efterløn. Der er efter reglerne ikke mulighed for at få efterløn ved efterbetaling af efterlønsbidrag.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 74, stk. 1 og 2, § 74 a, stk. 3 og § 75, i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer der følger af lov nr. 1540 af 20. december 2006.</p>\r\n        <p class=\"Liste1\"><span class=\"Liste1Nr\">–</span> § 5, i bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">Sign.</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Underline\">Kopi til:</span></p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\">Arbejdsløshedskasse</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af ændringslov nr. 1540 af 20. december 2006</span></p>\r\n      <p class=\"Tekst\">Kapitel 11 a</p>\r\n      <p class=\"Tekst\"><span class=\"Italic\">Efterløn</span></p>\r\n      <p class=\"Tekst\"><span class=\"Italic\">Betingelser for ret til efterløn</span></p>\r\n      <p class=\"Tekst\"><span class=\"Bold\">§ 74.</span> Efterlønsalderen er 60 år.</p>\r\n      <p class=\"Tekst\"><span class=\"Italic\">Stk. 2.</span> Efterlønsalderen er dog</p>\r\n      <p>\r\n        <p class=\"Liste1\"><span class=\"Liste1Nr\">1)</span> 60½ år for personer, der er født i perioden fra den 1. januar 1959 til den 30. juni 1959,</p>\r\n        <p class=\"Liste1\"><span class=\"Liste1Nr\">2)</span> 61 år for personer, der er født i perioden fra den 1. juli 1959 til den 31. december 1959,</p>\r\n        <p class=\"Liste1\"><span class=\"Liste1Nr\">3)</span> 61½ år for personer, der er født i perioden fra den 1. januar 1960 til den 30. juni 1960, og</p>\r\n        <p class=\"Liste1\"><span class=\"Liste1Nr\">4)</span> 62 år for personer, der er født efter den 30. juni 1960, jf. dog stk. 3 og 4.</p>\r\n      </p>\r\n      <p class=\"Tekst\">……</p>\r\n      <p class=\"Tekst\"><span class=\"Bold\">§ 74 a.</span></p>\r\n      <p class=\"Tekst\">…….</p>\r\n      <p class=\"Tekst\"><span class=\"Italic\">Stk. 3.</span> Medlemmer, der er født før den 1. januar 1959, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det tidspunkt, hvor medlemmet når efterlønsalderen, jf. § 74. Perioden med medlemskab og indbetaling af efterlønsbidrag skal dog mindst udgøre 20 år inden for de sidste 25 år. For medlemmer, som har indbetalt efterlønsbidrag, jf. stk. 1, nr. 3, uafbrudt fra den 1. april 1999, er det tilstrækkeligt, at medlemsperioden udgør mindst 20 år inden for de sidste 25 år.</p>\r\n      <p class=\"Tekst\">……</p>\r\n      <p class=\"Tekst\"><span class=\"Italic\">Fortrydelsesordning</span></p>\r\n      <p class=\"Tekst\"><span class=\"Bold\">§ 75.</span> Et medlem, der har fravalgt at indbetale efterlønsbidrag, jf. § 77, stk. 4, kan få ret til efterløn efter bestemmelserne i §§ 74-74 n, jf. dog stk. 3 og 4, hvis den pågældende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har været uafbrudt medlem af en arbejdsløshedskasse</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> senest fra det 24. år, hvis medlemmet er født den 1. januar 1973 eller senere, eller</p>\r\n            <p class=\"Liste2\"><span class=\"Liste2Nr\">b)</span> senest fra den 1. januar 1997, hvis medlemmet er født før den 1. januar 1973,</p>\r\n          </div>\r\n        </p>\r\n        <p class=\"Liste1\"><span class=\"Liste1Nr\">2)</span> har tilmeldt sig efterlønsordningen skriftligt senest 15 år før, medlemmet når efterlønsalderen, jf. § 74, jf. dog stk. 2, og</p>\r\n        <p class=\"Liste1\"><span class=\"Liste1Nr\">3)</span> har indbetalt efterlønsbidrag i mindst 15 år.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Personer, der er født i perioden fra den 1. juli 1960 til den 30. juni 1964, kan uanset stk. 1, nr. 2, få ret til efterløn, hvis de har tilmeldt sig efterlønsordningen senest 15 år, før de fylder 62 år.</p>\r\n      <p class=\"Tekst\"><span class=\"Italic\">Stk. 3.</span> Efterlønnens størrelse til henholdsvis et fuldtidsforsikret og et deltidsforsikret medlem fastsættes efter bestemmelserne i § 74 l, dog således at efterlønnen nedsættes i forhold til det antal år, medlemmet ikke har indbetalt efterlønsbidrag efter § 74 a, stk. 1, nr. 3. Efterlønnen nedsættes med 2 pct. af højeste dagpenge, jf. §§ 47 og 70, for hvert hele års manglende bidragsbetaling.</p>\r\n      <p class=\"Tekst\"><span class=\"Italic\">Stk. 4.</span> Den skattefri præmie beregnes til henholdsvis et fuldtidsforsikret og et deltidsforsikret medlem efter § 74 m, dog således at præmien nedsættes i forhold til det antal år, medlemmet ikke har indbetalt efterlønsbidrag efter § 74 a, stk. 1, nr. 3. Præmien nedsættes med 4 pct. for hvert hele års manglende bidragsbetaling.</p>\r\n      <p class=\"Tekst\"><span class=\"Italic\">Stk. 5.</span> Der kan ikke efterbetales manglende bidrag.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet de nærmere regler om anvendelsen af denne bestemmelse.</p>\r\n      <p class=\"Tekst\"><span class=\"Bold\">Bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse</span></p>\r\n      <p class=\"Tekst\"><span class=\"Italic\">Fortrydelsesordningen</span></p>\r\n      <p class=\"Tekst\"><span class=\"Bold\">§ 5.</span> Man kan tilmelde sig efterlønsordningen, jf. lovens § 75, stk. 1, selvom man tidligere har valgt den fra. Det samme gælder, hvis man har valgt bidraget fra eller er frameldt betaling af efterlønsbidrag.</p>\r\n      <p class=\"Tekst\"><span class=\"Italic\">Stk. 2.</span> Tilvalget har virkning fra den dato, hvor a-kassen modtager skriftlig besked om, at man vælger efterlønsordningen til.</p>\r\n      <p class=\"Tekst\"><span class=\"Italic\">Stk. 3.</span> Det skriftlige tilvalg skal være modtaget i a-kassen senest 15 år før den dag, hvor man når efterlønsalderen efter lovens § 74.</p>\r\n      <p class=\"Tekst\"><span class=\"Italic\">Stk. 4.</span> Den tid fra 1. april 1999, hvor man tidligere har betalt efterlønsbidrag, som ikke er betalt tilbage, jf. kap. 8, kan medregnes til den tid, hvori man har betalt efterlønsbidrag, jf. lovens § 75, stk. 3 og 4.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071046001"
        },
        {
            "displayName": "Entydig dokumentidentifikation",
            "displayValue": "BE002823"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10460"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "21/09/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100127-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}