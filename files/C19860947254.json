{
    "id": 52912,
    "title": "Skrivelse om fortolkning af lov om lån til betaling af ejendomsskatter(* 1) (nedenfor benævnt låneloven). ",
    "documentTypeId": "200",
    "isSagsforlobPeriodValid": false,
    "shortName": "SKR nr 9472 af 25/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om fortolkning af lov om lån til  \r\n\r\n betaling af ejendomsskatter(* 1) (nedenfor benævnt låneloven). </H1>  \r\n\r\n<P></P>  \r\n\r\n<BR>  \r\n\r\n<P>RESUMEE: </P>  \r\n\r\n<P>Ordene &#187;folkepension, enkepension eller invalidepension&#171; og  \r\n\r\n &#187;invaliditetsydelse&#171; i lånelovens § 1 må nu reelt læses som  \r\n\r\n &#187;pension i henhold til lov om social pension&#171;. </P>  \r\n\r\n<P>Sikkerhedskravet i lånelovens § 4 må, når resultatet af 18. alm. vurdering  \r\n\r\n foreligger, forstås således, at skadesløsbrevet skal have sikkerhed inden for  \r\n\r\n ejendommens kontantværdi. </P>  \r\n\r\n<P>På grund af ændringer i den øvrige lovgivning er der på visse punkter  \r\n\r\n behov for ændring (præcisering) ag låneloven. </P>  \r\n\r\n<P>Det drejer sig om relationen til 1) lov om social pension (lov nr. 217 af  \r\n\r\n 16. maj 1984) og til 2) lov om ændring af lov om vurdering af landets faste  \r\n\r\n ejendomme (lov nr. 207 af 16. maj 1984). Disse spørgsmål vil indgå i  \r\n\r\n førstkommende revision af låneloven. </P>  \r\n\r\n<P>AD 1). LOV OM SOCIAL PENSION. </P>  \r\n\r\n<P>Ifølge bestemmelsen i lånelovens § 1, stk. 2, nr. 1, har det bl.a.  \r\n\r\n betydning, om ejeren eller dennes ægtefælle &#187;modtager eller får forskud  \r\n\r\n på folkepension, enkepension eller invalifepension eller modtager  \r\n\r\n invaliditetsydelse.&#171; </P>  \r\n\r\n<P>Imidlertid er lov om folkepension og lov om invalidepension og  \r\n\r\n førtidspension m.v. ophævet i forbindelse med vedtagelsen af lov nr. 217 af  \r\n\r\n 16. maj 1984 om social pension. I loven om social pension findes  \r\n\r\n pensionstyperne folkepension, højeste og mellemste førtidspension, forhøjet  \r\n\r\n almindelig førtidspension og almindelig førtidspension, mens betegnelserne  \r\n\r\n enkepension og invalidepension ikke findes længere. </P>  \r\n\r\n<P>Københavns kommune har i en forespørgsel til indenrigsministeriet oplyst,  \r\n\r\n at kommunen efter ikrafttrædelsen af lov om social pension har imødekommet  \r\n\r\n ansøgninger om lån fra pensionister, der efter loven om social pension er  \r\n\r\n tilkendt højeste og mellemste førtidspension. </P>  \r\n\r\n<P>Kommunen oplyste samtidig, at den nu også havde modtaget låneansøgninger  \r\n\r\n fra enkelte pensionister, der er tilkendt enten forhøjet almindelig  \r\n\r\n førtidspension eller almindelig førtidspension og anmodede i den forbindelse  \r\n\r\n om indenrigsministeriets fortolkning af, hvorvidt også disse førtidspensioner  \r\n\r\n giver ejeren ret til optagelse af lån efter låneloven. </P>  \r\n\r\n<P>Indenrigsministeriet har i den anledning efter drøftelse med  \r\n\r\n socialministeriet udtalt, at man må finde det mest naturligt, at den ovenfor  \r\n\r\n citerede passus i § 1, stk. 2, nr. 1, i låneloven også anses at omfatte  \r\n\r\n forhøjet almindelig førtidspension og almindelig førtidspension i henhold til  \r\n\r\n lov om social pension. </P>  \r\n\r\n<P>AD 2). LOV OM ÆNDRING AF VURDERINGSLOVEN. </P>  \r\n\r\n<P>Det i lånelovens § 4, stk. 1, omhandlede skadesløsbrev skal have sikkerhed  \r\n\r\n inden for ejendommens værdi i sædvanlig prioriteret stand (&#187;det beløb,  \r\n\r\n hvortil virderingsrådet har ansat ejendommen inden omregning efter  \r\n\r\n vurderingslovens § 6 A.&#171;). </P>  \r\n\r\n<P>Denne udformning af sikkerhedskravet var basseret på de regler om  \r\n\r\n kontantvurdering, som indførtes ved 17. alm. vurdering. Efter disse regler  \r\n\r\n gennemførtes kontantvurderingen på den måde, at virderingsrådene som hidtil  \r\n\r\n ved ansættelsen skulle regne med sædvanlige  \r\n\r\n prioritetsforhold.Vurderingsrådenes ansættelser blev derefter ved  \r\n\r\n statsskattedirektoratets foranstaltning omregnet til kontantværdi, jfr.  \r\n\r\n vurderingslovens § 6 A. </P>  \r\n\r\n<P>Fra og med 18. alm. vurdering pr. 1. januar 1986 er man imidlertid gået  \r\n\r\n over til direkte kontantvurdering, jfr. den omtalte ændringslov til  \r\n\r\n vurderingsloven, og vurderingsloven, og vurderingslovens § 6 A er blevet  \r\n\r\n ophævet. </P>  \r\n\r\n<P>Når resultatet af 18. alm. vurdering foreligger, må sikkerhedskravet i  \r\n\r\n lånelovens § 4, stk. 1, herefter forstås således, at skadesløsbrevet skal  \r\n\r\n have sikkerhed inden for kontantejendomsværdien. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Claus Wilhjelm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 202 af 18. maj 1982, som ændret ved lov nr. 646 af 19.  \r\n\r\n december 1984. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860947254"
        },
        {
            "displayName": "Entydig dokumentidentifikation",
            "displayValue": "CM011757"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/04/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9472"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "25/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsministeriet 1.ø.kt.j.nr. 1402-20/1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}