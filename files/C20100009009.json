{
    "id": 133699,
    "title": "Cirkulære om anvendelse af kriminalforsorgens pensioner\\n(Til kriminalforsorgens institutioner og afdelinger)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 90 af 03/11/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Cirkulære om anvendelse af kriminalforsorgens pensioner</p>\r\n<p class=\"UnderTitel2\">(Til kriminalforsorgens institutioner og afdelinger)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Personkredsen m.v.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I kriminalforsorgens pensioner kan optages:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Personer, der er under tilsyn af kriminalforsorgen,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> indsatte under udgang (udstationering m.v.),</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> dømte, der anbringes efter straffuldbyrdelseslovens § 78, stk. 1 eller 2,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> sigtede, der anbringes efter retsplejelovens § 765, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> undtagelsesvis andre personer.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Pensionen træffer afgørelse om optagelse af de i § 1 nævnte personer, jf. dog stk. 2. Finder en pension, at optagelse ikke bør ske, kan klienten eller det henvisende tjenestested forelægge sagen for Justitsministeriet, Direktoratet for Kriminalforsorgen, til afgørelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Pensioner, der er indrettet til det, skal optage personer, der er under tilsyn af kriminalforsorgen, og som akut er uden opholdssted. Varer et ophold på en akutplads mere end 14 dage, skal den pågældende overgå til en almindelig pensionsplads.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Pensionen skal tage spørgsmålet om fortsat ophold af de i § 1, nr. 5, nævnte personer op til overvejelse mindst hver 3. måned.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Husorden</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Hver pension skal have en husorden, der indeholder regler om</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> betingelserne for opholdet, herunder opholdsbetaling, familiebesøg, hold af husdyr mv.,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> optagelsesproceduren,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> hvilke overtrædelser, der kan medføre bortvisning, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> beboernes adgang til at klage til Justitsministeriet, Direktoratet for Kriminalforsorgen, over pensionens afgørelser.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Husordenen skal godkendes af Justitsministeriet, Direktoratet for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Inden optagelse skal den pågældende gøres bekendt med pensionens husorden og eventuelle supplerende regler for opholdet.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Varetagelse af forsorgsarbejdet</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Forsorgsarbejdet for den enkelte beboer varetages af pensionen, medmindre andet er aftalt, jf. dog stk. 2. Pensionen skal i nødvendigt omfang samarbejde med det henvisende tjenestested. Er der fastsat vilkår om tilsyn, samarbejdes med tilsynsmyndigheden.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Forsorgsarbejdet vedrørende beboere, der er optaget efter § 2, stk. 2, varetages af det henvisende tjenestested. Overgår beboeren til en almindelig pensionsplads, varetages forsorgsarbejdet i overensstemmelse med stk.1.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Pensionen kan som en betingelse for opholdet fastsætte, at beboerens arbejdsindtægt, offentlige ydelse m.v. helt eller delvist administreres i samarbejde med pensionen, således at et beløb anvendes til hjælp til familiens underhold eller til andre lignende formål.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Bortvisning</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Pensionens forstander eller den, der bemyndiges dertil, kan bortvise en beboer, der overtræder vilkår for opholdet eller gør sig skyldig i grov eller gentagen overtrædelse af husordenen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Beboere, der er anbragt i medfør af straffuldbyrdelseslovens § 78, skal, forinden der træffes afgørelse om bortvisning, gøres bekendt med adgangen til at lade sig bistå og have lejlighed til at udtale sig.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Afgørelsen træffes på grundlag af de foreliggende oplysninger. Pensionens forstander eller den, der bemyndiges dertil, afgør, om det af hensyn til klarlæggelse af sagens omstændigheder er påkrævet at indhente yderligere oplysninger, herunder fra personale eller andre beboere.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Den, der har afgivet forklaring, skal have lejlighed til at godkende referatet af sin forklaring, og det skal fremgå af referatet, om godkendelse er sket. Ved afgivelsen af forklaring skal der, udover den ansatte, der leder samtalen, være yderligere en af pensionens ansatte til stede som vidne.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Der skal gøres notat om den trufne afgørelse. Notatet skal indeholde en begrundelse for afgørelsen. Begrundelsen skal indeholde en henvisning til de retsregler, afgørelsen er truffet efter, og angive, hvilke hovedhensyn der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Notatet skal endvidere indeholde oplysninger om,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk5_Num1\">1)</span> hvornår afgørelsen er meddelt beboeren,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk5_Num2\">2)</span> at beboeren er orienteret om, hvilke retsregler afgørelsen er truffet i henhold til, jf. forvaltningslovens § 24, stk. 3, 1. pkt., jf. § 24, stk. 1, 1. pkt.,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk5_Num3\">3)</span> hvornår fristen for at indgive klage til justitsministeren udløber, jf. straffuldbyrdelseslovens § 111, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk5_Num4\">4)</span> at beboeren er vejledt om muligheden for at klage til justitsministeren og om fristen for at indgive klage.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Beboeren har i medfør af forvaltningslovens § 9, stk. 4, ikke adgang til aktindsigt i den del af notatet, der udfærdiges efter stk. 4, medmindre pensionens forstander eller den, der bemyndiges dertil, træffer afgørelse om meroffentlighed.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Øvrige beboere skal, forinden der træffes afgørelse om bortvisning, gøres bekendt med de foreliggende oplysninger og have lejlighed til at udtale sig, medmindre der foreligger særlige omstændigheder, jf. forvaltningslovens § 19, stk. 2. Beboeren skal endvidere gøres bekendt med adgangen til at lade sig bistå af andre og få aktindsigt.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Pensionens forstander eller den, der bemyndiges dertil, afgør, om det af hensyn til klarlæggelse af sagens omstændigheder er påkrævet at indhente yderligere oplysninger, herunder fra personale eller andre beboere.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Den, der har afgivet forklaring, skal have lejlighed til at godkende referatet af sin forklaring, og det skal fremgå af referatet, om godkendelse er sket. Ved afgivelsen af forklaring skal der, udover den ansatte der leder samtalen, være yderligere en af pensionens ansatte til stede som vidne.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Der skal gøres notat om den trufne afgørelse. Notatet skal indeholde en begrundelse for afgørelsen. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Notatet skal endvidere indeholde oplysning om,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk5_Num1\">1)</span> hvornår afgørelsen er meddelt beboeren,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk5_Num2\">2)</span> at beboeren er orienteret om begrundelsen for afgørelsen, jf. forvaltningslovens § 24,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk5_Num3\">3)</span> hvornår fristen for at indgive klage til justitsministeren udløber, jf. straffuldbyrdelseslovens § 111, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk5_Num4\">4)</span> at beboeren er vejledt om muligheden for at klage til justitsministeren og om fristen for at indgive klage.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> Beboeren skal efter anmodning have udleveret en kopi af det notat, der er udfærdiget efter stk. 4-5, medmindre oplysninger undtages under henvisning til forvaltningslovens § 15.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Pensionen kan træffe afgørelse om, at en bortvisning skal stilles i bero, indtil en klage til Justitsministeriet (Direktoratet for Kriminalforsorgen) er afgjort.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden m.v.</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Cirkulæret træder i kraft den 15. november 2010. Cirkulære nr. 93 af 4. juni 1993 om anvendelse af Kriminalforsorgens pensioner m.v. ophæves.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 3. november 2010</p><p class=\"Sign1\" align=\"center\">William Rentzmann</p><p class=\"Sign2\" align=\"right\">/ Ina Eliasen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2010"
        },
        {
            "displayName": "Accession",
            "displayValue": "C20100009009"
        },
        {
            "displayName": "Entydig dokumentidentifikation",
            "displayValue": "AA005668"
        },
        {
            "displayName": "Dato for førstegangsindlæggelse",
            "displayValue": "05/11/2010"
        },
        {
            "displayName": "Dato for indlæggelse",
            "displayValue": "05/11/2010"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "03/11/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 10-123-0005 "
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}