{
    "id": 133064,
    "title": "Bekendtgørelse om tilskud til fremme af ordninger og projekter, der øger antallet af buspassagerer",
    "documentTypeId": "60",
    "isSagsforlobPeriodValid": true,
    "shortName": "BEK nr 967 af 12/08/2010",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Administrationsgrundlag for pulje til fremme af ordninger og projekter, der øger antallet af buspassagerer (2009-2011)</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud til fremme af ordninger og projekter, der øger antallet af buspassagerer</p>\r\n<p class=\"Indledning2\">I medfør af tekstanmærkning nr. 120 ad § 28, jf. Aktstykke nr. 4 af 22. oktober 2009, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Transportministeren kan inden for de afsatte rammer, jf. Administrationsgrundlaget for pulje til fremme af ordninger og projekter, der øger antallet af buspassagerer (2009-2011) give tilsagn om tilskud til fremme af ordninger og projekter, der øger antallet af buspassagerer. Administrationsgrundlaget vedlægges i øvrigt som bilag 1.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Puljen er ikke rettet imod etablering af større fysiske anlæg.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ansøgning om tilsagn om tilskud</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Ansøgning om tilsagn om tilskud kan indgives til Trafikstyrelsen af</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> offentlige myndigheder, herunder trafikselskaber,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> offentligt ejede selskaber.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Offentlige myndigheder, herunder trafikselskaber, og offentligt ejede selskaber, kan indgå i et samarbejde mellem flere ansøgningsberettigede og med andre parter, f.eks. busoperatører, om et projekt. Dog kan kun én ansøgningsberettiget part være ansvarlig for anvendelsen af tildelte puljemidler. Ansøgninger fra kommuner og regioner vil normalt være udarbejdet sammen med relevant trafikselskab.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Indgivelse af ansøgning og frister</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Ansøgning om tilskud skal indgives ved at anvende det til enhver tid gældende ansøgningsskema med projektbeskrivelse og projektbudget, der ligger på Trafikstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> En ansøgning om tilskud skal være modtaget i Trafikstyrelsen senest d. 1. september 2010. I 2011 skal ansøgning om tilskud være modtaget i Trafikstyrelsen senest d. 1. juli.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Betingelser for tilskud</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Der er ikke krav om en bestemt grad af medfinansiering af projektet fra ansøgerens side, men medfinansieringsgraden vil have betydning for udvælgelsen af, hvilke projekter der ydes tilskud.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Trafikstyrelsen kan stille vilkår eller betingelser for tilskud eller tilsagn om tilskud.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Det er en betingelse for tilskud, at der er midler til rådighed indenfor den afsatte ramme jf. § 1.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Hvis der søges om tilskud til indkøb af udstyr, der kan videresælges, skal det angives i ansøgningen, for hvilken periode udstyret vil blive anvendt i projektet, som der søges tilskud til.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Trafikstyrelsen kan til enhver tid anmode om yderligere dokumentation i forbindelse med behandlingen af ansøgningen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Tilskudsmodtagers egenfinansiering, jf. § 4 kan ikke dækkes af andre statslige puljer inden for Transportministeriets område.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ændring af projekt</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Ændring af projekt kan godkendes af Trafikstyrelsen på betingelse af, at ændringen efter Trafikstyrelsens vurdering er i overensstemmelse med projektets formål. Ansøgning om ændring af et projekt skal godkendes af Trafikstyrelsen, inden ændringen iværksættes.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Afrapportering</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Der skal foretages afrapportering af det endelige projekt og en årlig afrapportering af status for projektet. De årlige afrapporteringer skal foreligge senest i løbet af januar og skal omfatte det foregående år.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Tilsyn og underretningspligt</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Trafikstyrelsen fører tilsyn med, at reglerne i denne bekendtgørelse overholdes, og kan i denne forbindelse anmode om enhver oplysning til brug herfor fra ansøgeren.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> I det omfang ansøgeren anvender samarbejdsparter, er ansøgeren forpligtet til i nødvendigt omfang at fremskaffe de udbedte oplysninger fra den pågældende samarbejdspart.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Bortfald af tilskud</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Tilsagn om tilskud bortfalder, hvis</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> tilsagnshaver har givet urigtige eller vildledende oplysninger,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> tilsagnshaver tilsidesætter sin underretningspligt efter § 7,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> projektet ikke gennemføres i overensstemmelse med den godkendte ansøgning eller</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> betingelserne for tilskud, herunder den til enhver tid gældende instruks for regnskab og den til enhver tid gældende revisionsinstruks, ikke opfyldes.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Regnskab og revision</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Den til enhver tid gældende instruks for regnskab og den til enhver tid gældende revisionsinstruks skal overholdes.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> På Trafikstyrelsens hjemmeside vil den gældende udgave af instruks for regnskab og den gældende revisionsinstruks kunne ses. Det omhandlede gældende materiale vil ligeledes kunne rekvireres ved henvendelse til Trafikstyrelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Ikrafttræden og ophævelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 15. august 2010.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 1061 af 12. november 2009 om tilskud til fremme af ordninger og projekter, der øger antallet af buspassagerer ophæves.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 12. august 2010</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Jan Albrecht</p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Administrationsgrundlag for pulje til fremme af ordninger og projekter, der øger antallet af buspassagerer (2009-2011)</p>\r\n<p class=\"TekstoverskriftVenstre\">1. Grundlag for puljen</p>\r\n<p class=\"TekstV\">Som led i Aftale om en grøn transportpolitik mellem regeringen, Socialdemokraterne, Dansk Folkeparti, Socialistisk Folkeparti, Det Radikale Venstre og Liberal Alliance, er der afsat en pulje på 300 mio. kr. Puljen udmøntes fra 2009-2011.</p>\r\n<p class=\"TekstV\">Af aftalen fremgår følgende:</p>\r\n<p class=\"TekstV\">Puljetekst:</p>\r\n<p class=\"TekstV\">\r\n   <span class=\"Italic\">Pulje til fremme af ordninger og projekter, der øger antallet af buspassagerer (2009-2011).</span>\r\n</p>\r\n<p class=\"TekstV\">Aftaletekst:</p>\r\n<p class=\"TekstV\">\r\n   <span class=\"Italic\">Parterne er enige om at afsætte 100 mio. kr. om året i 3 år, dvs. i alt 300 mio. kr. til en ny pulje til fremme af ordninger og projekter, der øger antallet af buspassagerer.</span>\r\n</p>\r\n<p class=\"TekstoverskriftVenstre\">2. Udmøntning</p>\r\n<p class=\"TekstV\">Ansøgninger kan være enten til <span class=\"Italic\">forsøg,</span> som kan afdække <span class=\"Italic\">nye ideer,</span> eller til <span class=\"Italic\">projekter/ordninger</span> der giver en <span class=\"Italic\">generel forbedring</span> af tilbuddet til passagerer og derigennem tiltrækker flere passagerer. Det er intentionen at yde tilskud til at udvikle nye ordninger og services, som efterfølgende i driftssituationen finansieres af sektoren.</p>\r\n<p class=\"TekstV\">Det vil være muligt at udforme ansøgninger, således at projektet er en del af et samlet projekt eller strategi, der samtidigt søger midler fra andre af de statslige puljer relateret til ’En grøn transportpolitik’.</p>\r\n<p class=\"TekstV\">Tiltag kan omfatte al trafik indenfor et trafikselskabs område herunder privatbaner, metro og tog.</p>\r\n<p class=\"TekstV\">Projekterne, der ansøges om midler til, skal i relevant omfang integreres med de informationstjenester m.v., som Rejseplanen A/S stiller til rådighed på internettet m.v. Dette skal gøres med henblik på at forbedre adgangen mv. til de leverancer, faciliteter m.v. projektet bidrager med.</p>\r\n<p class=\"TekstV\">Der prioriteres mellem ansøgninger på baggrund af følgende kriterier:</p>\r\n<p class=\"Liste1\">\r\n   <span class=\"Liste1Nr\">1)</span> At projektet giver flest mulige nye passagerer i den kollektive trafik.</p>\r\n<p class=\"Liste1\">\r\n   <span class=\"Liste1Nr\">2)</span> At projektet skaber et varigt løft i antallet af passagerer i den kollektive bustrafik.</p>\r\n<p class=\"Liste1\">\r\n   <span class=\"Liste1Nr\">3)</span> At projektet er fælles for den kollektive bustrafik, eller mellem bustrafik og skinnebåret trafik.</p>\r\n<p class=\"Liste1\">\r\n   <span class=\"Liste1Nr\">4)</span> At projektet bidrager til forbedringer, som kan anvendes i hele den kollektive trafik.</p>\r\n<p class=\"Liste1\">\r\n   <span class=\"Liste1Nr\">5)</span> At projektet er innovativt og nyskabende</p>\r\n<p class=\"Liste1\">\r\n   <span class=\"Liste1Nr\">6)</span> At projektet skaber forbedringer for flest mulige passagerer i den kollektive trafik.</p>\r\n<p class=\"Liste1\">\r\n   <span class=\"Liste1Nr\">7)</span> At de relevante myndigheders engagement og bidrag til processen indgår som et vigtigt element i ansøgningen.</p>\r\n<p class=\"Liste1\">\r\n   <span class=\"Liste1Nr\">8)</span> At det kan sandsynliggøres, at projektet er udover, hvad trafikselskabet i forvejen ville have foretaget.</p>\r\n<p class=\"TekstV\">Der vil være krav om afrapportering af alle projekter/ordninger, som der ydes støtte til.</p>\r\n<p class=\"TekstV\">Der vil eksempelvis kunne ydes støtte til projekter inden for:</p>\r\n<p class=\"Liste1\">\r\n   <span class=\"Liste1Nr\">–</span> Incitamentskontrakter og udvikling heraf.</p>\r\n<p class=\"Liste1\">\r\n   <span class=\"Liste1Nr\">–</span> Takstforsøg mod specifikke kundegrupper eller på særlige tidspunkter.</p>\r\n<p class=\"Liste1\">\r\n   <span class=\"Liste1Nr\">–</span> Bedre sammenhæng og skift mellem transportmidler herunder terminaler.</p>\r\n<p class=\"Liste1\">\r\n   <span class=\"Liste1Nr\">–</span> Forbedring af stoppesteder.</p>\r\n<p class=\"Liste1\">\r\n   <span class=\"Liste1Nr\">–</span> Bedre service og kvalitet i busserne, eksempelvis internet i busser.</p>\r\n<p class=\"Liste1\">\r\n   <span class=\"Liste1Nr\">–</span> Bedre kundeinformation herunder realtidsinformation både ved stoppesteder og i elektroniske medier.</p>\r\n<p class=\"Liste1\">\r\n   <span class=\"Liste1Nr\">–</span> Forsøg med og udvikling af rejse- og korrespondancegarantier.</p>\r\n<p class=\"Liste1\">\r\n   <span class=\"Liste1Nr\">–</span> Udvikling af plan- og informationsværktøjer.</p>\r\n<p class=\"Liste1\">\r\n   <span class=\"Liste1Nr\">–</span> Trafikale forsøgsordninger – eksempelvis direkte buslinjer eller ekspresbusser.</p>\r\n<p class=\"Liste1\">\r\n   <span class=\"Liste1Nr\">–</span> Forprojekter til ovenstående punkter.</p>\r\n<p class=\"TekstoverskriftVenstre\">3. Økonomiske rammer</p>\r\n<p class=\"TekstV\">Der er ikke en fast ramme for medfinansiering af projekterne, men medfinansieringsgraden vil have betydning for udvælgelse af, hvilke projekter der ydes støtte til.</p>\r\n<p class=\"TekstV\">Det bemærkes, at puljen har overførelsesadgang. Ubrugte midler fra 2009 vil således kunne anvendes i 2010 etc. Hvis puljemidlerne ikke opbruges i det første år, vil midlerne blive overført til det næste år.</p>\r\n<p class=\"TekstoverskriftVenstre\">4. Procedure</p>\r\n<p class=\"TekstoverskriftVenstre\">4.1 Ansøgerkredsen</p>\r\n<p class=\"TekstV\">Ansøgerkredsen er offentlige myndigheder, trafikselskaber eller offentligt ejede selskaber, evt. i samarbejde med busoperatører. Ansøgninger fra kommuner og regioner vil normalt være udarbejdet sammen med pågældende trafikselskab. Ansøgerkredsen må gerne bestå af flere ansøgerberettigede, og også gerne ansøgerberettigede i samarbejde med andre parter der udfører offentlig servicetrafik.</p>\r\n<p class=\"TekstoverskriftVenstre\">4.2 Ansøgningsfrister</p>\r\n<p class=\"TekstV\">Ansøgningsfrist i 2010 er d. 1. marts og d. 1. september, og ansøgningsfrist i 2011 er d. 1. juli.</p>\r\n<p class=\"TekstoverskriftVenstre\">4.3 Ansøgningens indhold</p>\r\n<p class=\"TekstV\">Det må generelt forlanges, at ansøgningerne er gennemarbejdede og konkrete.</p>\r\n<p class=\"TekstV\">Ansøgningsberettigede kan ansøge Trafikstyrelsen med en ansøgning med følgende indhold:</p>\r\n<p class=\"TekstV\">Beskrivelse af det konkrete projekt, herunder</p>\r\n<p class=\"Liste1\">\r\n   <span class=\"Liste1Nr\">–</span> Projektets løbetid.</p>\r\n<p class=\"Liste1\">\r\n   <span class=\"Liste1Nr\">–</span> Beskrivelse af betydningen for passagerne.</p>\r\n<p class=\"Liste1\">\r\n   <span class=\"Liste1Nr\">–</span> Omfanget af passagerer der påvirkes af projektet.</p>\r\n<p class=\"Liste1\">\r\n   <span class=\"Liste1Nr\">–</span> Forventede tilgang af passager i projektperioden og eventuelt efterfølgende.</p>\r\n<p class=\"Liste1\">\r\n   <span class=\"Liste1Nr\">–</span> Det ansøgte beløb og samlede omkostninger ved projektet fordelt på eventuelle forundersøgelser og selve projektet.</p>\r\n<p class=\"Liste1\">\r\n   <span class=\"Liste1Nr\">–</span> Ansøgerens økonomiske omkostninger/risici ved projektet.</p>\r\n<p class=\"Liste1\">\r\n   <span class=\"Liste1Nr\">–</span> Beskrivelse af forventningerne til projektets økonomiske og passagermæssige levedygtighed efter projektperiodens ophør.</p>\r\n<p class=\"TekstoverskriftVenstre\">4.4 Behandling af indkomne ansøgninger</p>\r\n<p class=\"TekstV\">Trafikstyrelsen modtager, koordinerer og behandler ansøgningerne.</p>\r\n<p class=\"TekstV\">Trafikstyrelsen udmelder tilsagn og afslag indenfor 4 måneder efter ansøgningsfristen.</p>\r\n<p class=\"TekstoverskriftVenstre\">4.5 Afrapportering</p>\r\n<p class=\"TekstV\">Det er en forudsætning for tildeling af midler, at projektet indeholder en afrapportering af det endelige projekt samt en årlig afrapportering af status for længerevarende projekter. Afrapporteringerne skal følge op på punkterne i ansøgningen. De årlige afrapporteringer skal foreligge senest i løbet af januar.</p>\r\n<p class=\"TekstV\">På den baggrund udarbejder Trafikstyrelsen en årlig status for projekterne, tilsagn om og anvendelse af støttemidler.</p>\r\n<p class=\"TekstV\">Ved puljeperiodens ophør udarbejdes en evalueringsrapport, der beskriver status for midlernes anvendelse og den kort- og langsigtede effekt heraf.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/08/2010"
        },
        {
            "displayName": "Accession",
            "displayValue": "B20100096705"
        },
        {
            "displayName": "Entydig dokumentidentifikation",
            "displayValue": "BL000371"
        },
        {
            "displayName": "Dato for førstegangsindlæggelse",
            "displayValue": "14/08/2010"
        },
        {
            "displayName": "Dato for indlæggelse",
            "displayValue": "03/05/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "967"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "12/08/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Trafikmin.,<br />Trafikstyrelsen, j.nr. T219-000157"
        },
        {
            "displayName": "Stikord",
            "displayValue": "Passagerpuljen, Tilskud"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}