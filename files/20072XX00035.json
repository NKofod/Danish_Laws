{
    "id": 113853,
    "title": "Skriftlig fremsættelse (5. december 2007) - L 32",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 32",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (5. december 2007)</p><p class=\"Fremsaetter\"><span class=\"Bold\">Skatteministeren</span> (Kristian Jensen):</p><p class=\"Tekst2\"><div>Herved tillader jeg mig for Folketinget at fremsætte:</div></p><p class=\"ForslagsTitel\">Forslag til lov om ændring af momsloven og forskellige andre love (Flymoms, salg til interesseforbundne parter, omvendt betalingspligt, undtagelser til energibeskatningsdirektivet m.v.)</p><p class=\"ForslagsNummer\">(Lovforslag nr. L 32).</p><p class=\"Tekst2\"><div>Der er tale om en genfremsættelse af L 27 og en ny ændring vedrørende reglerne for fastsættelse af afgiftsgrundlaget for byttehandler.</div></p><p class=\"Tekst2\"><div>1. Ændringer i momsloven</div></p><p class=\"Tekst2\"><div>Flymoms</div></p><p class=\"Tekst2\"><div>EF-Domstolen har den 16. september 2004 i sag C-382/02 kendt de danske momsregler for leverancer af og til fly for direktivstridige. Lovforslaget indeholder forslag om tilpasninger til momsdirektivet som følge af dommen.</div></p><p class=\"Tekst2\"><div>For det første betyder lovforslaget, at kun flyselskaber, der hovedsageligt flyver i udenrigsfart, kan få momsfri leveringer af og til deres indenrigsfly. For det andet bortfalder den gældende regel om momsfri leverancer af og til private fly og fly ejet af almindelige erhvervsvirksomheder.</div></p><p class=\"Tekst2\"><div>Lovforslaget indeholder en bestemmelse, der giver fortsat tilladelse til momsfrit salg af fly m.v. til statslige institutioner, herunder forsvaret.</div></p><p class=\"Tekst2\"><div>Lovforslaget indeholder desuden en overgangsordning på 2 år for salg til flyskoler og en overgangsordning der bevirker, at er der indgået kontrakter om salg af fly og/eller fast udstyr til fly før lovændringen træder i kraft, kan gældende regler (momsfritagelse) bruges, uanset om selve leveringen først finder sted i løbet af 2008.</div></p><p class=\"Tekst2\"><div>Forsalget skønnes at medføre et provenutab for staten på mellem175 og 200 mio. kr. årligt.</div></p><p class=\"Tekst2\"><div>Interesseforbundne parter</div></p><p class=\"Tekst2\"><div>For at undgå momstænkning i forbindelse med leverancer mellem interesseforbundne parter foreslås det, at der i overensstemmelse med Rådets direktiv 69/2006/EF, indføres en regel i momsloven om, at er salgsprisen under indkøbs- eller fremstillingsprisen, når en vare eller ydelse sælges til en interesseforbunden part, er afgiftsgrundlaget – det vil sige det beløb momsen beregnes af – leverancens normalværdi. Det foreslås i overensstemmelse med direktivet fastsat, at normalværdien er den almindelig salgspris på det fri marked, og hvis en sådan ikke findes, er normalværdien lig med indkøbs- eller fremstillingsprisen – dvs. uden avance.</div></p><p class=\"Tekst2\"><div>Det foreslås desuden, at der for visse andre tilfælde af kunstig prisfastsættelse mellem interesseforbundne parter, indsættes en regel i momsloven om, at SKAT i konkrete tilfælde kan påbyde, at afgiftstilsvaret er normalværdien.</div></p><p class=\"Tekst2\"><div>Efter fremsættelsen af L 27 har det vist sig, at kantinevirksomheder i vidt omfang anvendes som underleverandører. Provenuberegninger viser nu, at forslaget med betydelig usikkerhed skønnes at medføre et merprovenu for staten på ca. 500 mio. kr. årligt.</div></p><p class=\"Tekst2\"><div>Omvendt betalingspligt</div></p><p class=\"Tekst2\"><div>Et lovforslag om udvidet brug af reglerne om omvendt betalingspligt (L 19 af 3. oktober 2001) foreslås genfremsat i lidt ændret form. Det foreslås, at brugen af omvendt betalingspligt udvides, således at omvendt betalingspligt bliver hovedreglen, når det gælder momspligtigt salg af ydelser til virksomheder her i landet fra virksomheder etableret i udlandet.</div></p><p class=\"Tekst2\"><div>Omvendt betalingspligt vil for den udenlandske virksomhed betyde, at den ikke skal momsregistreres for de transaktioner, hvor den danske virksomhed, som aftager ydelsen, er gjort betalingspligtig. Udvidelsen af anvendelsesområdet for den omvendte betalingspligt får generelt set den største betydning for udenlandske virksomheders leverancer af byggeydelser her i landet.</div></p><p class=\"Tekst2\"><div>Anvendelsesområdet for den omvendte betalingspligt foreslås også at komme til at gælde salg til danske virksomheder, der ikke er momsregistreret (driver momsfri virksomhed). Det betyder at f.eks. en tandlæge vil skulle afregne momsen, hvis denne får leveret og installeret eller monteret et nyt apparat af en udenlandsk leverandør.</div></p><p class=\"Tekst2\"><div>Af kontrolhensyn vil feltet på momsangivelsen ”varekøb i udlandet m.v.” samtidig blive opsplittet i to felter, henholdsvis 1) varekøb i udlandet og 2) køb af ydelser, hvor virksomheden er betalingspligtig. Da papirudgaven af momsangivelsen ikke kan udvides med et ekstra felt, vil der blive indsat en bestemmelse i momsbekendtgørelsen om, at momsangivelse skal ske elektronisk (på TastSelv). Momsangivelse vil stadig efter anmodning kunne ske på papir.</div></p><p class=\"Tekst2\"><div>Forslaget skønnes at være svigbekæmpende.</div></p><p class=\"Tekst2\"><div>Andre ændringer i momsloven</div></p><p class=\"Tekst2\"><div>Det foreslås, at værdigrænsen for investeringsgoder m.v. herunder årlige reparations- og vedligeholdelser af fast ejendom, forhøjes fra 75.000 kr. til 100.000 kr. Forslaget vil give virksomhederne en administrativ besparelse, da de undgår nogle reguleringer.</div></p><p class=\"Tekst2\"><div>Det foreslås desuden at ændre afregningsperioden for delregistrerede virksomheder, der fører separat regnskab. Forslaget vil betyde, at virksomhederne kan bruge halvårsafregning, hvis den samlede omsætning i virksomhederne er under 1 mio. kr. og kvartalsafregning, hvis den samlede omsætning er mellem 1 og 15 mio. kr. årligt.</div></p><p class=\"Tekst2\"><div>Herudover foreslås, at det eksplicit fastsættes i momsloven, at når en afgiftspligtig person overfører en vare til et andet EU-land til brug for dennes virksomhed i det andet EU-land, er afgiftsgrundlaget købs- eller fremstillingsprisen.</div></p><p class=\"Tekst2\"><div>Endvidere foreslås de gældende særregler for fastsættelse af afgiftsgrundlaget for byttehandler at falde væk, idet der ikke findes tilsvarende EU-regler og afgiftsgrundlaget skal fastsættes efter normale regler. Ændringen skønnes ikke at have nævneværdig praksis eller økonomisk betydning.</div></p><p class=\"Tekst2\"><div>Endelig indeholder lovforslaget en tilpasning af momslovens definition af punktafgiftspligtige varer til det nye momsdirektiv EC/112/2006, som erstatter 6. momsdirektiv (67/377/EF) og skal være gennemført den 1. januar 2008. I definitionen fastsættes udtrykkeligt, at den ikke omfatter gas, der leveres gennem distributionssystemet for naturgas, eller elektricitet.</div></p><p class=\"Tekst2\"><div>Lovforslaget vedrørende investeringsgoder og ændrede afregningsperiode for delregistrerede virksomheder skønnes at medføre et provenutab for staten på henholdsvis mellem 5 og 10 mio. kr. og 2 mio. kr.</div></p><p class=\"Tekst2\"><div>2. Ændringer i energi- og miljøafgiftslovene</div></p><p class=\"Tekst2\"><div>Ophøret af Danmarks undtagelser til energibeskatningsdirektivet</div></p><p class=\"Tekst2\"><div>Forslaget om at ændre i energiafgiftslovene (mineralolie-, kuldioxid-, gas- og svovlafgiftslovene) har baggrund i en meddelelse fra Kommissionen til Rådet om, at medlemslandenes undtagelser for afgifter, som er anført i bilaget (bilag II) til energibeskatningsdirektivet, er bortfaldet.</div></p><p class=\"Tekst2\"><div>De danske undtagelser fra energibeskatningsdirektivet er:</div></p><p class=\"Tekst2\"><div>1. Afgiftsgodtgørelse for motorbrændstoffer til busser, der anvendes til lokal offentlig passagerbefordring.</div></p><p class=\"Tekst2\"><div>2. Anvendelse af differentierede afgiftssatser for henholdsvis benzin leveret fra tankstationer udstyret med genindvindingssystem for benzindampe og benzin leveret fra andre tankstationer, såfremt de differentierede satser er i overensstemmelse med kravene i energibeskatningsdirektivet, herunder minimumssatserne for punktafgifter på mineralolier.</div></p><p class=\"Tekst2\"><div>3. Afgiftsfritagelse for brændstoffer til ikke-erhvervsmæssig privatflyvning.</div></p><p class=\"Tekst2\"><div>Det forslås at ændre energiafgiftslovene, således at ophøret af undtagelserne implementeres i dansk lov, der hermed bringes i overensstemmelse med EU-retten.</div></p><p class=\"Tekst2\"><div>I tillæg til ophøret af afgiftsgodtgørelsen for motorbrændstoffer i den kollektive trafik, er det for at imødegå eventuelle stigende billetpriser, besluttet at anvende en kompensationsordning, hvor udbydere af kollektiv trafik kompenseres over bloktilskuddet til kommuner og regioner. Det foreslås at indføre en overgangsordning for 2008-2009 for regionernes vedkommende, som indebærer en trinvis tilpasning af kompensationen set i forhold til den enkelte regions merudgift. Det foreslås, at overgangsordningen indarbejdes i Indenrigs- og Sundhedsministeriets lov om regionernes finansiering.</div></p><p class=\"Tekst2\"><div>Forslaget vedrørende ophøret af Danmarks undtagelser til energibeskatningsdirektivet skønnes at medføre en provenugevinst inkl. moms på 475 mio. kr. vedrørende den lokale offentlige passagerbefordring, som dog i vidt omfang vil blive tilbageført til den kollektive trafik. Provenugevinsten ved ophør af fritagelsen til den ikke-erhvervsmæssig privatflyvning skønnes at ligge på ca. 5 mio. kr. årligt, fjernelsen af differentierede afgiftssatser på dampretur skønnes at medføre et provenutab for staten på ca. 3. mio. kr. i 2008.</div></p><p class=\"Tekst2\"><div>Godtgørelse af CO<span class=\"Subscript\">2</span>-afgift vedr. sejlads med andre fartøjer end lystfartøjer</div></p><p class=\"Tekst2\"><div>Der forslås en præcisering af kuldioxidafgiftslovens bestemmelse om afgiftsgodtgørelse for erhvervsmæssig sejlads, således at den dels bringes i overensstemmelse med de tilsvarende bestemmelser i mineralolie- og svovlafgiftsloven, og dels bringes i overensstemmelse med energibeskatningsdirektivet.</div></p><p class=\"Tekst2\"><div>Ændringer i reglerne for lempelse for spildevandsafgiften</div></p><p class=\"Tekst2\"><div>Lovforslaget indeholder ændringer i spildevandsafgiftslovens godtgørelsessatser for særligt forurenende erhverv. Der stilles således forslag om at nedsætte godtgørelsessatserne fra 97 pct. til 80 pct. indenfor brancherne fiskeforarbejdning, cellulose og sukker med henblik på at imødekomme Kommissionens krav til en godkendelse af ordningen.</div></p><p class=\"Tekst2\"><div>Forslaget skønnes at medføre en årlige provenugevinst på ca. 5 mio. kr.</div></p><p class=\"Tekst2\"><div>Ikrafttræden</div></p><p class=\"Tekst2\"><div>Det foreslås, at lovforslaget træder i kraft dagen efter offentliggørelsen i Lovtidende.</div></p><p class=\"Tekst2\"><div>Forhøjelsen af værdigrænsen for investeringsgoder og reparation og vedligeholdelsesarbejder på egne bygninger, som er til fordel for virksomhederne, foreslås dog at få virkning allerede fra 1. januar 2008.</div></p><p class=\"Tekst2\"><div>På grund af nødvendige ændringer i SKAT´s edb-systemer foreslås forslagene om udvidet brug af omvendt betalingspligt og delregistrerede virksomheder først at træde i kraft 1. januar 2009.</div></p><p class=\"Tekst2\"><div>Forslagene om ændrede flyregler, salg til interesseforbundne parter, og reglerne i energiafgiftslovene vedrørende motorbrændstoffer i den lokale offentlige passagerbefordring samt den tilhørende kompensationsmodel bør af praktiske årsager træde i kraft ved et måneds- eller kvartalsskifte. Desuden skal visse dele af lovforslaget statsstøttenotificeres overfor EU-Kommissionen og lovændringerne på disse områder kan først træde i kraft, når Kommissionen har godkendt bestemmelserne efter statsstøttereglerne. Det foreslås derfor, at der i loven indsættes en bemyndigelse til skatteministeren til at sætte disse bestemmelser i kraft.</div></p><p class=\"Tekst2\"><div>Med disse bemærkninger skal jeg anbefale forslaget til Folketingets velvillige behandling.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 32",
            "stateLabel": "Delt",
            "references": [
                {
                    "shortName": "2007/2 SF.L L 32",
                    "title": "Skriftlig fremsættelse (5. december 2007) - L 32",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 113853,
                    "eliUri": "/eli/ft/20072XX00035",
                    "externalLink": ""
                },
                {
                    "shortName": "2007/2 LSF 32",
                    "title": "Forslag til Lov om ændring af momsloven og forskellige andre love\\n(Flymoms, salg til interesseforbundne parter, omvendt betalingspligt, undtagelser til energibeskatningsdirektivet m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 113737,
                    "eliUri": "/eli/ft/200722L00032",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l32/index.htm"
                },
                {
                    "shortName": "2007/2 BTL 32",
                    "title": "Betænkning over  Forslag til lov om ændring af momsloven og forskellige andre love\\n(Flymoms, salg til interesseforbundne parter, omvendt betalingspligt, undtagelser til\u000benergibeskatningsdirektivet m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 117677,
                    "eliUri": "/eli/ft/200724L00427",
                    "externalLink": ""
                },
                {
                    "shortName": "2007/2 TBL 32",
                    "title": "Tilføjelse til betænkning over  Forslag til lov om ændring af momsloven og forskellige andre love\\n(Flymoms, salg til interesseforbundne parter, omvendt betalingspligt, undtagelser til energibeskatningsdirektivet m.v.)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 120195,
                    "eliUri": "/eli/ft/200725L00362",
                    "externalLink": ""
                }
            ]
        },
        {
            "heading": "Sagsforløb 2007/2 LF 32 A",
            "stateLabel": "Vedtaget",
            "references": [
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l32A/index.htm"
                },
                {
                    "shortName": "2007/2 TBL 32 A",
                    "title": "Tillægsbetænkning over Forslag til lov om ændring af momsloven og forskellige andre love\\n(Flymoms, omvendt betalingspligt, undtagelser til energibeskatningsdirektivet m.v.)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 120883,
                    "eliUri": "/eli/ft/200725L00399",
                    "externalLink": ""
                },
                {
                    "shortName": "2007/2 LSV 32 A",
                    "title": "Forslag til Lov om ændring af momsloven og forskellige andre love\\n(Flymoms, omvendt betalingspligt, undtagelser til energibeskatningsdirektivet m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 120285,
                    "eliUri": "/eli/ft/200723LA0032",
                    "externalLink": ""
                },
                {
                    "shortName": "LOV nr 524 af 17/06/2008",
                    "title": "Lov om ændring af momsloven og forskellige andre love\\n(Flymoms, omvendt betalingspligt, undtagelser til energibeskatningsdirektivet m.v.)",
                    "presentationName": "Ændringslov",
                    "documentTypeId": 20,
                    "documentId": 120335,
                    "eliUri": "/eli/lta/2008/524",
                    "externalLink": ""
                }
            ]
        },
        {
            "heading": "Sagsforløb 2007/2 LF 32 B",
            "stateLabel": "Vedtaget",
            "references": [
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l32B/index.htm"
                },
                {
                    "shortName": "2007/2 LSV 32 B",
                    "title": "Forslag til Lov om ændring af momsloven\\n(Salg til interesseforbundne parter og byttehandel)",
                    "presentationName": "Lovforslag som vedtaget",
                    "documentTypeId": 410,
                    "documentId": 120264,
                    "eliUri": "/eli/ft/200723LB0032",
                    "externalLink": ""
                },
                {
                    "shortName": "LOV nr 525 af 17/06/2008",
                    "title": "Lov om ændring af momsloven\\n(Salg til interesseforbundne parter og byttehandel)",
                    "presentationName": "Ændringslov",
                    "documentTypeId": 20,
                    "documentId": 120336,
                    "eliUri": "/eli/lta/2008/525",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/12/2007"
        },
        {
            "displayName": "Accession",
            "displayValue": "20072XX00035"
        },
        {
            "displayName": "Entydig dokumentidentifikation",
            "displayValue": "AN006509"
        },
        {
            "displayName": "Dato for førstegangsindlæggelse",
            "displayValue": "06/12/2007"
        },
        {
            "displayName": "Dato for indlæggelse",
            "displayValue": "06/12/2007"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 32"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}