{
    "id": 127021,
    "title": "Klage over manglende kontrolscanning forud for operativ fjernelse af sten i urinleder",
    "documentTypeId": "240",
    "isSagsforlobPeriodValid": true,
    "shortName": "KEN nr 10553 af 18/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over manglende kontrolscanning forud for operativ fjernelse af sten i urinleder</p>\r\n      <p class=\"TekstV\">Patientklagenævnet finder grundlag for at kritisere overlæge A for hans behandling af &lt;****&gt; den 20. september 2006 på urologisk afdeling, &lt;****&gt;, jf. lægelovens § 6.</p>\r\n      <p class=\"TekstV\">Patientklagenævnet finder grundlag for at kritisere afdelingslæge B for hans behandling af &lt;****&gt; den 21. september 2006 på urologisk afdeling, &lt;****&gt;, jf. lægelovens § 6.</p>\r\n      <p class=\"TekstV\">Patientklagenævnet finder ikke grundlag for at kritisere læge C for hans behandling af &lt;****&gt; den 19. september 2006 på urologisk afdeling, &lt;****&gt;, jf. lægelovens § 6.</p>\r\n      <p class=\"TekstV\">Patientklagenævnet finder ikke grundlag for at kritisere 1. reservelæge D for hans behandling af &lt;****&gt; den 21. september 2006 på urologisk afdeling, &lt;****&gt;, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">&lt;****&gt; blev den 14. maj 2006 indlagt akut på urologisk afdeling, &lt;****&gt;, på mistanke om nyresten. &lt;****&gt; havde akut opståede, turevise smerter i højre side af maven, og hun havde tillige haft opkastninger. En røntgenundersøgelse af urinvejene viste normal fordeling af kontrasten. En CT-scanning viste, at nyren på højre side var let forstørret, og at der i urinlederen var en 2 mm stor sten.</p>\r\n      <p class=\"TekstV\">Da &lt;****&gt; den 15. maj 2006 var velbefindende, blev hun udskrevet til en ambulant kontrol med en ny CT-scanning efter fire uger.</p>\r\n      <p class=\"TekstV\">Ved CT-scanning foretaget den 15. juni 2006 var forholdene ved den højre nyre uændrede med en sten på 2-3 mm, men der var ikke længere udvidelse af den højre nyre. Da billederne blev set ved røntgenkonference den 21. juni 2006, bekræftede man, at der var en sten i den højre urinleder på 3 mm i højde med bækkenet, og at &lt;****&gt; skulle tilbydes at få fjernet stenen.</p>\r\n      <p class=\"TekstV\">Den 29. juni 2006 blev &lt;****&gt; informeret herom samt, at man ville anbefale operation, idet stenen fortsat lå i urinlederen en måned efter, at hun havde været indlagt med symptomer. Det blev planlagt, at der skulle bestilles en CT-scanning af urinvejene, idet stenen ikke kunne ses på røntgenoversigten.</p>\r\n      <p class=\"TekstV\">Den 19. september 2006 blev &lt;****&gt; indlagt på urologisk afdeling til stenfjernelse. &lt;****&gt; blev set af læge C, der blandt andet ordinerede blodprøver og urinundersøgelse. Læge C konfererede med overlæge A om, hvorvidt der var indikation for CT-scanning af urinvejene, idet en sådan var udført en måned efter, at stenen først gav symptomer. Overlæge A fandt, at der ikke skulle laves ny CT-scanning af urinvejene, idet dette var gjort en måned efter, at stenen var blevet opdaget, og hvor denne fortsat havde været til stede.</p>\r\n      <p class=\"TekstV\">Den 21. september 2006 foretog 1. reservelæge D operationen i fuld narkose. Operationen blev fulgt af afdelingslæge B. Der blev indført et rør i den højre urinleder. Der blev ikke fundet nogen sten i urinlederen, og indgrebet var kortvarigt uden komplikationer. &lt;****&gt; blev udskrevet, men havde i efterforløbet smerter i ryggen med udstråling til venstre ben.</p>\r\n      <p class=\"TekstV\">Den 16. november 2006 blev der foretaget en ny CT-scanning, der viste, at der ikke var nogen sten i urinlederen.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At &lt;****&gt; ikke modtog en korrekt behandling på &lt;****&gt; den 19. september 2006.</p>\r\n      <p class=\"TekstV\">Det er herved anført, at &lt;****&gt; var indkaldt til undersøgelse på hospitalet i forbindelse med en sten i urinlederen. Det er yderligere anført, at lægen, som undersøgte hende, ville foretage en scanning, men at den ledende overlæge ikke mente, at det var nødvendigt.</p>\r\n      <p class=\"Tekstoverskrift\">Nævnets afgørelse af klagen</p>\r\n      <p class=\"TekstV\">Overlæge A har overtrådt lægelovens § 6 ved sin behandling af &lt;****&gt; den 20. september 2006 på urologisk afdeling, &lt;****&gt;.</p>\r\n      <p class=\"TekstV\">Afdelingslæge B har overtrådt lægelovens § 6 ved sin behandling af &lt;****&gt; den 21. september 2006 på urologisk afdeling, &lt;****&gt;.</p>\r\n      <p class=\"TekstV\">Læge C har ikke overtrådt lægelovens § 6 ved sin behandling af &lt;****&gt; den 19. september 2006 på urologisk afdeling, &lt;****&gt;.</p>\r\n      <p class=\"TekstV\">1. reservelæge D har ikke overtrådt lægelovens § 6 ved sin behandling af &lt;****&gt; den 21. september 2006 på urologisk afdeling, &lt;****&gt;.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Det fremgår af journalen den 14. maj 2006, at &lt;****&gt; blev indlagt akut på urologisk afdeling, &lt;****&gt;, på grund af mistanke om nyresten. &lt;****&gt; havde akut opståede, turevise smerter i højre side af maven, og hun havde tillige haft opkastninger. Der blev lavet en røntgenundersøgelse af urinvejene, der viste normal fordeling af kontrasten. En CT-scanning viste, at nyren på højre side var let forstørret, og at der i urinlederen var en 2 mm stor sten.</p>\r\n      <p class=\"TekstV\">Da &lt;****&gt; den 15. maj 2006 ifølge journalen var velbefindende, blev hun udskrevet til en ambulant kontrol til en ny CT-scanning efter fire uger.</p>\r\n      <p class=\"TekstV\">Det fremgår af journalen den 15. juni 2006, at en CT-scanning viste, at forholdene ved den højre nyre var uændrede med en sten på 2-3 mm, men at der ikke længere var udvidelse af den højre nyre. Da billederne blev set ved røntgenkonference den 21. juni 2006, bekræftede man, at der var en sten i den højre urinleder på 3 mm i højde med bækkenet, og at &lt;****&gt; skulle tilbydes at få fjernet stenen.</p>\r\n      <p class=\"TekstV\">Ifølge journalen den 29. juni 2006 blev &lt;****&gt; informeret herom samt, at man ville anbefale operation, idet stenen fortsat lå i urinlederen en måned efter, at hun havde været indlagt med symptomer. Det blev planlagt, at der på indlæggelsesseddelen skulle bestilles en CT-scanning af urinvejene, idet stenen ikke kunne ses på røntgenoversigten.</p>\r\n      <p class=\"TekstV\">Det fremgår af journalen den 19. september 2006, at &lt;****&gt; blev indlagt på urologisk afdeling for at få fjernet stenen. &lt;****&gt; blev set af læge C, der blandt andet ordinerede blodprøver og urinundersøgelse. Læge C konfererede med overlæge A om, hvorvidt der var indikation for CT-scanning af urinvejene, idet en sådan var udført en måned efter, at stenen først gav symptomer. Overlæge A fandt på de foreliggende oplysninger, at der ikke skulle laves ny CT-scanning af urinvejene, idet dette var gjort en måned efter, at stenen var blevet opdaget, og hvor denne fortsat havde været til stede.</p>\r\n      <p class=\"TekstV\">Det fremgår af udtalelse til sagen fra overlæge A, at han skønnede, at en CT-scanning ikke var påkrævet. Til grund for skønnet lå, at stenen ikke var synlig på konventionel røntgen, men derimod, at man var nødt til at foretage fuld CT-scanning med ikke ubetydelig stråledosis, samt at sandsynligheden for, at stenen havde flyttet sig i den forgangne tid, ville være minimal.</p>\r\n      <p class=\"TekstV\">Nævnet kan oplyse, at der er en vis sandsynlighed for, at sten i urinvejene passerer ud spontant. Denne sandsynlighed bliver større, jo mindre stenen er.</p>\r\n      <p class=\"TekstV\">Det er nævnets opfattelse, at den sten, som &lt;****&gt; havde, var beskrevet med en størrelse på 2-3 mm, og sandsynligheden for spontan afgang var således ikke ubetydelig. På mange urologiske afdelinger er det fast rutine at foretage undersøgelse af nyrestens lokalisation umiddelbart før ethvert indgreb, hvor sten i urinvejene skal fjernes operativt, netop for at indgrebet kan aflyses, hvis der har været spontan stenafgang.</p>\r\n      <p class=\"TekstV\">Det er videre nævnets opfattelse, at læge C modtog &lt;****&gt; til indlæggelse og gennemgik problemstillingen, ordinerede relevante blod- og urinprøver og ordinerede antibiotika forud for indgrebet. Desuden konfererede læge C med overlæge A om, hvorvidt der skulle foretages en ny CT-scanning, hvilket overlæge A ikke fandt indikation for.</p>\r\n      <p class=\"TekstV\">Det er nævnets vurdering, at læge C handlede i overensstemmelse med normen for almindelig anerkendt faglig standard, idet han konfererede behovet for foretagelse af en ny CT-scanning med overlæge A.</p>\r\n      <p class=\"TekstV\">Det er videre nævnets vurdering, at overlæge A burde have foranlediget, at der blev foretaget en ny CT-scanning med henblik på at konstatere, om stenen fortsat var i urinlederen, så &lt;****&gt; ikke behøvede at gennemgå et indgreb, der viste sig at være overflødigt.</p>\r\n      <p class=\"TekstV\">Det fremgår af journalen den 21. september 2006, at 1. reservelæge D foretog operationen af &lt;****&gt; i fuld narkose. Operationen blev fulgt af afdelingslæge B. Der blev indført et rør i den højre urinleder. Der blev ikke fundet nogen sten i urinlederen, og indgrebet var kortvarigt uden komplikationer. &lt;****&gt; blev udskrevet, men havde i efterforløbet smerter i ryggen med udstråling til venstre ben.</p>\r\n      <p class=\"TekstV\">Ifølge journalen blev der foretaget en ny CT-scanning den 16. november 2006, som viste, at der ikke var nogen sten i urinlederen.</p>\r\n      <p class=\"TekstV\">Det er nævnets opfattelse, at 1. reservelæge D ikke selv var ansvarlig for den manglende CT-scanning forud for operationen af &lt;****&gt;, idet han i forbindelse med denne operation var under supervision af afdelingslæge B.</p>\r\n      <p class=\"TekstV\">Det er nævnets vurdering, at afdelingslæge B som den superviserende læge burde have foranlediget, at der blev foretaget en undersøgelse forud for operationen med henblik på at konstatere, om stenen stadig var i urinlederen, idet der ikke var foretaget en undersøgelse af dette de sidste tre måneder forud for indgrebet.</p>\r\n      <p class=\"TekstV\">Nævnet finder således, at læge C handlede i overensstemmelse med normen for almindelig anerkendt faglig standard ved sin behandling af &lt;****&gt; den 19. september 2006 på urologisk afdeling, &lt;****&gt;.</p>\r\n      <p class=\"TekstV\">Nævnet finder videre, at overlæge A handlede under normen for almindelig anerkendt faglig standard ved sin behandling af &lt;****&gt; den 19. september 2006 på urologisk afdeling, &lt;****&gt;.</p>\r\n      <p class=\"TekstV\">Endvidere finder nævnet, at 1. reservelæge D handlede i overensstemmelse med normen for almindelig anerkendt faglig standard ved sin behandling af &lt;****&gt; den 21. september 2006 på urologisk afdeling, &lt;****&gt;.</p>\r\n      <p class=\"TekstV\">Endelig finder nævnet, at afdelingslæge B handlede under normen for almindelig anerkendt faglig standard ved sin behandling af &lt;****&gt; den 21. september 2006 på urologisk afdeling, &lt;****&gt;.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/09/2009"
        },
        {
            "displayName": "Accession",
            "displayValue": "W20081055325"
        },
        {
            "displayName": "Entydig dokumentidentifikation",
            "displayValue": "BK000939"
        },
        {
            "displayName": "Dato for indlæggelse",
            "displayValue": "23/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10553"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/11/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0869610"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}