{
    "id": 173042,
    "title": "Ankestyrelsens principafgørelse 34-13 om hjælpemidler - bil - leasing - afgiftsfritagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10054 af 28/02/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 34-13 om hjælpemidler - bil - leasing - afgiftsfritagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">En borger kan bevilges afgiftsfritagelse eller –nedsættelse efter brændstofforbrug, når køretøjet er registreret for og benyttes af pågældende. Dette gælder uanset, om borgeren køber eller leaser bilen.</p>\r\n   <p class=\"TekstGenerel\">Afgiftsfritagelse og -nedsættelse efter brændstofforbrug gælder kun, så længe køretøjet er registreret for og benyttes af pågældende.</p>\r\n   <p class=\"TekstGenerel\">Retten til afgiftsfritagelse knytter sig til, at modtageren opfylder betingelserne for støtte til billån. Det er således ikke noget krav, at der er ydet lån til køb af bilen. Det er tilstrækkeligt, at ansøgeren på registreringsattesten står opført som bruger, og bilen benyttes af ham.</p>\r\n   <p class=\"TekstGenerel\">I bekendtgørelsen skelnes der mellem betingelserne for ret til fritagelse for afgift efter brændstofforbrug og for ret til særlig indretning. Ved ret til særlig indretning er det bl.a. en betingelse, at bilen tilhører ansøgeren eller en anden person inden for husstanden.</p>\r\n   <p class=\"TekstGenerel\">Vi har herefter ikke fundet tilstrækkeligt grundlag for, at der ved ret til fritagelse for afgift efter brændstofforbrug kan stilles samme betingelse.</p>\r\n   <p class=\"TekstGenerel\">Vi har ved afgørelsen ikke taget stilling til, om ansøgeren kan fritages for den fulde afgift, hvis den leasede bil ikke svarer til billigst egnede bil.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om social service - lovbekendtgørelse nr. 810 af 19. juli 2012 - § 114</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, om personer, der opfylder betingelserne for støtte til køb af bil, kan få fritagelse for afgift efter brændstofforbrug, når bilen er leaset, jf. servicelovens § 9 (nu § 10) om afgiftsfritagelse.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om social service § 114 fastslår, at kommunen skal yde støtte til køb af bil til personer med en varigt nedsat fysisk eller psykisk funktionsevne, der i væsentlig grad</p>\r\n<p>1) vanskeliggør muligheden for at opnå eller fastholde et arbejde uden brug af bil,</p>\r\n<p>2) vanskeliggør muligheden for at gennemføre en uddannelse uden brug af bil eller</p>\r\n<p>3) forringer evnen til at færdes, i tilfælde hvor personen har aktiviteter uden for hjemmet, som medfører et betydeligt behov for kørsel med bil.</p>\r\n<p>Det fremgår af § 9 i Socialministeriets dagældende bekendtgørelse nr. 1043 af 1. september 2010 om støtte til køb af bil efter serviceloven, at kommunen træffer afgørelse om fritagelse for afgift efter § 7, stk. 1 og 3 i lov om afgift efter brændstofforbrug for visse personbiler. Dette gælder personer med varigt nedsat funktionsevne, som efter lov om social service kan opnå støtte til erhvervelse af en bil, når det vurderes, at personen er berettiget til støtte til erhvervelse af bil efter § 114 i lov om social service og §§ 1-3 i denne bekendtgørelse.</p>\r\n<p>Afgiftsfritagelsen og -nedsættelsen gælder kun, så længe køretøjet er registreret for og benyttes af pågældende.</p>\r\n<p>Efter bekendtgørelsens § 15 gælder som vilkår for afgiftsfritagelse og – nedsættelse, at bilen skal være registreret i ansøgerens navn, samt at de helbredsmæssige og eventuelle erhvervs- eller uddannelsesmæssige forudsætninger for støtte fortsat skal være til stede, bilen skal i videst mulig omfang anvendes til at dække det totale kørselsbehov for den person, der har modtaget støtte, og bilen må ikke overdrages, udlejes, udlånes i længere tid.</p>\r\n<p>Disse bestemmelser svarer til §§ 10, 15 og 16 i senere bekendtgørelse nr. 1123 af 2. december 2011 om støtte til køb af bil efter seviceloven.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>Ankestyrelsen har ikke andre Principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde truffet afgørelse i din sag om afklaring af, om personer, der opfylder betingelserne for støtte til køb af bil, kan få fritagelse for afgift efter brændstofforbrug, når bilen er leaset, jf. servicelovens § 9 (nu § 10) om afgiftsfritagelse.</p>\r\n<p>Resultatet er</p>\r\n<p>•  Du er berettiget til fritagelse for afgift efter brændstofforbrug</p>\r\n<p>Vi ændrer således afgørelsen fra Det Sociale Nævn i Statsforvaltningen Y.</p>\r\n<p>Nævnet vil kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at du har ret til fritagelse for afgift efter brændstofforbrug, selv om der er tale om en leaset bil.</p>\r\n<p>Efter lov om afgift efter brændstofforbrug for visse personbiler kan personer, der får bevilget handicapbil fritages for afgiften, hvis bilen er benzindreven. Afgiftsfritagelsen og -nedsættelsen gælder kun, så længe køretøjet er registreret for og benyttes af pågældende.</p>\r\n<p>Vi har lagt vægt på, at retten til afgiftsfritagelse knytter sig til, at modtageren opfylder betingelserne for støtte til billån. Det er således ikke noget krav, at der er ydet lån til køb af bilen.</p>\r\n<p>I bekendtgørelsen skelnes der mellem betingelserne for ret til fritagelse for afgift efter brændstofforbrug og for ret til særlig indretning. Ved ret til særlig indretning er det bl.a. en betingelse, at bilen tilhører ansøgeren eller en anden person inden for husstanden.</p>\r\n<p>Vi har herefter ikke fundet tilstrækkeligt grundlag for, at der ved ret til fritagelse for afgift efter brændstofforbrug kan stilles samme betingelse.</p>\r\n<p>Vi har lagt til grund, at du tidligere er bevilget lån til køb af bil og opfylder betingelserne for at få bevilget handicapbil.</p>\r\n<p>Vi har endvidere lagt vægt på, at du på registreringsattesten er registreret som bruger af bilen.</p>\r\n<p>Vi finder, at der ikke kan gives afslag på fritagelse for afgift efter brændstofforbrug alene med henvisning til, at du ikke er ejer af bilen.</p>\r\n<p>Det er således tilstrækkeligt, at du på registreringsattesten står opført som bruger og bilen benyttes af dig.</p>\r\n<p>Vi har ved denne afgørelse ikke taget stilling til med hvilket beløb, der kan ydes afgiftsfritagelse, herunder om den er den fulde afgift, der skal ske fritagelse for.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>I anken har du bl.a. anført, at loven bør fortolkes så fritagelsen for grøn ejerafgift kan opnås, når man opfylder kravene til støtte til bil. I bekendtgørelsen benytter man netop ordet \"erhvervelse\" og det fremgår, at bilen skal være registreret for og benyttes af den pågældende. Dette er jo tilfældet for dig, bilen er registreret med dig som bruger. Det fremgår af registreringsattesten og det er dig, der benytter bilen og du har en ubenyttet bevilling til støtte til køb af handicapbil.</p>\r\n<p>Vi henviser til begrundelsen for vores afgørelse.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>•  De oplysninger, som forelå da nævnet traf afgørelse i sagen</p>\r\n<p>•  Nævnets afgørelse af 24. november 2011</p>\r\n<p>•  Klagen til Ankestyrelsen af 14. december 2011</p>\r\n<p>•  Nævnets genvurdering</p>\r\n<p>Kommunen meddelte den 29. september 2011 afslag på din ansøgning om fritagelse for afgift samt tilskud til automatgear til den leasede bil.</p>\r\n<p>Nævnets tiltrådte kommunens afgørelse.</p>\r\n<p>Nævnet fandt, at der ikke var hjemmel til at yde afgiftsfritagelse eller tilskud til særlig indretning til en leaset bil.</p>\r\n<p>Nævnet havde lagt vægt på, at du opfyldte betingelserne for støtte til køb af bil på erhvervsmæssigt grundlag og, at du var bevilget støtte til køb af billigst egnede bil til ham.</p>\r\n<p>Nævnet havde også lagt vægt på, at afgiftsfritagelse forudsætter, at bilen er registreret for og benyttes af dig. Det betyder, at når der ikke er ydet lån til bilen, skal ansøgeren være ejer og bruger af bilen på tidspunktet for afgiftsfritagelsen.</p>\r\n<p>Nævnet havde endelig lagt vægt på, at tilskud til særlig indretning er betinget af, at bilen tilhører ansøgeren eller en anden person inden for husstanden, og at bilen ikke er forsynet med indretningen fra fabrikken. Det betyder, at du skal være ejer af bilen eller, at en person i husstanden er ejer af bilen. Det er ikke tilstrækkeligt at være registreret som bruger af bilen.</p>\r\n<p>Du har alene ønsket at klage over afslag på afgiftsfritagelse.</p>\r\n<p>Du har bl.a. anført, at loven bør fortolkes så fritagelsen for grøn ejeraf-gift kan opnås, når man opfylder kravene til støtte til bil. I bekendtgørelsen benytter man netop ordet \"erhvervelse\" og det fremgår, at bilen skal være registreret for og benyttes af den pågældende. Dette er jo tilfældet for dig, bilen er registreret med dig som bruger. Det fremgår af registre-ringsattesten og det er dig, der benytter bilen og du har en ubenyttet bevilling til støtte til køb af handicapbil.</p>\r\n<p>Du havde kontaktet DUKH inden du indgik leasingaftalen og her var man ikke i tvivl om, at du ville være berettiget til afgiftsfratagelsen. Du havde også kontaktet Skatteministeriet, men man havde ingen erfaring med leasede biler og synspunktet var, at du skulle søge om fritagelsen og anke afgørelsen, hvis denne gik dig imod.</p>\r\n<p>Endvidere har du anført, at du mener, at det ikke er korrekt, at nævnet tillægger det vægt, at man ejer bilen. Du henviste til, at du opfyldte betingelserne i bekendtgørelsen om, at bilen er registreret for og benyttes af dig.</p>\r\n<p>Endelig har du anført, at det også virkede urimeligt, at fritagelse for brændstofafgift skulle være afhængig af, om man ejer køretøjet. Afgiften følger køretøjet - der er registreret med dig som bruger - og opkræves direkte hos brugeren. Den har intet med leasingselskabet at gøre.</p>\r\n<p>Nævnet bemærkede, at såfremt der er registreret en bruger, som er en anden end ejeren af bilen, så opkræves afgiften af SKAT hos brugeren. Dette følger af de almindelige regler for opkrævning af afgift efter brændstofforbrug.</p>\r\n<p>Fritagelsen for afgiften indrømmes imidlertid efter bilbekendtgørelsen af sociale årsager, og i tilknytning til bilbekendtgørelsens regler fremgår det, at såvel ejeren som brugeren skal være en person med varigt nedsat funktionsevne, der opfylder betingelserne for afgiftsfritagelsen. Idet der i reglerne anvendes formuleringerne \"registreres for\" og \"benyttes af den pågældende\" er det således et krav, at personen er såvel ejer som bruger. I dit tilfælde var en juridisk person (leasingselskabet) ejer og du var alene bruger.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2015"
        },
        {
            "displayName": "Accession",
            "displayValue": "W20131005425"
        },
        {
            "displayName": "Entydig dokumentidentifikation",
            "displayValue": "CF001757"
        },
        {
            "displayName": "Dato for indlæggelse",
            "displayValue": "24/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10054"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "28/02/2013"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "5000017-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}