{
    "id": 135153,
    "title": "Forslag til folketingsbeslutning om støtte til fritstående internetmedier, digital distribution og kritisk, undersøgende journalistik",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 46",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. december 2010 af Mogens Jensen (S), Holger K. Nielsen (SF), Jørgen Poulsen (RV) og Per Clausen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om støtte til fritstående internetmedier, digital distribution og kritisk, undersøgende journalistik</p>\r\n<p>Folketinget pålægger regeringen inden den 1. april 2011 at fremsætte et lovforslag, der justerer og moderniserer mediestøtten til trykte medier med henblik på at muliggøre, at fritstående internetmedier, kritisk undersøgende journalistik og dagbladenes omlægning til digital distribution fremover kan opnå del i den eksisterende mediestøtte til trykte medier. Samtidig skal omlægningen ske i en så moderat form, at de trykte medier kan opretholde et forretningsgrundlag.</p>\r\n<p>Konkret foreslås:</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Ændre Dagbladsnævnets støtteuddeling, så der fremover kan gives støtte til oprettelse af internet- og mobilmedier samt udvikling af sideaktiviteter for dagblade.</p>\r\n   <p class=\"Liste1\">\r\n      <span class=\"Liste1Nr\">2.</span> Indføre støtte til fritstående internetmedier som etableringsstøtte i 3-5 år.</p>\r\n   <p class=\"Liste1\">\r\n      <span class=\"Liste1Nr\">3.</span> Der oprettes en fond for kritisk undersøgende journalistik.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"TekstoverskriftVenstreBm\">Baggrund</p>\r\n<p>Mediebilledet er centrum for en hæsblæsende udvikling – teknologisk, socialt og markedsmæssigt. Nye medietyper ser dagens lys. Tiltagende mediekonvergens betyder, at de forskellige medietyper smelter sammen, og indholdet formidles på forskellige platforme. Mange typer medier bidrager til nyhedernes fødekæde – både elektroniske og trykte. Fritstående internetmedier har eksempelvis i dag dagbladslignende funktioner, selvom de er elektroniske og ikke trykte. Imidlertid afspejles denne udvikling ikke i den mediepolitik, der føres i dag.</p>\r\n<p>Mediestøtten i dens nuværende form bærer præg af forskellige knopskydninger, og en række nyere medier kan slet ikke modtage mediestøtte. Samtidig er kritisk undersøgende journalistik i dag ikke et kriterium for at modtage mediestøtte. Det er i sig selv bemærkelsesværdigt, idet rollen som den fjerde statsmagt hænger sammen med den kritisk undersøgende journalistik.</p>\r\n<p>Forslagsstillerne mener, at vi skal sikre, at vi fremover har et pluralistisk mediebillede, og at mediestøtten skal afspejle et moderne medieudbud, hvor bl.a. internettet i stigende grad er leverandør af såvel nyheder som nye fora for demokratisk dialog.</p>\r\n<p>Forslagsstillerne er klar over, at de nævnte forslag ikke her og nu kan løse samtlige dilemmaer i den nuværende mediestøtte, som der peges på i bl.a. mediestøtteudredningen fra 2009. Forslagsstillerne er dog samtidig af den opfattelse, at der alt for længe har været behov for politisk handling på området, og at de nævnte initiativer vil kunne iværksættes uden yderligere udredningsarbejde. Samtidig vil forslaget alene bringe en beskeden andel af de i alt omkring 400 mio. kr., der i dag gives i direkte mediestøtte til trykte medier, i spil. Der er således ikke tale om nogen radikal omlægning, men alene om justeringer vedrørende under 10 pct. af den direkte støtte til trykte medier.</p>\r\n<p class=\"TekstoverskriftVenstreBm\">Konkrete forslag</p>\r\n<p>\r\n   <span class=\"Italic\">1.</span> <span class=\"Italic\">Ændre Dagbladsnævnets støtteuddeling, så der fremover kan gives støtte til oprettelse af internet- og mobilmedier samt udvikling af sideaktiviteter for dagblade.</span></p>\r\n<p>Dagbladsnævnet fremhæver i sin selvevalueringsrapport, at det er utidssvarende, at nævnet ikke kan uddele støtte til internet- og mobilmedier med dagbladsfunktioner, ligesom nævnet i dag ikke kan give støtte til, at eksisterende bladhuse kan udvikle sideaktiviteter på andre platforme. Dagbladsnævnet bør fremover kunne give støtte til disse to formål. Som led heri skal Dagbladsnævnet skifte navn til Medienævnet.</p>\r\n<p>Dagbladsnævnets omstillingsstøtte til dagblade i økonomiske vanskeligheder ydes i dag kun til trykte dagblade, og det på trods af, at en løsning for nogle dagblade netop kunne være at gå fra print til internet eller at udvikle sideaktiviteter på andre platforme. Derfor bør reglerne for omstillingsstøtte ændres, så den omfatter dagblade, der ønsker at gå fra print til elektronisk distribution. En lignende løsning anbefales i øvrigt af mediestøtteudredningen som led i saneringsscenariet, jf. »Udredning af den fremtidige offentlige mediestøtte«, Rambøll Management 2009, side 97.</p>\r\n<p>\r\n   <span class=\"Italic\">2.</span> <span class=\"Italic\">Indføre støtte til fritstående internetmedier som etableringsstøtte i 3-5 år.</span></p>\r\n<p>Dagbladene udgør i dag en vigtig del af fødekæden til nyhedsmedier på andre platforme (tv, internet og radio). Spørgsmålet er imidlertid, om internetbaserede nyhedsmedier ikke fremover i højere grad vil kunne bidrage til nyhedernes fødekæde, og om de rette betingelser er til stede for at internetbaserede medier kan udfylde denne rolle. Fritstående internetmedier med dagbladslignende funktioner bør derfor have adgang til etableringsstøtte fremover, og der bør fastlægges objektive kriterier for tildelingen af denne støtte. Der er tradition for nøje at afgrænse, hvilke medier der kan få andel i etableringsstøtten, og dette princip videreføres.</p>\r\n<p>\r\n   <span class=\"Italic\">3.</span> <span class=\"Italic\">Der oprettes en fond for kritisk undersøgende journalistik.</span></p>\r\n<p>Det foreslås, at der etableres en uafhængig statslig fond, der kan yde støtte til kritisk undersøgende journalistik. Støtten gives som en bagudrettet støtte, og medierne vil selv kunne indstille deres produktion som støtteværdig. Dette med henblik på at opretholde armslængde i støtten og at yde denne under hensyn til de journalistiske arbejdsformer. Fonden kan støtte alle medier, og støtten vil tildeles af en uafhængig bestyrelse på baggrund af objektive kriterier og fast evaluering af fondens målopfyldelse. Der vil blive givet støtte svarende til omkring 25 årsværk.</p>\r\n<p class=\"TekstoverskriftVenstreBm\">Økonomiske konsekvenser</p>\r\n<p>Det forudsættes, at ændringerne i mediestøtten sker inden for rammerne af den eksisterende støtte til trykte medier, og at omlægningen sker på en sådan måde, at dagbladenes fortsatte eksistensmuligheder er sikret, idet der bl.a. tages hensyn til, at trykte medier – i modsætning til eksempelvis fritstående internetmedier – har betragtelige omkostninger til distribution.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mogens Jensen</span> (S):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om støtte til fritstående internetmedier, digital distribution og kritisk, undersøgende journalistik</p>\r\n<p class=\"ForslagsNummer\">(Beslutningsforslag nr. B 46)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 46",
            "stateLabel": "Bortfaldet",
            "references": [
                {
                    "shortName": "2010/1 BSF 46",
                    "title": "Forslag til folketingsbeslutning om støtte til fritstående internetmedier, digital distribution og kritisk, undersøgende journalistik",
                    "presentationName": "Beslutningsforslag som fremsat",
                    "documentTypeId": 480,
                    "documentId": 135153,
                    "eliUri": "/eli/ft/20101BB00046",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b46/index.htm"
                },
                {
                    "shortName": "2010/1 BRB 46",
                    "title": "Beretning over Forslag til folketingsbeslutning om støtte til fritstående internetmedier, digital distribution og kritisk, undersøgende journalistik",
                    "presentationName": "Beretning over beslutningsforslag",
                    "documentTypeId": 510,
                    "documentId": 137920,
                    "eliUri": "/eli/ft/20101EB01067",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/2010"
        },
        {
            "displayName": "Accession",
            "displayValue": "20101BB00046"
        },
        {
            "displayName": "Entydig dokumentidentifikation",
            "displayValue": "AX012841"
        },
        {
            "displayName": "Dato for førstegangsindlæggelse",
            "displayValue": "18/12/2010"
        },
        {
            "displayName": "Dato for indlæggelse",
            "displayValue": "18/12/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}