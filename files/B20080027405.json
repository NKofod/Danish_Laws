{
    "id": 116322,
    "title": "Bekendtgørelse om det europæiske og det nordiske miljømærke",
    "documentTypeId": "60",
    "isSagsforlobPeriodValid": true,
    "shortName": "BEK nr 274 af 18/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Formål m.v.</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Administration af det europæiske og nordiske miljømærke</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Miljømærkning Danmark</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Miljømærkenævnet.</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Fastsættelse, opkrævning og administration af gebyrer for det europæiske og det nordiske miljømærke</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Markedsføring af miljømærker og af svanemærkede produkter.</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Klageadgang</p>\r\n      <p class=\"Indholdsfortegnelse\"><a href=\"#K8\">Kapitel 8</a>   Straf</p>\r\n      <p class=\"Indholdsfortegnelse\"><a href=\"#K9\">Kapitel 9</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om det europæiske og det nordiske miljømærke</p>\r\n      <p class=\"Indledning2\">I medfør af § 8, § 8a, § 8b, § 67, § 88, stk. 3, § 89a og § 110, stk. 3 og 4, i lov om miljøbeskyttelse, jf. lovbekendtgørelse nr. 1757 af 22. december 2006, samt § 1, stk. 2 i forvaltningsloven, jf. lovbekendtgørelse nr. 1365 af 7. december 2007 og efter forhandling med justitsministeren fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Formål m.v.</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Formålet med miljømærkning af produkter er at fremme udvikling, afsætning og anvendelse af produkter, som er mindre miljøbelastende end andre lignende produkter.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Det europæiske miljømærke ”Blomsten” og det nordiske miljømærke ”Svanen” er frivillige ordninger om miljømærkning af produkter. Ved produkter forstås både varer og tjenesteydelser.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Administration af det europæiske og nordiske miljømærke</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Administration af miljømærkeordningerne bliver varetaget af Miljømærkning Danmark og af et miljømærkenævn.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ordningerne administreres på grundlag af de til enhver tid gældende europæiske og nordiske regler for ordningerne<a class=\"FodnoteHenvisning\" name=\"Henvisning_Par2_Stk2_Not1\" href=\"#Par2_Stk2_Not1\">1)</a>samt regler fastsat i denne bekendtgørelse eller gebyrer og betalingsbetingelser fastsat i henhold til § 10.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Kommissionsbeslutninger om det europæiske miljømærke træder i kraft i Danmark ved begyndelsen af det døgn, der følger efter det døgn, hvori den er kommet på Miljømærkning Danmarks hjemmeside, www.ecolabel.dk. Hver kundgørelse på hjemmesiden www.ecolabel.dk skal indeholde oplysning om, hvilken dag offentliggørelsen er sket.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Nordisk Miljømærkenævns regler om det nordiske miljømærke og herunder kriterier for tildeling for det nordiske miljømærke kan foreligge på både dansk, svensk og norsk. En regel træder i kraft ved begyndelsen af det døgn, der følger efter det døgn, hvori reglen er kundgjort på Miljømærkning Danmarks hjemmeside, www.ecolabel.dk. Kundgørelsen skal indeholde oplysning om, hvilken dag den er sket.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Miljømærkning Danmark og Miljøstyrelsen er de ansvarlige organer i Danmark i henhold til art. 14 i Europa-Parlamentets og Rådets forordning (EF) nr. 1980/2000 om en revideret ordning for tildeling af et EF-miljømærke.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Miljømærkning Danmark er ansvarlig for udførelsen af opgaver i forbindelse med tildeling af det europæiske miljømærke og for kontrol med overholdelse af Europa-Parlamentets og Rådets forordning (EF) nr. 1980/2000.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Miljømærkning Danmark er ansvarligt organ i henhold til pkt. 2.2 i Nordisk Ministerråds beslutning om mål og principper for nordisk miljømærkning af 19. juni 2001 og de til enhver tid gældende regler for den nordiske miljømærkning vedtaget af det Nordiske Miljømærkenævn.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Forvaltningsloven finder anvendelse på sager, hvor der er eller vil blive truffet afgørelse af Miljømærkning Danmark.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Miljømærkning Danmark</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Miljøstyrelsen indgår en resultatkontrakt med Dansk Standard om drift af Miljømærkning Danmark, som et særskilt aktivitetsområde i Dansk Standard.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Miljøstyrelsen indgår årligt en aftale med Dansk Standard om den økonomiske ramme for det kommende finansår på basis af et forslag til budget udarbejdet af Dansk Standard.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Miljøstyrelsen fastsætter krav til regnskabsaflæggelsen, herunder tidsfrister herfor.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Dansk Standard afholder mindst et årligt møde med Miljømærkenævnet om miljømærkeordningernes fremdrift.</p>\r\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> Dansk Standard kan med henblik på opfyldelse af resultatkontrakten nedsætte et rådgivende udvalg på op til 8 personer, der er uafhængige af myndigheder og særinteresser og udpeget på baggrund af deres kompetencer indenfor forretning, økonomi, ledelse, kommunikation og marketing, miljø og forbrug samt andre områder, der måtte være relevante. Miljøministeren kan udpege et medlem af udvalget. Udvalget udarbejder selv sin forretningsorden.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Miljømærkning Danmark har til opgave, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> fungere som sekretariat for Miljømærkenævnet og gennemføre nævnets beslutninger, dog ikke i sager efter § 9, nr. 6, hvor Miljøstyrelsen fungerer som sekretariat,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> bistå Miljømærkenævnet ved forhandling og vedtagelse af kriterier for tildeling af det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> forestå arbejdet med udvikling og revision af kriterier for produktgrupper i nordisk regi,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> bistå Miljøstyrelsen ved udarbejdelse af arbejdsplaner for Det europæiske Miljømærkenævn og ved arbejdsplanernes udmøntning,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num5\">5)</span> bistå Miljøstyrelsen ved udarbejdelse af forslag til nye eller reviderede kriteriesæt for produktgrupper indenfor det europæiske miljømærke,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num6\">6)</span> foranstalte høring af interessenter og uafhængige eksperter som led i kriterieudviklingen,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num7\">7)</span> forestå den daglige drift med behandling af ansøgninger og tildeling af licenser til det europæiske og det nordiske miljømærke, registrering af importører af produkter tildelt det nordiske miljømærke, opkrævning af gebyrer m.v.,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num8\">8)</span> kontrollere licens- eller registreringshavers opfyldelse af de gældende kriterier og anvendelsesbetingelser, herunder inddragelse af licens eller registrering til anvendelse af det europæiske og det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num9\">9)</span> overvåge og reagere overfor ulovlig anvendelse af det europæiske og det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num10\">10)</span> markedsføre det europæiske og det nordiske miljømærke samt forestå kampagner og andre kommunikationsaktiviteter,</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num11\">11)</span> sørge for at de til enhver tid gældende regler for det europæiske og nordiske miljømærke samt gebyrsatser altid er tilgængelige på Miljømærkning Danmarks hjemmeside www.ecolabel.dk.</p>\r\n        </div>\r\n      </p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Miljømærkenævnet.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Miljøministeren nedsætter et miljømærkenævn.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Miljømærkenævnets formål er at fremme udbredelsen af det europæiske og nordiske miljømærke. Miljømærkenævnet skal medvirke til at sikre kendskabet til det europæiske og nordiske miljømærke hos producenter, importører, detailhandel mv., samt professionelle indkøbere og private forbrugere. Miljømærkenævnet skal arbejde for, at miljømærkeordningerne udvikles på et fagligt, teknisk og miljømæssigt højt niveau i overensstemmelse med eksisterende og ny miljøviden samt at omsætningen af miljømærkede produkter øges.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Miljømærkenævnet består af en formand og op til 10 medlemmer samt eventuelt en næstformand, jf. stk. 5. Formand, og medlemmer udpeges af miljøministeren, der ligeledes udpeger suppleanter for samtlige medlemmer. Nævnet søges sammensat således, at det har et alsidigt kendskab til erhvervsforhold, kommunikation og marketing, teknologi, miljø, arbejdsmiljø, forbrugeroplysning og offentlige indkøb. Det tilstræbes, at såvel handel og industri som miljø- og forbrugerinteresser er ligeligt repræsenteret i nævnet. Følgende organisationer og myndigheder indstiller således:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Dansk Industri indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Dansk Erhverv indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Danmarks Naturfredningsforening indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num4\">4)</span> Forbrugerrådet indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num5\">5)</span> Landsorganisationen i Danmark indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num6\">6)</span> Statens og Kommunernes Indkøbs Service A/S indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num7\">7)</span> Økonomi- og erhvervsministeriet indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num8\">8)</span> Klima - og Energiministeriet indstiller 1 medlem og 1 suppleant,</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num9\">9)</span> Miljøministeriet indstiller 1 medlem og 1 suppleant.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ministeren udpeger en detailhandelskæde med en aktiv miljømærkepolitik til at indstille 1 medlem og 1 suppleant.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Beskæftigelsesministeriet deltager med en repræsentant uden stemmeret i nævnets møder.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Miljøministeren kan udpege op til i alt 4 organisationer til at deltage i nævnets arbejde uden stemmeret efter indstilling fra nævnet.</p>\r\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> Miljøministeren kan 1 år efter udnævnelsen af formanden udnævne en næstformand efter indstilling fra nævnet.</p>\r\n      <p class=\"Stk2\"><span class=\"StkNr\" id=\"Par8_Stk6\">Stk. 6.</span> Formanden skal være uafhængig af myndigheder og brancheorganisationer.</p>\r\n      <p class=\"Stk2\"><span class=\"StkNr\" id=\"Par8_Stk7\">Stk. 7.</span> Nævnets formand, næstformand og medlemmer udpeget efter stk. 2 og 5, udpeges for en 3-årig periode. Genudpegning kan finde sted.</p>\r\n      <p class=\"Stk2\"><span class=\"StkNr\" id=\"Par8_Stk8\">Stk. 8.</span> Miljøministeren kan dispensere fra ovenstående regler.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Miljømærkenævnets opgave er, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> fastlægge nævnets mandat for forhandling af kriterier og retningslinier for det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> forhandle om det nordiske miljømærke efter nævnets mandat på Danmarks vegne ved formanden eller en suppleant herfor,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> vurdere kriteriesæt og rådgive Miljøstyrelsen om forhandlingsmandat for det europæiske miljømærke,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num4\">4)</span> fremme koordinationen mellem det europæiske og det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num5\">5)</span> rådgive Miljømærkning Danmark og Dansk Standard i principielle spørgsmål vedrørende administration af miljømærkeordningerne f.eks. prioritering af produktgrupper, kommunikation og marketing, kontrolstrategi m.v.,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num6\">6)</span> behandle og træffe endelig afgørelse i klager over Miljømærkning Danmarks afgørelser,</p>\r\n          <p class=\"Liste1\"><span class=\"Liste1Nr\" id=\"Par9_Stk1_Num7\">7)</span> behandle og afgive indstilling til Miljømærkning Danmark vedrørende fastsættelse af gebyrer og udkast til en årlig handlingsplan for miljømærkearbejdet.</p>\r\n        </div>\r\n      </p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Fastsættelse, opkrævning og administration af gebyrer for det europæiske og det nordiske miljømærke</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Inden for rammerne af de regler, der er nævnt i § 2, stk. 2, og efter høring af Miljømærkenævnet fastsætter Miljømærkning Danmark størrelsen på et gebyr samt betingelserne for betaling heraf i forbindelse med ansøgning om og anvendelse af det europæiske og det nordiske miljømærke. Miljømærkning Danmark kan herunder fastsætte et gebyr for behandling af en anmodning om udvidelser eller ændringer i en opnået licens.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Forhøjelser og indførelse af gebyrer i henhold til stk. 1, skal godkendes af miljøministeren inden disse kan sættes i kraft.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Miljømærkning Danmark kan fastsætte renter i forbindelse med for sen betaling af anvendelsesgebyr efter reglerne i miljøbeskyttelseslovens § 88, stk. 3, samt fastsætte et særskilt gebyr for erindringsskrivelser om manglende fremsendelse af årsopgørelse og om betaling af gebyr.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Miljømærkning Danmark kan yde konkrete rabatter på gebyr fastsat efter stk. 1 og 2, inden for rammerne af de regler, der er nævnt i § 2.</p>\r\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> Gebyrsatser og betalingsbetingelser skal kundgøres ved en offentliggørelse på Miljømærkning Danmarks hjemmeside www.ecolabel.dk og træder i kraft ved begyndelsen af det døgn, der følger efter det døgn, hvori gebyrsatsen blev kundgjort på Miljømærkning Danmarks hjemmeside www.ecolabel.dk. Hver kundgørelse på hjemmesiden www.ecolabel.dk skal indeholde oplysning om, hvilken dag kundgørelsen er sket.</p>\r\n      <p class=\"Stk2\"><span class=\"StkNr\" id=\"Par10_Stk6\">Stk. 6.</span> For eksisterende licenshavere træder højere satser for anvendelsesgebyrer og nye betalingsbetingelser først i kraft 3 måneder efter ikrafttrædelsesdatoen i henhold til stk. 5.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Miljømærkning Danmark opkræver gebyrer fastsat i henhold til § 10.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Gebyrprovenuet anvendes i overensstemmelse med miljøbeskyttelseslovens § 8, stk. 4, som uddybet i den til enhver tid gældende resultatkontrakt mellem Miljøstyrelsen og Dansk Standard.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Markedsføring af miljømærker og af svanemærkede produkter.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Brug af et mærke eller logo, der kan føre til forveksling med det nordiske miljømærke er ikke tilladt.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Ukorrekt eller på anden måde vildledende markedsføring af det nordiske miljømærke eller af svanemærkede produkter er ikke tilladt, såfremt dette er egnet til mærkbart at forvride forbrugernes eller andre erhvervsdrivendes økonomiske adfærd på markedet, jf. herved markedsføringslovens § 3.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Henvisning til det nordiske miljømærke eller brug af mærket i reklamer m.v. må kun ske i forbindelse med et bestemt produkt, og kun såfremt der er opnået licens til mærket eller der er sket en registrering af en licens og denne licens eller registrering ikke er udløbet, ophørt eller inddraget.</p>\r\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> Miljøstyrelsen fører tilsyn med Miljømærkning Danmarks markedsføring af det europæiske og det nordiske miljømærke.</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Miljømærkning Danmarks afgørelser efter denne bekendtgørelse og efter de europæiske og nordiske regler kan indbringes for Miljømærkenævnet af afgørelsens adressat.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Klage indgives skriftligt til Miljømærkning Danmark inden 4 uger fra meddelelsen af afgørelsen. Miljømærkning Danmark sender umiddelbart efter klagefristens udløb klagen til Miljømærkenævnet ledsaget af den påklagede afgørelse og det materiale, der er indgået i sagens bedømmelse.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Afgørelser truffet af Miljømærkenævnet kan ikke indbringes for anden administrativ myndighed.</p>\r\n      <p class=\"Kapitel\" id=\"K8\"><span id=\"Kap8\">Kapitel 8</span></p>\r\n      <p class=\"KapitelOverskrift2\">Straf</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Medmindre højere straf er forskyldt efter den øvrige lovgivning, straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> gør brug af et mærke, der kan føre til forveksling med det nordiske miljømærke,</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> gør brug af ukorrekt eller på anden måde vildledende markedsføring af det nordiske miljømærke, jf. § 12, stk. 2,</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> anvender eller henviser til det europæiske eller nordiske miljømærke uden at have en miljømærkelicens til produktet eller selvom miljømærkelicensen til produktet ikke er registeret i Danmark, jf. art. 9 i Europa-Parlamentets og Rådets forordning (EF) nr. 1980/2000 og pkt. 3 og 5 modsætningsvis i Nordisk Miljømærkenævns regler af 12. december 2001 for nordisk miljømærkning af produkter, eller</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num4\">4)</span> gør brug af mærke eller logo, der kan føre til forveksling med EF-miljømærket, jf. artikel 9, stk. 2, i Europa-Parlamentets og Rådets forordning (EF) nr. 1989/2000.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\" id=\"K9\"><span id=\"Kap9\">Kapitel 9</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 27. april 2008,</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Den 27. april 2008 ophæves bekendtgørelse nr. 700 af 26. juni 2001 om det europæiske og det nordiske miljømærke.</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Afgørelser, herunder afgørelser om tildelte licenser eller registreringer, der er truffet i henhold til bekendtgørelse nr. 700 af 26. juni 2001 om det europæiske og det nordiske miljømærke, samt standardkontrakter, der er indgået inden den 27. april 2008 bevarer deres gyldighed.<a class=\"FodnoteHenvisning\" name=\"Henvisning_Par17_Stk1_Not2\" href=\"#Par17_Stk1_Not2\">2)</a>Overtrædelser af sådanne afgørelser straffes efter de hidtil gældende regler.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Verserende klagesager om miljømærker, som var indgivet for Miljømærkenævnet inden denne bekendtgørelses ikrafttræden færdigbehandles efter hidtil gældende regler.</p>\r\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Gebyrer i henhold til kap. 3 og kap. 7 i bekendtgørelse nr. 700 af 26. juni 2001 bevarer deres gyldighed indtil, der træder nye gebyrer i kraft i henhold til § 10, stk. 6, i denne bekendtgørelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Miljøministeriet, den 18. april 2008</I></P><P CLASS=SIGN1 ALIGN=\"CENTER\">Troels Lund Poulsen</P><P CLASS=SIGN2 ALIGN=\"RIGHT\">/ Anne-Marie Rasmussen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par2_Stk2_Not1\" href=\"#Henvisning_Par2_Stk2_Not1\">1)</a> Europa Parlamentets og Rådets forordning af 17. juli 2000 (nr. 1980/2000/EF) om en revideret ordning for et EF-miljømærke og kommissionsbeslutninger vedtaget i henhold hertil og Nordisk Miljømærkenævns regler for det nordiske miljømærke fastsat i henhold til Nordisk Ministerråds retningslinjer af 19. juni 2001.</p>\r\n      <p class=\"Fodnote\"><a class=\"FodnoteNr\" name=\"Par17_Stk1_Not2\" href=\"#Henvisning_Par17_Stk1_Not2\">2)</a> Europa-Parlamentets og Rådets forordning (EF) Nr. 1980/2000 af 17. juli 2000, EFT L 237, 21.9.2000, s. 1</p>",
    "isHistorical": true,
    "editorialNotes": [
        "Populærtitel: Miljømærkebekendtgørelsen"
    ],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/04/2008"
        },
        {
            "displayName": "Accession",
            "displayValue": "B20080027405"
        },
        {
            "displayName": "Entydig dokumentidentifikation",
            "displayValue": "AL001804"
        },
        {
            "displayName": "Dato for førstegangsindlæggelse",
            "displayValue": "26/04/2008"
        },
        {
            "displayName": "Dato for indlæggelse",
            "displayValue": "27/02/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "274"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-147-00038"
        },
        {
            "displayName": "Stikord",
            "displayValue": "miljøstyring"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}