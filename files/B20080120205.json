{
    "id": 122504,
    "title": "Bekendtgørelse om et skibsfinansieringsinstitut",
    "documentTypeId": "60",
    "isSagsforlobPeriodValid": true,
    "shortName": "BEK nr 1202 af 11/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde og definitioner m.v.</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   God skik, ejerforhold og ledelse samt videregivelse af fortrolige oplysninger m.v.</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Sikkerheder, værdiansættelse og løbetid</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Særligt dækkede obligationer - sikkerheder, værdiansættelse og løbetid</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Flådepant</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Kapitalforhold og solvens</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Midlernes anbringelse, likviditet og koncernregler m.v.</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Regnskab og revision</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Regnskaber i kapitalcentre</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Sammenlægning, ophør og krisehåndtering</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om et skibsfinansieringsinstitut</p>\r\n      <p class=\"Indledning2\">I medfør af § 5, stk. 1 og 2, og § 14, stk. 2, i lov om et skibsfinansieringsinstitut, jf. lovbekendtgørelse nr. 1376 af 10. december 2007, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde og definitioner m.v.</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på instituttet omfattet af lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 2.</span> Hvor denne bekendtgørelse henviser til regler i lov om finansiel virksomhed, der finder tilsvarende anvendelse, forstås alene generelle regler for finansielle virksomheder og særlige regler for pengeinstitutter i lov om finansiel virksomhed, medmindre andet er anført. Pengeinstitutter henholdsvis finansielle virksomheder i lov om finansiel virksomhed skal således i forhold til denne bekendtgørelse læses som instituttet omfattet af lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 3.</span> Realkreditobligationer i lov om finansiel virksomhed og i bekendtgørelser udstedt i medfør af loven skal i forhold til denne bekendtgørelse læses som kasseobligationer eller skibskreditobligationer udstedt af et skibsfinansieringsinstitut, dog ikke i § 14, stk. 1, nr. 6, og § 23, stk. 2.</p>\r\n      <p class=\"Paragraf\"><span class=\"ParagrafNr\">§ 2.</span> Kapitel 2 i lov om finansiel virksomhed om definitioner finder tilsvarende anvendelse i denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 3.</span> Et skibsfinansieringsinstitut kan midlertidigt drive anden virksomhed til sikring eller afvikling af forud indgåede engagementer. Skibsfinansieringsinstituttet skal underrette Finanstilsynet herom.</p>\r\n      <p class=\"Paragraf\"><span class=\"ParagrafNr\">§ 4.</span> Et skibsfinansieringsinstitut, der ønsker at etablere en filial eller en dattervirksomhed i et andet land end Danmark, skal have Finanstilsynets tilladelse hertil. Finanstilsynet giver kun tilladelse, hvis tilsynet vurderer, at der ikke er grund til at betvivle, at instituttets administrative struktur og finansielle situation er forsvarlig som grundlag for den påtænkte etablering.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">God skik, ejerforhold og ledelse samt videregivelse af fortrolige oplysninger m.v.</p>\r\n      <p class=\"Paragraf\"><span class=\"ParagrafNr\">§ 5.</span> §§ 43-48 i lov om finansiel virksomhed om god skik, prisoplysning og kontraktforhold finder tilsvarende anvendelse på skibsfinansieringsinstituttet.</p>\r\n      <p class=\"Paragraf\"><span class=\"ParagrafNr\">§ 6.</span> Kapitel 7 i lov om finansiel virksomhed om ejerforhold finder tilsvarende anvendelse på skibsfinansieringsinstituttet.</p>\r\n      <p class=\"Paragraf\"><span class=\"ParagrafNr\">§ 7.</span> §§ 64-80 i kapitel 8 i lov om finansiel virksomhed om ledelse og indretning af virksomheden finder tilsvarende anvendelse på skibsfinansieringsinstituttet.</p>\r\n      <p class=\"Paragraf\"><span class=\"ParagrafNr\">§ 8.</span> Kapitel 9 i lov om finansiel virksomhed om videregivelse af fortrolige oplysninger finder tilsvarende anvendelse på skibsfinansieringsinstituttet.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Sikkerheder, værdiansættelse og løbetid</p>\r\n      <p class=\"Paragraf\"><span class=\"ParagrafNr\">§ 9.</span> Et skibsfinansieringsinstitut kan kun yde lån mod sikkerhedsstillelse.</p>\r\n      <p class=\"Stk2\"><span class=\"StkNr\">Stk. 2.</span> Et skibsfinansieringsinstitut skal fastsætte en værdi af skibet eller skibene til brug for sikkerhedsstillelsen.</p>\r\n      <p class=\"Stk2\"><span class=\"StkNr\">Stk. 3.</span> Værdiansættelsen til brug for sikkerhedsstillelsen skal ske på grundlag af en af skibsfinansieringsinstituttet foretaget eller godkendt vurdering.</p>\r\n      <p class=\"Stk2\"><span class=\"StkNr\">Stk. 4.</span> Bestyrelsen skal fastsætte retningslinjer for værdiansættelsen, herunder for besigtigelse af pantsatte skibe og for anvendelse af uafhængige vurderinger. Disse retningslinjer skal offentliggøres på skibsfinansieringsinstituttets hjemmeside og i ledelsesberetningen.</p>\r\n      <p class=\"Stk2\"><span class=\"StkNr\">Stk. 5.</span> Værdiansættelsen til brug for sikkerhedsstillelsen skal ligge inden for det beløb, som en kyndig erhverver med kendskab til de særlige pris- og markedsvilkår for den pågældende skibstype må skønnes at ville betale for skibet. Forhold, der betinger en særlig høj pris, må ikke indgå i værdiansættelsen. Instituttet skal ved værdiansættelsen til brug for sikkerhedsstillelsen tage hensyn til eventuel risiko for ændringer i markeds- og strukturforhold.</p>\r\n      <p class=\"Stk2\"><span class=\"StkNr\">Stk. 6.</span> Skibets værdi til brug for sikkerhedsstillelsen skal fastsættes tidligst på det tidspunkt, hvor instituttet afgiver lånetilbud, og senest når instituttet udbetaler lånet.</p>\r\n      <p class=\"Paragraf\"><span class=\"ParagrafNr\">§ 10.</span> Skibsfinansieringsinstituttet kan kun yde lån mod registreret panteret i det finansierede skib inden for 70 pct. af den værdi, som skibet til brug for sikkerhedsstillelsen er fastsat til, jf. dog §§ 11-13.</p>\r\n      <p class=\"Stk2\"><span class=\"StkNr\">Stk. 2.</span> Panteretten efter stk. 1 kan frafaldes mod, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> låntager stiller anden sikkerhed af særlig god bonitet, jf. § 14, eller</p>\r\n          <p class=\"Liste1\"><span class=\"Liste1Nr\">2)</span> der foretages merbelastning af instituttets solvens, jf. § 20, stk. 4.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Et skibsfinansieringsinstitut kan endvidere yde lån mod registreret panteret inden for 70 pct. af værdien fastsat til brug for sikkerhedsstillelsen i andre skibe end det eller de finansierede.</p>\r\n      <p class=\"Stk2\"><span class=\"StkNr\">Stk. 4.</span> Et skibsfinansieringsinstitut skal træffe fyldestgørende foranstaltninger for at sikre, at lån i hele lånets løbetid opfylder instituttets formålsbestemmelse, jf. § 1 a, stk. 1, i lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 5.</span> Stk. 2, nr. 1, og stk. 4, anses for opfyldt, såfremt en centralbank beliggende i et land med landeklassifikation 2 eller bedre, jf. bilag 3, pkt. 1, i bekendtgørelse om kapitaldækning, indtræder som låntager i hele lånets restløbetid.</p>\r\n      <p class=\"Paragraf\"><span class=\"ParagrafNr\">§ 11.</span> Långivning ud over 70 pct., men inden for 100 pct. af det finansierede skibs eller de finansierede skibes værdi fastsat til brug for sikkerhedsstillelsen, kan kun ydes mod, at der for denne del af lånet</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> stilles anden sikkerhed af særlig god bonitet af låntager, jf. § 14, eller</p>\r\n          <p class=\"Liste1\"><span class=\"Liste1Nr\">2)</span> foretages merbelastning af instituttets solvens, jf. § 20, stk. 4.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Stk. 1 finder tilsvarende anvendelse på lån ydet mod registreret panteret i andre skibe end det eller de finansierede ud over 70 pct., men inden for 100 pct. af det pantsatte skibs eller de pantsatte skibes værdi fastsat til brug for sikkerhedsstillelsen.</p>\r\n      <p class=\"Paragraf\"><span class=\"ParagrafNr\">§ 12.</span> Uanset §§ 10 og 11 kan et skibsfinansieringsinstitut yde lån mod registreret panteret i det finansierede skib inden for 80 pct. af det af Erhvervs- og Byggestyrelsen godkendte maksimale finansieringsgrundlag uden anden sikkerhed af særlig god bonitet eller merbelastning, såfremt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> lånet er ydet i overensstemmelse med de i »Aftale mellem Den danske stat v/Økonomi- og Erhvervsministeren og Danmarks Skibskreditfond« dateret 13. juni 2003 fastsatte betingelser, og</p>\r\n          <p class=\"Liste1\"><span class=\"Liste1Nr\">2)</span> låntagerens kreditværdighed vurderes at være særlig god, jf. § 22, stk. 2.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 13.</span> Uanset §§ 10-12 kan et skibsfinansieringsinstitut yde byggelån til brug for finansiering af ny- eller ombygning af skibe, som ydes uden pant i skib, mod at der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> stilles sikkerhed af særlig god bonitet, jf. § 14,</p>\r\n          <p class=\"Liste1\"><span class=\"Liste1Nr\">2)</span> foretages merbelastning af instituttets solvens, jf. § 20, stk. 4, eller</p>\r\n          <p class=\"Liste1\"><span class=\"Liste1Nr\">3)</span> stilles de i stk. 2 og 3 anførte sikkerheder, hvilket medfører den i § 21, stk. 5, anførte solvensmæssige behandling.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> For lån omfattet af stk. 1, nr. 3, skal der gives transport og indtrædelsesret i byggekontrakten efter nøje prøvelse og forsigtig vurdering af aftalegrundlaget i hvert enkelt tilfælde samt gives transport i sikkerhedsstillelsen for betalinger under byggekontrakten, jf. stk. 3. De i første pkt. anførte sikkerheder skal være gældende, indtil skibet er færdigbygget, leveret og behørigt godkendt, dog senest indtil byggelånet er indfriet.</p>\r\n      <p class=\"Stk2\"><span class=\"StkNr\">Stk. 3.</span> For lån omfattet af stk. 1, nr. 3, skal der for betalinger under byggekontrakten</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> stilles sikkerhed af særlig god bonitet af låntager, jf. § 14, eller</p>\r\n          <p class=\"Liste1\"><span class=\"Liste1Nr\">2)</span> stilles sikkerhed af et institut hjemmehørende i et land med landeklassifikation 2 eller bedre, jf. bilag 3, pkt. 11 a), i bekendtgørelse om kapitaldækning.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 14.</span> Som sikkerhed af særlig god bonitet kan kun anvendes følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Indskud i eller garanti fra centralbanker beliggende i et land med landeklassifikation 2 eller bedre, jf. bilag 3, pkt. 1, i bekendtgørelse om kapitaldækning.</p>\r\n          <p class=\"Liste1\"><span class=\"Liste1Nr\">2)</span> Garanti fra regeringer beliggende i et land med landeklassifikation 2 eller bedre, jf. bilag 3, pkt. 1, i bekendtgørelse om kapitaldækning.</p>\r\n          <p class=\"Liste1\"><span class=\"Liste1Nr\">3)</span> Garanti fra regionale myndigheder beliggende i et land med landeklassifikation 2 eller bedre, jf. bilag 3, pkt. 2, i bekendtgørelse om kapitaldækning.</p>\r\n          <p class=\"Liste1\"><span class=\"Liste1Nr\">4)</span> Obligationer og gældsbreve udstedt af eller garanteret af regeringer beliggende i et land med landeklassifikation 2 eller bedre, jf. bilag 3, pkt. 1, i bekendtgørelse om kapitaldækning, inden for 90 pct. af værdipapirets officielt noterede kursværdi.</p>\r\n          <p class=\"Liste1\"><span class=\"Liste1Nr\">5)</span> Obligationer og gældsbreve udstedt af eller garanteret af regionale myndigheder beliggende i et land med landeklassifikation 2 eller bedre, jf. bilag 3, pkt. 2, i bekendtgørelse om kapitaldækning, inden for 90 pct. af værdipapirets officielt noterede kursværdi.</p>\r\n          <p class=\"Liste1\"><span class=\"Liste1Nr\">6)</span> Særligt dækkede obligationer, særligt dækkede realkreditobligationer, realkreditobligationer samt andre obligationer, som frembyder tilsvarende sikkerhed, udstedt af et kreditinstitut, der er meddelt tilladelse i et land inden for Den Europæiske Union eller et land, som Fællesskabet har indgået aftale med på det finansielle område, inden for 90 pct. af værdipapirets officielt noterede kursværdi. Værdipapirer, der er efterstillet andre tilgodehavender, kan ikke anvendes.</p>\r\n          <p class=\"Liste1\"><span class=\"Liste1Nr\">7)</span> Kasseobligationer, skibskreditobligationer eller særligt dækkede obligationer udstedt af skibsfinansieringsinstituttet eller af et kreditinstitut, der er skibsfinansieringsinstituttets moder- eller dattervirksomhed.</p>\r\n          <p class=\"Liste1\"><span class=\"Liste1Nr\">8)</span> Garanti udstedt af eller indskud i et kreditinstitut i et land, der er meddelt tilladelse i et land inden for Den Europæiske Union eller et land, som Fællesskabet har indgået aftale med på det finansielle område, efter nøje prøvelse og forsigtig vurdering i hvert enkelt tilfælde.</p>\r\n          <p class=\"Liste1\"><span class=\"Liste1Nr\">9)</span> Lignende sikkerhed med en tilsvarende særlig høj likviditet og en tilsvarende særlig lav modpartsrisiko. Herunder medregnes garanti udstedt af eller indskud i kreditinstitutter, der er meddelt tilladelse i USA, og som har opnået den bedste eller næstbedste rating af internationalt anerkendte ratingbureauer. Videre medregnes særligt likvide obligationer, som er udstedt af sådanne institutter, og som er optaget til handel på et reguleret marked, som er godkendt af en kompetent myndighed, inden for 90 pct. af værdipapirets officielt noterede kursværdi. Indskud og værdipapirer, der er efterstillet andre tilgodehavender, kan ikke anvendes.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De under stk. 1, nr. 9, anførte sikkerheder kan samlet for instituttet maksimalt medregnes for et beløb af samme størrelse som 25 pct. af basiskapitalen, jf. § 128 i lov om finansiel virksomhed, jf. § 21, stk. 1.</p>\r\n      <p class=\"Paragraf\"><span class=\"ParagrafNr\">§ 15.</span> Løbetiden for de af skibsfinansieringsinstituttet ydede lån kan højest udgøre 15 år fra lånets udbetalingstidspunkt og for byggelån højst 4 år regnet fra tidspunktet for første udbetaling. Fastsættelse af løbetiden for lån skal ske under behørig hensyntagen til skibstypens gennemsnitlige levetid og det konkrete skibs alder og stand m.v.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Særligt dækkede obligationer - sikkerheder, værdiansættelse og løbetid</p>\r\n      <p class=\"Paragraf\"><span class=\"ParagrafNr\">§ 16.</span> Dette kapitel finder anvendelse, når et skibsfinansieringsinstitut yder lån som stilles til sikkerhed for udstedelse af særligt dækkede obligationer. Kapitel 3 finder ikke anvendelse i denne situation.</p>\r\n      <p class=\"Stk2\"><span class=\"StkNr\">Stk. 2.</span> Et skibsfinansieringsinstitut kan finansiere udlån mod sikkerhed i de aktivtyper, der er opregnet i § 152 c, stk. 1, nr. 2-7, i lov om finansiel virksomhed, jf. § 2 d, stk. 1, 1. pkt., i lov om et skibsfinansieringsinstitut ved udstedelse af særligt dækkede obligationer. § 152 c, stk. 3, i lov om finansiel virksomhed finder tilsvarende anvendelse, jf. § 2 d, stk. 1, 2. pkt., i lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 3.</span> I situationen som nævnt i stk. 1 finder bekendtgørelse om værdiansættelse af pant og lån i skibe som stilles til sikkerhed for udstedelse af særligt dækkede obligationer, anvendelse.</p>\r\n      <p class=\"Paragraf\"><span class=\"ParagrafNr\">§ 17.</span> Långivning ud over 70 pct., men inden for 100 pct. af det finansierede skibs eller de finansierede skibes værdi fastsat til brug for sikkerhedsstillelsen, kan kun ydes mod, at låntager for denne del af lånet stiller sikkerhed i de aktivtyper, der er opregnet i § 152 c, stk. 1, nr. 2-7, i lov om finansiel virksomhed. For den del af lånet, der ydes ud over 70 pct., skal instituttet foretage merbelastning af instituttets solvens, jf. § 20, stk. 4. Dog gælder 2. pkt. ikke, såfremt lånet er ydet i overensstemmelse med de i »Aftale mellem Den danske stat v/Økonomi- og Erhvervsministeren og Danmarks Skibskreditfond« dateret 13. juni 2003 fastsatte betingelser.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Flådepant</p>\r\n      <p class=\"Paragraf\"><span class=\"ParagrafNr\">§ 18.</span> Flådepant foreligger, hvis en låntager stiller sikkerhed for et lån i form af registreret panteret i mere end et skib, eller hvis flere låntagere stiller sikkerhed for et eller flere lån i form af registreret panteret i mere end et skib. Til flådepantet medregnes eventuelle andre aktivtyper end registreret pant i skib, som låntageren kan stille til sikkerhed for lånet.</p>\r\n      <p class=\"Stk2\"><span class=\"StkNr\">Stk. 2.</span> Et flådepant kan fordeles regnskabsmæssigt mellem flere kapitalcentre, jf. § 38, såfremt følgende er aftalt i låneaftalerne:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Krydshæftelse, således at alle låntagere hæfter for alle lån omfattet af flådepantet,</p>\r\n          <p class=\"Liste1\"><span class=\"Liste1Nr\">2)</span> Krydsmisligholdelse, således at alle lån omfattet af flådepantet forfalder, hvis et af lånene misligholdes,</p>\r\n          <p class=\"Liste1\"><span class=\"Liste1Nr\">3)</span> Krydspant, således at alle skibe omfattet af flådepantet er stillet til sikkerhed for alle lån omfattet af flådepantet, og</p>\r\n          <p class=\"Liste1\"><span class=\"Liste1Nr\">4)</span> Låntager forpligter sig til ikke at stille sikkerhed for andre lån i det eller de skibe, der er omfattet af flådepantet (negative pledgeklausul).</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 19.</span> Ved opgørelsen af, om lånegrænserne, jf. § 10, stk. 1, og § 3 i bekendtgørelse om værdiansættelse af pant og lån i skibe som stilles til sikkerhed for udstedelse af særligt dækkede obligationer, jf. § 16, stk. 3, er overholdt på tidspunkt for etablering og udvidelse af et lån sikret ved flådepant, kan instituttet under overholdelse af § 18, stk. 2, nr. 1-4, foretage opgørelsen ved at sammenholde den samlede værdi af samtlige skibe, der indgår i det pågældende flådepant med den samlede værdi af samtlige lån, for hvilke flådepantet er stillet til sikkerhed. Ved opgørelsen kan kun medregnes panterettigheder, som er registreret, jf. § 152 c, stk. 1, nr. 2, i lov om finansiel virksomhed.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Kapitalforhold og solvens</p>\r\n      <p class=\"Paragraf\"><span class=\"ParagrafNr\">§ 20.</span> Basiskapitalen i et skibsfinansieringsinstitut skal mindst udgøre 8 pct. af de risikovægtede poster (solvenskravet). Solvenskravet skal være opfyldt både i det enkelte kapitalcenter og i instituttet i øvrigt.</p>\r\n      <p class=\"Stk2\"><span class=\"StkNr\">Stk. 2.</span> Instituttets bestyrelse og direktion skal på baggrund af instituttets risikoprofil opgøre instituttets individuelle solvensbehov. Solvensbehovet skal udtrykkes som basiskapitalen i procent af de risikovægtede poster. Solvensbehovet kan ikke være mindre end solvenskravet i stk. 1.</p>\r\n      <p class=\"Stk2\"><span class=\"StkNr\">Stk. 3.</span> Finanstilsynet kan fastsætte et højere individuelt solvenskrav end det, der fremgår af stk. 1.</p>\r\n      <p class=\"Stk2\"><span class=\"StkNr\">Stk. 4.</span> I de tilfælde, hvor der foretages merbelastning af instituttets solvens, skal långivningen ved solvensberegningen fradrages i kernekapitalen i kapitalcentrene eller i instituttet i øvrigt. Er lånets restgæld med fradrag af sikkerheder opgjort til realisationsværdi mindre end merbelastningen tillagt nedskrivningen, kan det i 1. pkt. anførte fradrag reduceres med forskellen.</p>\r\n      <p class=\"Stk2\"><span class=\"StkNr\">Stk. 5.</span> Den solvensmæssige overdækning, jf. § 21, stk. 5, er den andel af kernekapitalen, som overstiger kravet til basiskapitalen, jf. stk. 1 og 3, efter fradrag, jf. stk. 4.</p>\r\n      <p class=\"Paragraf\"><span class=\"ParagrafNr\">§ 21.</span> §§ 128-143 i lov om finansiel virksomhed finder tilsvarende anvendelse på et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 2.</span> Et kapitalcenter kan optage hybrid kernekapital og ansvarlig lånekapital.</p>\r\n      <p class=\"Stk2\"><span class=\"StkNr\">Stk. 3.</span> Et skibsfinansieringsinstitut skal udarbejde kapitaldækningsopgørelser affattet i overensstemmelse med stk. 4-6.</p>\r\n      <p class=\"Stk2\"><span class=\"StkNr\">Stk. 4.</span> Bekendtgørelse om kapitaldækning udstedt i medfør af § 143, stk. 1, nr. 1-5, 7 og 8, § 143, stk. 3, og § 373, stk. 4, i lov om finansiel virksomhed finder tilsvarende anvendelse på et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 5.</span> Byggelån omfattet af § 13, stk. 1, nr. 3, indgår ved opgørelsen af kapitaldækningen, jf. stk. 1, med en vægt på 2,0, i det omfang instituttets efterfinansiering af byggelånet omfattes af § 10, stk. 1 og 2, eller § 12. Summen af byggelån efter 1. pkt. må ikke overstige 125 pct. af den solvensmæssige overdækning, jf. § 20, stk. 5.</p>\r\n      <p class=\"Stk2\"><span class=\"StkNr\">Stk. 6.</span> Kapitaldækningsopgørelsen, jf. bekendtgørelse om kapitaldækning, skal for instituttet og koncernen indberettes til Finanstilsynet på CS-skemaerne senest 20 arbejdsdage efter udløbet af 1.-3. kvartal. CS-skemaerne er tilgængelige på Finanstilsynets hjemmeside. Indberetningen af kapitaldækningsopgørelsen for ultimo året skal ske senest 30 arbejdsdage efter årets udløb.</p>\r\n      <p class=\"Stk2\"><span class=\"StkNr\">Stk. 7.</span> Et skibsfinansieringsinstitut kan ansøge Finanstilsynet om hel eller delvis fritagelse for at udarbejde kapitaldækningsopgørelse i den i stk. 6 angivne form under hensyn til instituttets særlige forhold.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Midlernes anbringelse, likviditet og koncernregler m.v.</p>\r\n      <p class=\"Paragraf\"><span class=\"ParagrafNr\">§ 22.</span> Bestyrelsen i et skibsfinansieringsinstitut skal fastsætte regler for instituttets spredning af risici.</p>\r\n      <p class=\"Stk2\"><span class=\"StkNr\">Stk. 2.</span> Bestyrelsen skal fastsætte regler for vurdering af, om låntagers kreditværdighed er særlig god, jf. § 12, nr. 2.</p>\r\n      <p class=\"Paragraf\"><span class=\"ParagrafNr\">§ 23.</span> § 146 og § 147 i lov om finansiel virksomhed finder tilsvarende anvendelse på instituttet omfattet af denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> § 153 i lov om finansiel virksomhed finder tilsvarende anvendelse på instituttet omfattet af denne bekendtgørelse. Ud over de aktiver, som er nævnt i § 153, stk. 1, nr. 1-4, kan et skibsfinansieringsinstitut anbringe midler til opfyldelse af bestemmelsen i § 153, stk. 1, i nedenstående aktiver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ikke efterstillet indskud i kreditinstitutter, der er meddelt tilladelse i et land inden for Den Europæiske Union eller et land, som fællesskabet har indgået aftale med på det finansielle område.</p>\r\n          <p class=\"Liste1\"><span class=\"Liste1Nr\">2)</span> Ikke efterstillet indskud i kreditinstitutter, der er meddelt tilladelse i USA, og som har opnået den bedste eller næstbedste rating af internationalt anerkendte ratingbureauer.</p>\r\n          <p class=\"Liste1\"><span class=\"Liste1Nr\">3)</span> Ikke efterstillede særligt likvide obligationer, som er udstedt af kreditinstitutter som anført under nr. 1 og 2 og er optaget til handel på et reguleret marked, som er godkendt af en kompetent myndighed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> De under stk. 2, nr. 2 og 3, anførte aktiver må samlet for skibsfinansieringsinstituttet maksimalt udgøre 25 pct. af de midler, der skal anbringes i aktiver som anført i § 153, stk. 1, i lov om finansiel virksomhed.</p>\r\n      <p class=\"Paragraf\"><span class=\"ParagrafNr\">§ 24.</span> Et skibsfinansieringsinstituts långivning skal ske på grundlag af udstedelse af obligationer, udlån af instituttets basiskapital, jf. dog § 23, samt optagelse af lån på penge- og kapitalmarkeder.</p>\r\n      <p class=\"Paragraf\"><span class=\"ParagrafNr\">§ 25.</span> Kapitel 12 i lov om finansiel virksomhed om koncernregler, konsolidering m.v. finder tilsvarende anvendelse på skibsfinansieringsinstituttet.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Regnskab og revision</p>\r\n      <p class=\"Paragraf\"><span class=\"ParagrafNr\">§ 26.</span> Kapitel 13 i lov om finansiel virksomhed om årsrapport, revision og anvendelse af årets overskud finder tilsvarende anvendelse på skibsfinansieringsinstituttet.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Regnskaber i kapitalcentre</p>\r\n      <p class=\"Paragraf\"><span class=\"ParagrafNr\">§ 27.</span> Skibsfinansieringsinstituttet skal udarbejde særskilte regnskaber for kapitalcentre, jf. § 2 e, i lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 2.</span> Kapitalcenterregnskabet omfatter en resultatopgørelse og balance samt noter.</p>\r\n      <p class=\"Stk2\"><span class=\"StkNr\">Stk. 3.</span> Noter til kapitalcenterregnskaber kan, hvor andet ikke er foreskrevet, udarbejdes for alle kapitalcenterregnskaber samlet.</p>\r\n      <p class=\"Paragraf\"><span class=\"ParagrafNr\">§ 28.</span> I resultatopgørelse og balance indgår poster, der skal individualiseres og henføres direkte til de enkelte kapitalcentre og poster, hvor kapitalcentret tildeles en bestemt andel jf. § 29.</p>\r\n      <p class=\"Paragraf\"><span class=\"ParagrafNr\">§ 29.</span> Hvor kapitalcentret tildeles en bestemt andel, benyttes en fordelingsnøgle baseret på den samlede gældsoptagelse (obligationsoptagelse m.v.), jf. dog stk. 3.</p>\r\n      <p class=\"Stk2\"><span class=\"StkNr\">Stk. 2.</span> Ved den samlede gældsoptagelse forstås gennemsnittet af primo- og ultimogælden optaget i forbindelse med udlånsvirksomheden.</p>\r\n      <p class=\"Stk2\"><span class=\"StkNr\">Stk. 3.</span> Der kan anvendes andre fordelingsnøgler end gældens størrelse efter godkendelse af Finanstilsynet. Hvis der anvendes andre fordelingsnøgler, skal disse være anført i en note.</p>\r\n      <p class=\"ParagrafGruppeOverskrift\">Resultatopgørelsen</p>\r\n      <p class=\"Paragraf\"><span class=\"ParagrafNr\">§ 30.</span> Resultatopgørelsen indeholder følgende poster:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Nettorenteindtægter.</p>\r\n          <p class=\"Liste1\"><span class=\"Liste1Nr\">2)</span> Nettogebyrer og provisionsindtægter.</p>\r\n          <p class=\"Liste1\"><span class=\"Liste1Nr\">3)</span> Nettorente- og gebyrindtægter.</p>\r\n          <p class=\"Liste1\"><span class=\"Liste1Nr\">4)</span> Kursreguleringer og udbytte af kapitalandele.</p>\r\n          <p class=\"Liste1\"><span class=\"Liste1Nr\">5)</span> Udgifter til personale og administration m.v.</p>\r\n          <p class=\"Liste1\"><span class=\"Liste1Nr\">6)</span> Tab og nedskrivninger på debitorer.</p>\r\n          <p class=\"Liste1\"><span class=\"Liste1Nr\">7)</span> Resultat før skat.</p>\r\n          <p class=\"Liste1\"><span class=\"Liste1Nr\">8)</span> Skat.</p>\r\n          <p class=\"Liste1\"><span class=\"Liste1Nr\">9)</span> Årets resultat.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Har det enkelte kapitalcenter efterstillede kapitalindskud og/eller seniorkapital direkte tilknyttet, skal rente til disse individualiseres og henføres direkte til det pågældende kapitalcenter.</p>\r\n      <p class=\"Paragraf\"><span class=\"ParagrafNr\">§ 31.</span> Under posten nettorenteindtægter, jf. § 30, stk. 1, nr. 1, indgår:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Rente af tilgodehavender hos kreditinstitutter.</p>\r\n          <p class=\"Liste1\"><span class=\"Liste1Nr\">2)</span> Rente af udlån.</p>\r\n          <p class=\"Liste1\"><span class=\"Liste1Nr\">3)</span> Indeksopskrivning på udlån.</p>\r\n          <p class=\"Liste1\"><span class=\"Liste1Nr\">4)</span> Rente af obligationer.</p>\r\n          <p class=\"Liste1\"><span class=\"Liste1Nr\">5)</span> Øvrige renteindtægter.</p>\r\n          <p class=\"Liste1\"><span class=\"Liste1Nr\">6)</span> Rente til kreditinstitutter.</p>\r\n          <p class=\"Liste1\"><span class=\"Liste1Nr\">7)</span> Rente til udstedte obligationer.</p>\r\n          <p class=\"Liste1\"><span class=\"Liste1Nr\">8)</span> Indeksopskrivning på udstedte obligationer.</p>\r\n          <p class=\"Liste1\"><span class=\"Liste1Nr\">9)</span> Øvrige renteudgifter.</p>\r\n          <p class=\"Liste1\"><span class=\"Liste1Nr\">10)</span> Afledte finansielle instrumenter herunder rente- og valutakontrakter.</p>\r\n          <p class=\"Liste1\"><span class=\"Liste1Nr\">11)</span> Nettorenteindtægter i alt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Summen af ovennævnte poster fordeles på de enkelte kapitalcentre, jf. § 29.</p>\r\n      <p class=\"Stk2\"><span class=\"StkNr\">Stk. 3.</span> De enkelte poster, jf. stk. 1, skal angives i en note.</p>\r\n      <p class=\"Paragraf\"><span class=\"ParagrafNr\">§ 32.</span> Under posten kursreguleringer og udbytte af kapitalandele, jf. § 30, stk. 1, nr. 4, indgår:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kursregulering af obligationer, aktier m.v., valuta og finansielle instrumenter.</p>\r\n          <p class=\"Liste1\"><span class=\"Liste1Nr\">2)</span> Udbytte af kapitalandele.</p>\r\n          <p class=\"Liste1\"><span class=\"Liste1Nr\">3)</span> Kursreguleringer og udbytte af kapitalandele i alt.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 33.</span> Under posten udgifter til personale og administration m.v., jf. § 30, stk. 1, nr. 5, indgår:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udgifter til personale og administration.</p>\r\n          <p class=\"Liste1\"><span class=\"Liste1Nr\">2)</span> Andre ordinære indtægter.</p>\r\n          <p class=\"Liste1\"><span class=\"Liste1Nr\">3)</span> Afskrivninger på materielle aktiver.</p>\r\n          <p class=\"Liste1\"><span class=\"Liste1Nr\">4)</span> Udgifter til personale og administration m.v. i alt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Summen af ovennævnte poster fordeles på de enkelte kapitalcentre, jf. § 29.</p>\r\n      <p class=\"Stk2\"><span class=\"StkNr\">Stk. 3.</span> De enkelte poster, jf. stk. 1, skal angives i en note.</p>\r\n      <p class=\"Paragraf\"><span class=\"ParagrafNr\">§ 34.</span> Tab og nedskrivninger på debitorer, jf. § 30, stk. 1, nr. 6, omfatter alle tab og nedskrivninger på udlån i det pågældende kapitalcenter. Individualiserede tab og forskydninger i individuelle nedskrivninger henføres direkte til det pågældende kapitalcenter.</p>\r\n      <p class=\"Stk2\"><span class=\"StkNr\">Stk. 2.</span> Forskydninger i øvrige nedskrivninger, herunder gruppevise nedskrivninger, fordeles på de enkelte kapitalcentre.</p>\r\n      <p class=\"Stk2\"><span class=\"StkNr\">Stk. 3.</span> Under posten skat, jf. § 30, stk. 1, nr. 8, føres et samlet beløb for skat af årets indkomst, udskudt skat og efterregulering af tidligere års skat. De enkelte elementer angives i en note.</p>\r\n      <p class=\"Stk2\"><span class=\"StkNr\">Stk. 4.</span> De enkelte kapitalcentres skat beregnes med den aktuelle skatteprocent på grundlag af det enkelte kapitalcenters bidrag til årets samlede resultat reguleret for ikke-skattepligtige beløb.</p>\r\n      <p class=\"ParagrafGruppeOverskrift\">Balancen</p>\r\n      <p class=\"Paragraf\"><span class=\"ParagrafNr\">§ 35.</span> Skemaet for balancen indeholder:</p>\r\n      <p class=\"Tekst2\">\r\n        <div>Aktiver:</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udlån.</p>\r\n          <p class=\"Liste1\"><span class=\"Liste1Nr\">2)</span> Nedskrivninger på udlån.</p>\r\n          <p class=\"Liste1\"><span class=\"Liste1Nr\">3)</span> Øvrige aktiver.</p>\r\n          <p class=\"Liste1\"><span class=\"Liste1Nr\">4)</span> Aktiver i alt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Passiver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udstedte obligationer.</p>\r\n          <p class=\"Liste1\"><span class=\"Liste1Nr\">2)</span> Øvrige passiver.</p>\r\n          <p class=\"Liste1\"><span class=\"Liste1Nr\">3)</span> Egenkapital.</p>\r\n          <p class=\"Liste1\"><span class=\"Liste1Nr\">4)</span> Passiver i alt.</p>\r\n        </div>\r\n      </p>\r\n      <p class=\"ParagrafGruppeOverskrift\">Aktiver</p>\r\n      <p class=\"Paragraf\"><span class=\"ParagrafNr\">§ 36.</span> Under posten udlån føres lån mod pant i skibe, der er ydet på grundlag af lov om et skibsfinansieringsinstitut.</p>\r\n      <p class=\"Stk2\"><span class=\"StkNr\">Stk. 2.</span> Den i stk. 1 anførte restgæld individualiseres og henføres direkte til det enkelte kapitalcenter.</p>\r\n      <p class=\"Stk2\"><span class=\"StkNr\">Stk. 3.</span> Individuelle nedskrivninger på udlån og restancer på udlån skal individualiseres og henføres direkte til det pågældende kapitalcenter.</p>\r\n      <p class=\"Stk2\"><span class=\"StkNr\">Stk. 4.</span> Gruppevise nedskrivninger på udlån fordeles på de enkelte kapitalcentre.</p>\r\n      <p class=\"Stk2\"><span class=\"StkNr\">Stk. 5.</span> Lånemidler optaget til brug for at opfylde kravet om at stille supplerende sikkerhed skal henføres til det kapitalcenter, som midlerne hører til.</p>\r\n      <p class=\"Stk2\"><span class=\"StkNr\">Stk. 6.</span> Tilgodehavende renter på udlån skal individualiseres og henføres direkte til det enkelte kapitalcenter.</p>\r\n      <p class=\"Stk2\"><span class=\"StkNr\">Stk. 7.</span> Såfremt summen af kapitalcentrets individualiserede passiver (passivpost 4, jf. § 35, stk. 2) overstiger summen af kapitalcentrets individualiserede aktiver (aktivpost 4, jf. § 35, stk. 1), skal kapitalcentret residualt tildeles ikke-individualiserede aktiver i et sådant omfang, at kapitalcentrets sum af aktiver og passiver er identiske og danner kapitalcenterets delbalance.</p>\r\n      <p class=\"ParagrafGruppeOverskrift\">Passiver</p>\r\n      <p class=\"Paragraf\"><span class=\"ParagrafNr\">§ 37.</span> Udstedte obligationer m.v. skal individualiseres og henføres direkte til de enkelte kapitalcentre.</p>\r\n      <p class=\"Stk2\"><span class=\"StkNr\">Stk. 2.</span> Skyldige kuponrenter individualiseres og henføres direkte til de pågældende kapitalcentre.</p>\r\n      <p class=\"Stk2\"><span class=\"StkNr\">Stk. 3.</span> Har kapitalcentret efterstillede kapitalindskud eller seniorgæld direkte tilknyttet, individualiseres og henføres rente til disse direkte til det pågældende kapitalcenter.</p>\r\n      <p class=\"Stk2\"><span class=\"StkNr\">Stk. 4.</span> Såfremt summen af kapitalcentrets individualiserede aktiver (aktivpost 4, jf. § 35, stk. 1) overstiger summen af kapitalcentrets individualiserede passiver (passivpost 4, jf. § 35, stk. 2), skal kapitalcentret residualt tildeles ikke-individualiserede passiver i et sådant omfang, at kapitalcentrets sum af aktiver og passiver er identiske og danner kapitalcenterets delbalance.</p>\r\n      <p class=\"Stk2\"><span class=\"StkNr\">Stk. 5.</span> Efterstillede kapitalindskud og seniorgæld skal individualiseres og henføres direkte til de enkelte kapitalcentre.</p>\r\n      <p class=\"Stk2\"><span class=\"StkNr\">Stk. 6.</span> Egenkapitalen skal individualiseres og henføres direkte til de enkelte kapitalcentre i forbindelse med opgørelsen af basiskapitalen.</p>\r\n      <p class=\"ParagrafGruppeOverskrift\">Flådepant</p>\r\n      <p class=\"Paragraf\"><span class=\"ParagrafNr\">§ 38.</span> Ved flådepant, jf. § 18, skal der foretages en fordeling af flådepantets værdi mellem kapitalcentrene og instituttet i øvrigt. Der kan foretages en regnskabsmæssig fordeling, såfremt fordelingen er entydig.</p>\r\n      <p class=\"Stk2\"><span class=\"StkNr\">Stk. 2.</span> Har et skibsfinansieringsinstitut, en låntager eller flere låntagere stillet supplerende sikkerhed, jf. § 2 i i lov om et skibsfinansieringsinstitut, kan der tillige foretages en regnskabsmæssig fordeling af værdien af sådanne supplerende sikkerheder mellem kapitalcentrene og instituttet i øvrigt, forudsat de supplerende sikkerheder er stillet til sikkerhed for samtlige lån omfattet af det pågældende flådepant.</p>\r\n      <p class=\"Paragraf\"><span class=\"ParagrafNr\">§ 39.</span> Foretager skibsfinansieringsinstituttet en fordeling af flådepantets og de supplerende sikkerheders værdi, jf. § 38, skal skibsfinansieringsinstituttet oprette en elektronisk fortegnelse for hvert flådepant og de supplerende sikkerheder, der angiver, hvordan flådepantets og de supplerende sikkerheders værdi er fordelt mellem hvert kapitalcenter og instituttet i øvrigt. Fortegnelsen skal være opbygget således, at der til enhver tid i løbet af 24 timer kan fremdrages en oversigt, der viser fordelingen af flådepantets og de supplerende sikkerheders værdi mellem hvert kapitalcenter og instituttet i øvrigt.</p>\r\n      <p class=\"Stk2\"><span class=\"StkNr\">Stk. 2.</span> Skibsfinansieringsinstituttets direktion skal fastsætte en forretningsgang, der blandt andet skal fastlægge:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Hvordan fortegnelsen skal indrettes,</p>\r\n          <p class=\"Liste1\"><span class=\"Liste1Nr\">2)</span> Hvem som har det daglige ansvar for fortegnelsen,</p>\r\n          <p class=\"Liste1\"><span class=\"Liste1Nr\">3)</span> Hvem der skal føre fortegnelsen,</p>\r\n          <p class=\"Liste1\"><span class=\"Liste1Nr\">4)</span> Hvem der skal kontrollere fortegnelsen,</p>\r\n          <p class=\"Liste1\"><span class=\"Liste1Nr\">5)</span> Hvordan den dagligt skal ajourføres, og hvordan der tages højde for udsving i flådepantets værdi, således at det sikres, at flådepantets værdi til enhver tid svarer til værdien af de udstedte særligt dækkede obligationer i det omfang flådepantet er stillet til sikkerhed herfor,</p>\r\n          <p class=\"Liste1\"><span class=\"Liste1Nr\">6)</span> kontrolprocedurer, herunder den løbende kontrol af fordelingen, jf. § 38, stk. 1,</p>\r\n          <p class=\"Liste1\"><span class=\"Liste1Nr\">7)</span> Betryggende foranstaltninger til styring af, at reglerne for aktiver, som stilles til sikkerhed for henholdsvis skibskreditobligationer og særligt dækkede obligationer, er overholdt, og</p>\r\n          <p class=\"Liste1\"><span class=\"Liste1Nr\">8)</span> En beskrivelse og forklaring af de fordelingsnøgler, der anvendes, jf. § 38, stk. 1.</p>\r\n        </div>\r\n      </p>\r\n      <p class=\"ParagrafGruppeOverskrift\">Indberetning og offentliggørelse</p>\r\n      <p class=\"Paragraf\"><span class=\"ParagrafNr\">§ 40.</span> De godkendte kapitalcenterregnskaber skal indberettes til Finanstilsynet sammen med den godkendte årsrapport senest 8 dage efter årsrapportens godkendelse.</p>\r\n      <p class=\"Stk2\"><span class=\"StkNr\">Stk. 2.</span> Foreløbige kapitalcenterregnskaber skal indberettes til Finanstilsynet senest den 15. februar eller førstkommende arbejdsdag derefter.</p>\r\n      <p class=\"Stk2\"><span class=\"StkNr\">Stk. 3.</span> Kapitalcenterregnskaberne skal optrykkes i sammendrag i skibsfinansieringsinstituttets årsrapport. Fuldstændige kapitalcenterregnskaber for de enkelte kapitalcentre skal kunne rekvireres ved henvendelse til skibsfinansieringsinstituttet.</p>\r\n      <p class=\"Stk2\"><span class=\"StkNr\">Stk. 4.</span> I forbindelse med offentliggørelsen af skibsfinansieringsinstituttets årsrapport anføres en note med det i stk. 5 angivne indhold.</p>\r\n      <p class=\"Stk2\"><span class=\"StkNr\">Stk. 5.</span> Noten om kapitalcenterregnskaber, jf. stk. 4, skal indeholde oplysninger om de til- eller fraførsler af midler (netto), herunder konsolideringsoverførsler, der er sket til eller fra de enkelte kapitalcentre, der indgår i skibsfinansieringsinstituttet, i regnskabsperioden. Det skal endvidere oplyses, at fuldstændige kapitalcenterregnskaber for de enkelte kapitalcentre kan rekvireres ved henvendelse til skibsfinansieringsinstituttet.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Sammenlægning, ophør og krisehåndtering</p>\r\n      <p class=\"Paragraf\"><span class=\"ParagrafNr\">§ 41.</span> § 204, stk. 1, i lov om finansiel virksomhed finder tilsvarende anvendelse på skibsfinansieringsinstituttet.</p>\r\n      <p class=\"Paragraf\"><span class=\"ParagrafNr\">§ 42.</span> Kapitel 15, bortset fra § 223, i lov om finansiel virksomhed om ophør finder tilsvarende anvendelse på skibsfinansieringsinstituttet.</p>\r\n      <p class=\"Stk2\"><span class=\"StkNr\">Stk. 2.</span> § 223 i lov om finansiel virksomhed finder tilsvarende anvendelse på skibsfinansieringsinstituttet, hvis det ikke er økonomisk forsvarligt at drive en sådan virksomhed, jf. § 11, stk. 1, i lov om et skibsfinansieringsinstitut.</p>\r\n      <p class=\"Paragraf\"><span class=\"ParagrafNr\">§ 43.</span> Kapitel 16 i lov om finansiel virksomhed om krisehåndtering finder tilsvarende anvendelse på skibsfinansieringsinstituttet.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 44.</span> Overtrædelse af bestemmelserne i § 3, 2. pkt., § 4, 1. pkt., § 9, § 10, stk. 1 og 4, §§ 14, 15 og 17, § 18, stk. 2, § 19, § 20, stk. 1, 2 og 4, § 21, stk. 3, stk. 5, 2. pkt., og stk. 6, § 22, § 23, stk. 2, 2. pkt., og stk. 3, § 24, § 27, stk. 1 og 2, § 29, stk. 3, 1. pkt., § 30, stk. 2 og 3, §§ 32-34 og §§ 36-40, straffes med bøde, medmindre højere straf er forskyldt efter den øvrige lovgivning.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges et skibsfinansieringsinstitut strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 45.</span> Overtrædelse af bestemmelser i lov om finansiel virksomhed, som efter denne bekendtgørelse finder tilsvarende anvendelse på skibsfinansieringsinstituttet, straffes efter reglerne i § 373, stk. 1-3, i lov om finansiel virksomhed. Overtrædelsen af bestemmelser i regler udstedt i medfør af lov om finansiel virksomhed, som efter denne bekendtgørelse finder tilsvarende anvendelse på skibsfinansieringsinstituttet, straffes efter straffebestemmelserne fastsat i disse regler.</p>\r\n      <p class=\"Stk2\"><span class=\"StkNr\">Stk. 2.</span> § 373, stk. 5-8, og § 374 i lov om finansiel virksomhed finder tilsvarende anvendelse på skibsfinansieringsinstituttet og de i bestemmelserne anførte personer og organer i skibsfinansieringsinstituttet.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 46.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 674 af 21. juni 2006 om et skibsfinansieringsinstitut.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 11. december 2008</I></P><P CLASS=SIGN1 ALIGN=\"CENTER\">Peter Sylvest Larsen</P><P CLASS=SIGN2 ALIGN=\"RIGHT\">/ Jørn Andersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2008"
        },
        {
            "displayName": "Accession",
            "displayValue": "B20080120205"
        },
        {
            "displayName": "Entydig dokumentidentifikation",
            "displayValue": "AU003481"
        },
        {
            "displayName": "Dato for førstegangsindlæggelse",
            "displayValue": "13/12/2008"
        },
        {
            "displayName": "Dato for indlæggelse",
            "displayValue": "13/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1202"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 122-0011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}