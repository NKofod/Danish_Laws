{
    "id": 78565,
    "title": "Bekendtgørelse af overenskomst af 19. december 1966 mellem Danmark, Norge og Sverige om gensidig adgang til fiskeri i Skagerrak og Kattegat ",
    "documentTypeId": "220",
    "isSagsforlobPeriodValid": false,
    "shortName": "BKI nr 63 af 17/08/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 19. december  \r\n\r\n 1966 mellem Danmark, Norge og Sverige om gensidig adgang til fiskeri i  \r\n\r\n Skagerrak og Kattegat </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 19. januar 1967 har Danmark ratificeret den under  \r\n\r\n 19. december 1966 i København undertegnede overenskomst mellem Danmark, Norge  \r\n\r\n og Sverige om gensidig adgang til fiskeri i Skagerrak og Kattegat. </P>  \r\n\r\n<P>Overenskomsten med tilhørende protokol har følgende ordlyd: </P>  \r\n\r\n<P>Overenskomst </P>  \r\n\r\n<P>mellem Danmark, Norge og Sverige om gensidig adgang til fiskeri i  \r\n\r\n Skagerrak og Kattegat. </P>  \r\n\r\n<P>Regeringerne i Danmark, Norge og Sverige, som ønsker at opretholde  \r\n\r\n adgangen for fiskere i de tre lande til at udnytte fiskeforekomsterne i de  \r\n\r\n områder i Skagerrak og Kattegat, som i lang tid har været et fælles  \r\n\r\n fiskeområde, er, med henblik på muligheden af ændringer af de tre landes  \r\n\r\n fiskerigrænser, blevet enige om en nabolandsordning, baseret på følgende  \r\n\r\n bestemmelser: </P>  \r\n\r\n<P>Artikel 1. </P>  \r\n\r\n<P>Denne overenskomst omfatter Skagerrak og det nordlige Kattegat begrænset  \r\n\r\n mod vest af en ret linje gennem Hanstholm fyr og Lindesnes fyr og mod syd af  \r\n\r\n en ret linje gennem Skagens fyr og Tistlarna fyr. </P>  \r\n\r\n<P>Artikel 2. </P>  \r\n\r\n<P CLASS=PUNKT> <B>1.</B> I det i artikel 1 definerede farvandsområde vil  \r\n\r\n hver af de kontraherende stater uanset sådanne fiskerigrænser, som de i  \r\n\r\n øvrigt måtte fastsætte, tillade fartøjer fra de to andre lande at drive  \r\n\r\n fiskeri indtil en afstand af 4 nautiske mil (1 nautisk mil= 1852 meter) fra  \r\n\r\n basislinjen for det ydre territorialfarvand, således at det pågældende  \r\n\r\n vandområde i henseende til sådant fiskeri vil være at betragte som åbent hav.  \r\n\r\n</P>  \r\n\r\n<P CLASS=PUNKT> <B>2.</B> I den udstrækning det findes hensigtsmæssigt, skal  \r\n\r\n der ved gensidig konsultation søges etableret mest muligt ensartede regler i  \r\n\r\n de tre lande om udøvelsen af fiskeriet i det i artikel 1 nævnte område. </P>  \r\n\r\n<P>Artikel 3. </P>  \r\n\r\n<P CLASS=PUNKT> <B>1.</B> Nærværende overenskomst skal ratificeres.  \r\n\r\n Ratifikationsinstrumenterne skal deponeres i det danske udenrigsministeriums  \r\n\r\n arkiv. </P>  \r\n\r\n<P CLASS=PUNKT> <B>2.</B> Overenskomsten træder i kraft en måned efter den  \r\n\r\n dag, da den sidste af de kontraherende stater har deponeret sit  \r\n\r\n ratifikationsinstrument. </P>  \r\n\r\n<P CLASS=PUNKT> <B>3.</B> Overenskomsten forbliver gældende i 35 år og  \r\n\r\n forlænges derefter automatisk for fem år ad gangen, medmindre en  \r\n\r\n kontraherende stat skriftligt over for de andre kontraherende stater opsiger  \r\n\r\n den til ophør ved udløbet af den løbende gyldighedsperiode. Sådan opsigelse  \r\n\r\n skal afgives mindst tre år før dette tidspunkt. </P>  \r\n\r\n<P>Overenskomsten skal deponeres i det danske udenrigsministeriums arkiv, og  \r\n\r\n bekræftet afskrift skal af det danske udenrigsministerium tilstilles hver af  \r\n\r\n de kontraherende stater. </P>  \r\n\r\n<P>Til bekræftelse heraf har de respektive befuldmægtigede undertegnet denne  \r\n\r\n overenskomst. </P>  \r\n\r\n<P>Udfærdiget i København den 19. december 1966 i et eksemplar på dansk,  \r\n\r\n norsk og svensk. </P>  \r\n\r\n<P>For Danmarks regering: </P>  \r\n\r\n<P>J. O. Krag. </P>  \r\n\r\n<P>Protokol </P>  \r\n\r\n<P>til overenskomst mellem Danmark, Norge og Sverige om gensidig adgang til  \r\n\r\n fiskeri i Skagerrak og Kattegat. </P>  \r\n\r\n<P>I forbindelse med undertegnelsen i København i dag af en overenskomst  \r\n\r\n mellem Danmark, Norge og Sverige om gensidig adgang til fiskeri i Skagerrak  \r\n\r\n og Kattegat udtaler de kontraherende regeringer følgende: </P>  \r\n\r\n<P>Der er enighed mellem de tre landes regeringer om, at hvis nogen af de  \r\n\r\n kontraherende stater iværksætter ændringer af sin fiskerigrænse i det område,  \r\n\r\n som omfattes af overenskomsten, inden denne er trådt i kraft, vil den  \r\n\r\n pågældende kontraherende stat ikke gøre indvendinger imod, at fartøjer fra de  \r\n\r\n to andre lande fortsat driver fiskeri i det pågældende område indtil en  \r\n\r\n afstand af 4 nautiske mil (1 nautisk mil= 1852 m) fra basislinjen for det  \r\n\r\n ydre territorialfarvand. Denne forpligtelse ophører, såfremt overenskomsten  \r\n\r\n ikke træder i kraft senest to år efter iværksættelsen af ændringerne. </P>  \r\n\r\n<P>Udfærdiget i København den 19. december 1966 i et eksemplar på dansk,  \r\n\r\n norsk og svensk, som skal deponeres i det danske udenrigsministeriums arkiv.  \r\n\r\n Det danske udenrigsministerium tilstiller hver af de kontraherende stater  \r\n\r\n bekræftet afskrift af protokollen. </P>  \r\n\r\n<P>For Danmarks regering: </P>  \r\n\r\n<P>J. O. Krag. </P>  \r\n\r\n<P>Efter at Danmark, Norge og Sverige henholdsvis den 25. januar 1967, den  \r\n\r\n 19. juni 1967 og den 7. juli 1967 har deponeret deres  \r\n\r\n ratifikationsinstrumenter, er overenskomsten i henhold til artikel 3, stk. 2  \r\n\r\n trådt i kraft den 7. august 1967. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 17. august  \r\n\r\n 1967. </I> </P>  \r\n\r\n<P CLASS=UNDERSKREVET-AF ALIGN=CENTER>Hans Sølvhøj. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/1967"
        },
        {
            "displayName": "Accession",
            "displayValue": "L19670006364"
        },
        {
            "displayName": "Entydig dokumentidentifikation",
            "displayValue": "CM037775"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "17/08/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Fiskeriministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet. RH 55.D.52"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}