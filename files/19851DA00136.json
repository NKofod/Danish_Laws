{
    "id": 107519,
    "title": "1985 BTB 136   BETÆNKNING OVER FORSLAG TIL FOLKETINGSBESLUTNING OM EN HANDLINGSPLAN FOR   ET ASBESTFRIT DANMARK    NR B 136 1985-86, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 136 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om en handlingsplan for  \r\n\r\n et asbestfrit Danmark <BR>  \r\n\r\n Nr B 136 1985-86, 1. samling </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860526 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet forslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har modtaget en skriftlig henvendelse fra Dansk </P>  \r\n\r\n<P>Arbejdsgiverforening. </P>  \r\n\r\n<P>Herefter indstiller udvalget forslaget til vedtagelse med det af </P>  \r\n\r\n<P>udvalget stillede ændringsforslag. </P>  \r\n\r\n<P>Et mindretal (venstresocialisternes medlem af udvalget) ønsker at </P>  \r\n\r\n<P>udtale følgende: </P>  \r\n\r\n<P>Mindretallet er tilfreds med, at folketinget i asbestspørgsmålet er </P>  \r\n\r\n<P>nået så langt, at det pålægges regeringen at udarbejde en </P>  \r\n\r\n<P>handlingsplan for et asbestfrit Danmark til fremlæggelse i oktober </P>  \r\n\r\n<P>1986. Det er også godt, at denne handlingsplan skal begrunde, </P>  \r\n\r\n<P>hvorfor de i det oprindelige forslag nævnte slutdatoer for </P>  \r\n\r\n<P>dispensationer eventuelt ikke vil kunne overholdes, ligesom det </P>  \r\n\r\n<P>skal begrundes, hvorfor grænseværdien eventuelt ikke vil kunne </P>  \r\n\r\n<P>nedsættes til 0,1 fiber pr. kubikcentimeter. </P>  \r\n\r\n<P>Mindretallet er imidlertid ikke enig i, at der ikke for tiden skulle </P>  \r\n\r\n<P>findes tilfredsstillende asbestfri erstatninger for større </P>  \r\n\r\n<P>tagplader, og at tilladelsen til fortsat produktion for disse </P>  \r\n\r\n<P>derfor opretholdes 1 år længere end øvrige asbestcementprodukter. </P>  \r\n\r\n<P>Mindretallet mener, at dette er eftergivenhed over for Dansk </P>  \r\n\r\n<P>Eternitfabrik A/S. </P>  \r\n\r\n<P>Mindretallet er heller ikke enig i bemærkningerne om, at nedtagning </P>  \r\n\r\n<P>af ubeskadigede asbestholdige byggematerialer kun undtagelsesvis </P>  \r\n\r\n<P>kan anses for en god løsning. Mindretallet mener, at asbestholdige </P>  \r\n\r\n<P>plader skal nedtages under iagttagelse af alle foranstaltninger </P>  \r\n\r\n<P>med hensyn til rengøring osv. Men det er vigtigt, at dette arbejde </P>  \r\n\r\n<P>ikke sker i panik og på må og få. Derfor skal der i de enkelte </P>  \r\n\r\n<P>kommuner m.v. udarbejdes handlingsplaner, hvorefter pladerne tages </P>  \r\n\r\n<P>ned i prioriteret rækkefølge, selvfølgelig startende med de </P>  \r\n\r\n<P>plader, der er beskadiget, og de, der er mest udsatte for at blive </P>  \r\n\r\n<P>beskadiget. Det er også vigtigt at få de plader ned, som skjuler </P>  \r\n\r\n<P>installationer, f.eks. ventilation eller elektriske anlæg. </P>  \r\n\r\n<P>Forsegling af materialet med f.eks. plastfolie kan bruges som en </P>  \r\n\r\n<P>nødløsning, da fibrene kan bindes på den måde. Men brandrisikoen </P>  \r\n\r\n<P>vil stige. Der vil endvidere opstå problemer med lyddæmpning. De </P>  \r\n\r\n<P>lofts- og vægplader, der er intakte, kommer i anden række. Men </P>  \r\n\r\n<P>fjernes skal de. </P>  \r\n\r\n<P>Alt i alt ser mindretallet denne sag som et bevis på, at det nytter </P>  \r\n\r\n<P>med en offentlig debat, og at der skal et stort og voldsomt pres </P>  \r\n\r\n<P>til udefra for at få folketinget til at ændre holdning, når der er </P>  \r\n\r\n<P>kapitalinteresser på spil. </P>  \r\n\r\n<P>ÆNDRINGSFORSLAG </P>  \r\n\r\n<P>Til teksten </P>  \r\n\r\n<P>Af udvalget, tiltrådt af arbejdsministeren: </P>  \r\n\r\n<P>Beslutningsforslagets tekst affattes således: </P>  \r\n\r\n<P>&#187;Folketinget pålægger regeringen at udarbejde en handlingsplan for et  \r\n\r\n</P>  \r\n\r\n<P>asbestfrit Danmark til fremlæggelse i oktober måned 1986. </P>  \r\n\r\n<P>Handlingsplanen skal have følgende indhold: </P>  \r\n\r\n<P>1. Friktionsbelægninger, pakninger og kommutatorer </P>  \r\n\r\n<P>Den nuværende undtagelse fra det generelle forbud mod asbest er uden </P>  \r\n\r\n<P>tidsbegrænsning for friktionsbelægninger og pakninger, mens </P>  \r\n\r\n<P>anvendelse af asbest i kommutatorer er tilladt til januar 1990. </P>  \r\n\r\n<P>Der må nu fastsættes skærpede tidsfrister for fremstilling og </P>  \r\n\r\n<P>anvendelse af asbest på disse områder. </P>  \r\n\r\n<P>2. Tagbeklædning, facadebeklædning og støjskærme </P>  \r\n\r\n<P>Der skal gennemføres et forbud mod fremstilling af asbestholdige </P>  \r\n\r\n<P>tagbeklædninger, facadebeklædninger og støjskærme pr. 1. januar </P>  \r\n\r\n<P>1987, dog således, at fremstilling af større tagbeklædningsplader </P>  \r\n\r\n<P>(B 5- og B 9-plader) med tilbehør tillades indtil 1. januar 1988. </P>  \r\n\r\n<P>3. Lejeforinger </P>  \r\n\r\n<P>Det må afprøves, om der på international basis er mulighed for at </P>  \r\n\r\n<P>etablere et forsknings- og udviklingsprogram, der kan fremkomme </P>  \r\n\r\n<P>med erstatningsmateriale for specielle lejeforinger anvendt i </P>  \r\n\r\n<P>skibe. </P>  \r\n\r\n<P>4. Kortlægning af asbestforekomster </P>  \r\n\r\n<P>Det pålægges regeringen at igangsætte en kortlægning, der kan </P>  \r\n\r\n<P>klarlægge de steder, hvor der er installeret eller anvendt asbest. </P>  \r\n\r\n<P>Resultatet af kortlægningen skal foreligge ved udgangen af 1986. </P>  \r\n\r\n<P>5. Fjernelse af farlige asbestforekomster </P>  \r\n\r\n<P>Det pålægges regeringen at sikre, at de enkelte private og offentlige </P>  \r\n\r\n<P>virksomheder får tilstrækkeligt grundlag for at gennemføre en </P>  \r\n\r\n<P>effektiv fjernelse af farlige asbestforekomster. </P>  \r\n\r\n<P>6. Grænseværdi </P>  \r\n\r\n<P>Nedsættelse af den arbejdsmiljømæssige grænseværdi er ønskelig.&#171; </P>  \r\n\r\n<P>Bemærkninger </P>  \r\n\r\n<P>Ad 1 </P>  \r\n\r\n<P>De nærmere frister skal fastsættes i samarbejde med bl.a. </P>  \r\n\r\n<P>justitsministeriet og kræver nøjere tekniske vurderinger. Såfremt </P>  \r\n\r\n<P>imidlertid handlingsplanen sætter andre tidsfrister end dem, som </P>  \r\n\r\n<P>var angivet i nærværende beslutningsforslag ved fremsættelsen </P>  \r\n\r\n<P>(folketinget 1985-86, blad nr. 765), skal dette begrundes i </P>  \r\n\r\n<P>planen. </P>  \r\n\r\n<P>Ad 2 </P>  \r\n\r\n<P>Da der ikke for nærværende findes tilfredsstillende asbestfri </P>  \r\n\r\n<P>erstatninger for større tagplader (de såkaldte B 5- og B 9-plader, </P>  \r\n\r\n<P>som primært anvendes til industri- og landbrugsbygninger), </P>  \r\n\r\n<P>opretholdes tilladelsen til at fremstille disse plader med </P>  \r\n\r\n<P>tilbehør 1 år længere end øvrige asbestcementprodukter. </P>  \r\n\r\n<P>Ad 3 </P>  \r\n\r\n<P>Der tages som en begyndelse kontakt til de internationale </P>  \r\n\r\n<P>klassifikationsselskaber med henhlik på undersøgelse af </P>  \r\n\r\n<P>mulighederne for godkendelse af erstatningsmateriale for asbest i </P>  \r\n\r\n<P>lejeforinger. Klassifikationsselskabernes accept af ideen er </P>  \r\n\r\n<P>afgørende, idet selskaberne bl.a. afgør, om skibene kan forsikres, </P>  \r\n\r\n<P>og heri indgår bl.a. spørgsmålet om lejeforingernes styrke. </P>  \r\n\r\n<P>Ad 4 </P>  \r\n\r\n<P>Kortlægningen skal udføres på en sådan måde, at der kan gives </P>  \r\n\r\n<P>tilstrækkelig vejledning til reparatører m.fl. for at sikre disse </P>  \r\n\r\n<P>et sikkerheds- og sundhedsmæssigt forsvarligt arbejdsmiljø. </P>  \r\n\r\n<P>Statens byggeforskningsinstituts anvisning nr. 153 om </P>  \r\n\r\n<P>asbestholdige materialer er et egnet redskab hertil. </P>  \r\n\r\n<P>Arbejdstilsynet må pålægge offentlige og private virksomheder at </P>  \r\n\r\n<P>oplyse sikkerhedsudvalgene om, hvor og til hvilke formål der er </P>  \r\n\r\n<P>anvendt eller påtænkes anvendt asbest. </P>  \r\n\r\n<P>Ad 5 </P>  \r\n\r\n<P>Ansvaret for fjernelsen af farlige asbestforekomster påhviler den </P>  \r\n\r\n<P>enkelte arbejdsgiver i overensstemmelse med arbejdsmiljølovens </P>  \r\n\r\n<P>almindelige regler. Denne forpligtelse gælder for private og </P>  \r\n\r\n<P>offentlige virksomheder på lige fod. Den under 4 nævnte </P>  \r\n\r\n<P>kortlægning må af den enkelte arbejdsgiver følges op af en </P>  \r\n\r\n<P>drøftelse med sikkerhedsorganisationen, om der i virksomheden er </P>  \r\n\r\n<P>behov for en fjernelse af asbestforekomster. Arbejdstilsynet må i </P>  \r\n\r\n<P>fornødent omfang bidrage til, at denne proces gennemføres, både </P>  \r\n\r\n<P>ved generel information og vejledning og med påbudsafgivelse. </P>  \r\n\r\n<P>Ved prioriteringen af indsatsen skal det indgå i overvejelserne, at </P>  \r\n\r\n<P>nedtagning af ubeskadigede asbestholdige byggematerialer kun </P>  \r\n\r\n<P>undtagelsesvis kan anses for en god løsning p.g.a. risikoen for, </P>  \r\n\r\n<P>at materialet i forbindelse med nedtagningen brækker eller </P>  \r\n\r\n<P>smuldrer og forårsager en kraftig spredning af asbestfibre i </P>  \r\n\r\n<P>bygninger og derved forurener indeklimaet, jfr. byggestyrelsens </P>  \r\n\r\n<P>vejledning om asbestholdige materialer til loft- og </P>  \r\n\r\n<P>vægbeklædninger. Ved fjernelse af farlige asbestforekomster skal </P>  \r\n\r\n<P>arbejdstilsynets retningslinjer følges, og arbejdsministeren skal </P>  \r\n\r\n<P>undersøge muligheden for, at dette præciseres i alle offentlige </P>  \r\n\r\n<P>myndigheders udbudsmateriale ved reparations- og </P>  \r\n\r\n<P>nedrivningsarbejder. </P>  \r\n\r\n<P>Ad 6 </P>  \r\n\r\n<P>Såfremt grænseværdien ikke kan nedsættes til 0,1 fiber pr. </P>  \r\n\r\n<P>kubikcentimeter, skal det i handlingsplanen begrundes, hvorfor </P>  \r\n\r\n<P>dette ikke kan lade sig gøre. </P>  \r\n\r\n<P>Houe (KF) Henning Andersen (KF) Bo Kristensen (KF) fmd. Jette </P>  \r\n\r\n<P>Thomsen (KF) Jens Peter Jensen (V) Tørnæs (V) Bollmann (CD) </P>  \r\n\r\n<P>Kofod-Svendsen (KrF) Jytte Andersen (S) Ole Vagn Christensen </P>  \r\n\r\n<P>(S) Bakholt (S) Søren B. Jørgensen (S) nfmd. Kaj Poulsen (S) Lilli  \r\n\r\n Gyldenkilde (SF) Ole Henriksen (SF) Elisabeth Bruun </P>  \r\n\r\n<P>Olesen (VS) Estrup (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00136"
        },
        {
            "displayName": "Entydig dokumentidentifikation",
            "displayValue": "CL005804"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}