{
    "id": 144066,
    "title": "Bekendtgørelse af nordisk aftale af 13. september 2010 om statsborgerskab",
    "documentTypeId": "220",
    "isSagsforlobPeriodValid": true,
    "shortName": "BKI nr 2 af 15/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af nordisk aftale af 13. september 2010 om statsborgerskab</p>\r\n<p class=\"Indledning2\">Danmark godkendte den 17. september 2010 aftale af 13. september 2010 mellem Danmark, Finland, Island, Norge og Sverige om statsborgerskab.</p>\r\n<p class=\"Indledning2\">Aftalen har følgende ordlyd:</p>\r\n<p class=\"Overskriftstekst1\">Aftale mellem Danmark, Finland, Island, Norge og Sverige om statsborgerskab</p>\r\n<p class=\"NormalInd\">Regeringerne i Danmark, Finland, Island, Norge og Sverige (nedenfor omtalt som aftaleparterne) er blevet enige om følgende aftale om statsborgerskab:</p>\r\n<p class=\"Overskriftstekst1\">Kapitel I - Formål med aftalen</p>\r\n<p class=\"Overskriftsnummer2\">Artikel 1</p>\r\n<p class=\"NormalInd\">Formålet med denne aftale er, på baggrund af det nære samarbejde mellem de nordiske lande, at lette nordiske statsborgeres mulighed for at erhverve eller generhverve statsborgerskab i et andet nordisk land.</p>\r\n<p class=\"Overskriftstekst1\">Kapitel II - Bestemmelser om betydningen af tid med bopæl i et andet aftaleland</p>\r\n<p class=\"Overskriftsnummer2\">Artikel 2</p>\r\n<p class=\"NormalInd\">Ved anvendelse af nationale bestemmelser, som tillægger bopælstid i landet før en vis alder betydning for erhvervelsen af statsborgerskab, kan bopæl i et eller flere andre aftalelande ligestilles med bopæl i det aftaleland, hvis statsborgerskab den erklærende ønsker at erhverve. Dette gælder kun i det omfang bopælstiden ligger 5 år forud for erklæringens afgivelse og forud for den erklærendes fyldte 16. år.</p>\r\n<p class=\"Overskriftsnummer2\">Artikel 3</p>\r\n<p class=\"NormalInd\">Ved anvendelse af nationale bestemmelser om generhvervelse af statsborgerskab for personer, som forud for fortabelsen af statsborgerskabet havde bopæl i aftalelandet, kan bopælstid i et eller flere andre aftalelande indtil det fyldte 12. år ligestilles med bopæl i det aftaleland, hvis statsborgerskab den erklærende ønsker at erhverve.</p>\r\n<p class=\"Overskriftsnummer2\">Artikel 4</p>\r\n<p class=\"NormalInd\">Nationale bestemmelser om fortabelse af et aftalelands statsborgerskab ved manglende tilknytning ved det fyldte 22. år finder ikke anvendelse på den, som i sammenlagt mindst 7 år har haft bopæl i et eller flere aftalelande.</p>\r\n<p class=\"Overskriftstekst1\">Kapitel III - Bestemmelser om erhvervelse og generhvervelse</p>\r\n<p class=\"Overskriftsnummer2\">Artikel 5</p>\r\n<p class=\"NormalInd\">Aftalepartnerne skal gennemføre bestemmelser, hvorefter en statsborger i et aftaleland, kan erhverve statsborgerskab i et andet aftaleland ved over for rette myndighed i dette land, at afgive skriftlig erklæring herom, såfremt den erklærende</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Er fyldt 18 år,</p>\r\n   <p class=\"Liste1\">\r\n      <span class=\"Liste1Nr\">2.</span> Har haft bopæl i aftalelandet i de sidste 7 år, og</p>\r\n   <p class=\"Liste1\">\r\n      <span class=\"Liste1Nr\">3.</span> Ikke i løbet af denne tid er dømt til frihedsstraf eller anden foranstaltning, som efter dette aftalelands lovgivning er ligestillet med frihedsstraf.</p>\r\n</p>\r\n<p class=\"NormalInd\">Ved anvendelse af bestemmelsen i stk. 1, nr. 2, kan hver aftalepart fastsætte en kortere tidsfrist.</p>\r\n<p class=\"NormalInd\">Hver aftalepart kan gennemføre bestemmelser, hvorefter den erklærende ikke på tidspunktet for afgivelse af erklæringen afsoner, eller i løbet af de sidste 7 år, eller den kortere bopælstid, som aftaleparten har fastsat, har afsonet frihedsstraf. Hver aftalepart kan endvidere gennemføre bestemmelser, hvorefter den erklærende ikke på tidspunktet for afgivelse af erklæringen er, eller i tidsrummet nævnt i første led har været under anden foranstaltning, som efter dette aftalelands lovgivning er ligestillet med frihedsstraf.</p>\r\n<p class=\"NormalInd\">Hver aftalepart kan gennemføre bestemmelser, hvorefter erhvervelse af statsborgerskab ved erklæring skal være betinget af, at den erklærende ikke har erhvervet sit statsborgerskab i førstnævnte aftaleland efter ansøgning eller i forbindelse med, at den erklærendes forældre har erhvervet statsborgerskab efter ansøgning.</p>\r\n<p class=\"NormalInd\">Hver aftalepart kan gennemføre bestemmelser, hvorefter erhvervelse af statsborgerskab ved erklæring skal være betinget af, at den, som afgiver erklæring, godtgør, at den pågældende derved mister sit statsborgerskab i andre lande.</p>\r\n<p class=\"Overskriftsnummer2\">Artikel 6</p>\r\n<p class=\"NormalInd\">Aftaleparterne skal gennemføre bestemmelser, hvorefter en statsborger i et aftaleland, som tidligere har haft statsborgerskab i et andet aftaleland, generhverver dette statsborgerskab, når den pågældende efter at have taget bopæl i dette land, afgiver skriftlig erklæring herom, over for rette myndighed i landet.</p>\r\n<p class=\"NormalInd\">En sådan erklæring kan dog kun afgives, såfremt den pågældende efter fortabelsen af det statsborgersskab, som ønskes generhvervet, til stadighed har været i besiddelse af statsborgerskab i et eller flere aftalelande.</p>\r\n<p class=\"NormalInd\">Hver aftalepart kan gennemføre bestemmelser, hvorefter erhvervelse af statsborgerskab ved erklæring skal være betinget af, at den, som afgiver erklæring, godtgør, at den pågældende derved mister sit statsborgerskab i andre lande.</p>\r\n<p class=\"Overskriftsnummer2\">Artikel 7</p>\r\n<p class=\"NormalInd\">Erhverver en statsborger i et aftaleland i medfør af artiklerne 5 eller 6 statsborgerskab i et andet aftaleland, skal aftaleparterne gennemføre bestemmelser, hvorefter også den pågældendes ugifte børn under 18 år erhverver samme statsborgerskab under forudsætning af, at de betingelser, som er fastsat i statsborgerskabslovgivning i det pågældende aftaleland, er opfyldt.</p>\r\n<p class=\"Overskriftstekst1\">Kapitel IV - Afsluttende bestemmelser</p>\r\n<p class=\"Overskriftsnummer2\">Artikel 8</p>\r\n<p class=\"NormalInd\">Hver aftalepart skal snarest underrette de øvrige aftaleparter om sådanne ændringer i den statsborgerskabslovgivning, som har betydning for denne aftale. Aftaleparterne skal snarest herefter i fællesskab overveje, hvorvidt sådanne ændringer skal foranledige ændringer i denne aftale. Ændringer til denne aftale skal foretages skriftligt.</p>\r\n<p class=\"Overskriftsnummer2\">Artikel 9</p>\r\n<p class=\"NormalInd\">Denne aftale træder i kraft 30 dage efter den dag, da samtlige aftaleparter har givet i det danske udenrigsministerium meddelelse om deres godkendelse af aftalen. Det danske udenrigsministerium underretter de øvrige aftaleparter om modtagelsen af disse meddelelser og om tidspunktet for aftalens ikrafttræden.</p>\r\n<p class=\"NormalInd\">På tidspunktet for denne aftales ikrafttræden ophører den i København den 14. januar 2002 udfærdigede aftale mellem Danmark, Finland, Island, Norge og Sverige om gennemførelse af visse bestemmelser om statsborgerret.</p>\r\n<p class=\"Overskriftsnummer2\">Artikel 10</p>\r\n<p class=\"NormalInd\">En aftalepart kan opsige aftalen ved skriftlig meddelelse herom til det danske udenrigsministerium, som underretter de øvrige aftaleparter om modtagelsen af meddelelsen og om dens indhold.</p>\r\n<p class=\"NormalInd\">En opsigelse gælder kun den aftalepart, som har afgivet den, og den får virkning seks måneder efter den dag, da det danske udenrigsministerium modtog meddelelse om opsigelsen.</p>\r\n<p class=\"Overskriftsnummer2\">Artikel 11</p>\r\n<p class=\"NormalInd\">Originaleksemplaret til denne aftale deponeres i det danske udenrigsministerium, der tilstiller de øvrige parter bekræftede genparter heraf.</p>\r\n<p class=\"NormalInd\">Til bekræftelse heraf har undertegnede, befuldmægtigede repræsentanter undertegnet aftalen.</p>\r\n<p class=\"NormalInd\">Udfærdiget i København den 13. september 2010 i et eksemplar på dansk, finsk, islandsk, norsk og svensk, hvilke tekster alle har samme gyldighed.</p>\r\n<p class=\"TekstGenerel\"></p>\r\n<p class=\"TekstGenerel\"></p>\r\n<p class=\"TekstGenerel\">Aftalen trådte i henhold til art. 9 i kraft den 5. september 2012. Samtidig ophørte aftale mellem Danmark, Finland, Island, Norge og Sverige om gennemførelse af visse bestemmelser om statsborgerret, jf. Udenrigsministeriets bekendtgørelse nr. 36 af 27. november 2003, Lovtidende C.</p><div class=\"Givet\" id=\"Givet\"><p class=\"Givet\" align=\"center\">Udenrigsministeriet, den 15. januar 2013</p><p class=\"Sign1\" align=\"center\">Villy Søvndal</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/01/2013"
        },
        {
            "displayName": "Accession",
            "displayValue": "L20130000264"
        },
        {
            "displayName": "Entydig dokumentidentifikation",
            "displayValue": "AS001365"
        },
        {
            "displayName": "Dato for førstegangsindlæggelse",
            "displayValue": "17/01/2013"
        },
        {
            "displayName": "Dato for indlæggelse",
            "displayValue": "17/01/2013"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "15/01/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., BBB. j.nr. 16.D.45."
        },
        {
            "displayName": "Stikord",
            "displayValue": "Indfødsret"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}