{
    "id": 109738,
    "title": "1990 BTL 91   BETÆNKNING OVER FORSLAG TIL LOV OM ÆNDRING AF LOV OM BYGNINGS- OG   BOLIGREGISTRERING (ADGANG TIL REGISTRETS OPLYSNINGER)    NR L 91 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 91",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 91 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om bygnings- og  \r\n\r\n boligregistrering (Adgang til registrets oplysninger) <BR>  \r\n\r\n Nr L 91 1990-91, 2. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19910319 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. Et af de skriftlige spørgsmål og ministerens besvarelse </P>  \r\n\r\n<P>heraf er optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret. </I></P>  \r\n\r\n<P> Et mindretal (Socialdemokratiets og Socialistisk Folkepartis medlemmer af  \r\n\r\n udvalget) ønsker at udtale følgende: </P>  \r\n\r\n<P>Mindretallet kan tilslutte sig den i ministerens svar på spørgsmål 7  \r\n\r\n angivne begrænsning af personkredsen, der kan få adgang til oplysninger i  \r\n\r\n BBR, til alene at omfatte personer med erhvervsmæssige interesser.  \r\n\r\n Mindretallet lægger endvidere vægt på præciseringen af vilkårene for at  \r\n\r\n modtage oplysninger, ligesom mindretallet også finder det hensigtsmæssigt, at  \r\n\r\n fastsættelsen af straffebestemmelserne for tilsidesættelse af vilkårene vil  \r\n\r\n ske gennem en bekendtgørelse herom. </P>  \r\n\r\n<P> <I>Baadsgaard (S)</I> fmd. <I>Pia Gjellerup (S) Lissa Mathiasen (S) Jørn  \r\n\r\n Pedersen (S) Grete Schødts (S) Else Marie Mortensen (S) Holger K. Nielsen  \r\n\r\n (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  \r\n\r\n Møller (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til boligministeren og dennes besvarelse heraf  \r\n\r\n</P>  \r\n\r\n<P>  <I>Spørgsmål 7: </I></P>  \r\n\r\n<P> Giver Registertilsynets udtalelse (L 91 - bilag 6) anledning til fornyet  \r\n\r\n overvejelse hos ministeren, f.eks. vedrørende udtalelsens pkt. 2 om, at det  \r\n\r\n vil være hensigtsmæssigt at konkretisere udtrykket &#187;personer&#171; og i  \r\n\r\n pkt. 3 om de betingelser for modtagelse af oplysninger, som ministeren agter  \r\n\r\n at stille i aftalerne, samt om strafbestemmelser for tilsidesættelse af de i  \r\n\r\n aftalerne fastsatte vilkår. </P>  \r\n\r\n<P> <I>Svar: </I></P>  \r\n\r\n<P> 1. Registertilsynet finder det i udtalelse af 12. marts 1991 (L 91 -  \r\n\r\n bilag 6) pkt. 2 formålstjenligt at foretage en nærmere konkretisering af  \r\n\r\n udtrykket &#187;personer&#171; ud fra en antagelse om, at det først og  \r\n\r\n fremmest antagelig er personer, der ud fra erhvervsmæssig interesse indhenter  \r\n\r\n oplysninger fra bygnings- og boligregistret. </P>  \r\n\r\n<P>Den foreslåede udvidede adgang til registret sigter ikke alene på den  \r\n\r\n erhvervsmæssige anvendelse, men også på personer, der jf. svaret på spørgsmål  \r\n\r\n 4 af 20. februar 1991 kan have anden interesse i oplysningerne. </P>  \r\n\r\n<P>Den systematiske indhentning af oplysninger efter den foreslåede § 6, stk.  \r\n\r\n 2, kan principielt også være relevant for personer uden en direkte  \r\n\r\n erhvervsmæssig interesse i oplysningerne. Interesse for en sådan  \r\n\r\n ikke-erhvervsmæssig anvendelse er imidlertid endnu ikke blevet tilkendegivet  \r\n\r\n over for Boligministeriet. Selv om det tilstræbes, at  \r\n\r\n ejendomsdataregistreringerne i videst muligt omfang for borgerne kan opfattes  \r\n\r\n som &#187;åbne systemer&#171;, kan det dog forekomme hensigtsmæssigt at lade  \r\n\r\n en sådan åbenhed bero på de erfaringer, der indsamles i den første periode  \r\n\r\n efter nyordningens ikrafttræden, således at den foreslåede systematiske  \r\n\r\n indhentning af oplysninger i denne fase begrænses til alene at omfatte  \r\n\r\n personer med erhvervsmæssig interesse i indhentningen. Erfaringerne hermed og  \r\n\r\n en nærmere vurdering af disse vil indgå i den beretning, som vil blive  \r\n\r\n tilstillet Boligudvalget senest 2 år efter ordningens ikrafttræden, jf. sidst  \r\n\r\n i de almindelige bemærkninger til lovforslaget. </P>  \r\n\r\n<P>2. De hidtil fastsatte aftalebetingelser for at modtage oplysninger  \r\n\r\n fremgår af Boligministeriets bekendtgørelse nr. 386 af 4. juli 1988, kapitel  \r\n\r\n 4 og 5, som vedlægges i kopi. Disse vil blive fastholdt for så vidt angår, at  \r\n\r\n den rekvirerende skal angive, til hvilket formål oplysningerne ønskes  \r\n\r\n anvendt, og forpligte sig til, at anvendelsen alene sker i overensstemmelse  \r\n\r\n hermed. Herudover skal den rekvirerende præcisere, hvilke registeroplysninger  \r\n\r\n der ønskes udleveret, og forpligte sig til at opbevare oplysningerne  \r\n\r\n forsvarligt. </P>  \r\n\r\n<P>3. Det skønnes hensigtsmæssigt at klargøre strafbestemmelserne for  \r\n\r\n tilsidesættelse af de fastsatte vilkår. Dette vil ske i en bekendtgørelse  \r\n\r\n udstedt i medfør af lov om bygnings- og boligregistrering § 8, stk. 2,  \r\n\r\n hvorefter der kan fastsættes straf af bøde for overtrædelse af de  \r\n\r\n forskrifter, der fastsættes i henhold til loven, ligesom denne klargøring vil  \r\n\r\n komme til at fremgå af selve aftalematerialet. </P>  \r\n\r\n<P> <B>Bilag </B></P>  \r\n\r\n<P>Til boligministerens besvarelse af spørgsmål 7 </P>  \r\n\r\n<P> Kapitel 4 </P>  \r\n\r\n<P> <I>Betingelse for afgivelse af oplysninger </I></P>  \r\n\r\n<P>  <B>§ 15.</B> Det er en betingelse for afgivelse af oplysninger i medfør  \r\n\r\n af § 1 samt §§ 3-6 og § 9, at der foreligger behørig dokumentation for  \r\n\r\n datarekvirentens ret til at modtage oplysninger. </P>  \r\n\r\n<P> <B>§ 16.</B> Det er en betingelse for meddelelse af oplysninger i medfør  \r\n\r\n af §§ 3-6, at datarekvirenten skriftligt afgiver de oplysninger, der er  \r\n\r\n anført i § 18. </P>  \r\n\r\n<P> <B>§ 17.</B> Den i § 16 omtalte erklæring fremsendes til  \r\n\r\n Boligministeriet. </P>  \r\n\r\n<P> <I>Stk. 2.</I> Ønskes oplysninger udleveret i medfør af § 5, meddeler  \r\n\r\n Boligministeriet den pågældende offentlige myndighed/det koncessionerede  \r\n\r\n selskab, om oplysninger kan videregives til den private virksomhed. </P>  \r\n\r\n<P> <I>Stk. 3.</I> Boligministeriet kan overdrage en anden offentlig  \r\n\r\n myndighed bemyndigelse til at meddele videregivelsestilladelse, jf. § 9, stk.  \r\n\r\n 2, til sammenstillede oplysninger fra ejendomsdataregistrene. </P>  \r\n\r\n<P> <B>§ 18.</B> Af den i § 16 omtalte erklæring skal fremgå: </P>  \r\n\r\n<P>a) Til hvilket formål oplysninger fra ejendomsdataregistrene ønskes  \r\n\r\n anvendt. </P>  \r\n\r\n<P>b) Hvem der ønsker at modtage oplysninger, samt om det er en direkte  \r\n\r\n rekvisition (§§ 3-4), rekvisition til behandlingsfirma (§ 5) eller  \r\n\r\n rekvisition til øvrige personer eller virksomheder (§ 6). </P>  \r\n\r\n<P>c) For hvilke ejendomme der ønskes oplysninger (§§ 3-5-rekvirenter). </P>  \r\n\r\n<P>d) Hvilke registeroplysninger der ønskes udleveret og på hvilken form (§§  \r\n\r\n 3-5-rekvirenter). </P>  \r\n\r\n<P>e) Hvornår behandlingsopgaven forventes påbegyndt og afsluttet (§  \r\n\r\n 5-rekvirenter). </P>  \r\n\r\n<P>f) At datarekvirenten ved sin underskrift indestår for, at § 21, stk. 2 og  \r\n\r\n 3, overholdes. </P>  \r\n\r\n<P> <B>§ 19.</B> Det i medfør af § 7 anførte skriftlige samtykke til  \r\n\r\n meddelelse af oplysninger til rekvirenten skal indeholde oplysning om  \r\n\r\n tilladelsens gyldighedsperiode. Perioden skal være angivet med start- og  \r\n\r\n sluttidspunkt eller som den periode, hvor et kontraktforhold består mellem  \r\n\r\n ejer og rekvirenten. </P>  \r\n\r\n<P> <B>§ 20.</B> Oplysninger vil kunne meddeles efter §§ 3-5, såfremt  \r\n\r\n Boligministeriet på basis af den fremsendte § 16-erklæring vurderer, at  \r\n\r\n rekvirenten og det angivne formål falder inden for de i §§ 3-5 anførte  \r\n\r\n rammer. </P>  \r\n\r\n<P>Kapitel 5 </P>  \r\n\r\n<P> <I>Krav til anvendelse, opbevaring og fejlberetning vedrørende meddelte  \r\n\r\n registeroplysninger m.v. </I></P>  \r\n\r\n<P>  <B>§ 21.</B> Meddelte oplysninger i medfør af §§ 1-2 skal behandles i  \r\n\r\n overensstemmelse med stk. 2, litra c. </P>  \r\n\r\n<P> <I>Stk. 2.</I> Meddelte oplysninger i medfør af §§ 3-6 skal behandles i  \r\n\r\n overensstemmelse med nedenstående litra a-c. </P>  \r\n\r\n<P>a) Oplysningerne må alene anvendes til det i § 18, litra a, nævnte formål.  \r\n\r\n</P>  \r\n\r\n<P>b) Oplysningerne skal opbevares forsvarligt, dvs. i aflåst arkiv, når de  \r\n\r\n ikke benyttes. Data på maskinlæsbart medie skal beskyttes mod uberettiget  \r\n\r\n adgang ved fortrolige kodeord, der udskiftes med jævne mellemrum, og ved  \r\n\r\n ændringer i medarbejderstab. Medmindre det falder ind under rekvirentens  \r\n\r\n naturlige forretningsområde, og der er sædvane herfor, må rekvirenten ikke  \r\n\r\n offentliggøre eller publicere enkeltoplysninger eller behandlingsresultater,  \r\n\r\n hvoraf oplysninger vedrørende enkeltejendomme kan udledes, medmindre dette er  \r\n\r\n aftalt med ejeren. Data må dog videregives til de pågældende  \r\n\r\n adgangsberettigede ejere/lejere. Data skal, medmindre andet fremgår af  \r\n\r\n skriftlig aftale med Boligministeriet, destrueres efter endt brug. </P>  \r\n\r\n<P>c) Eventuelle markante fejl i de registrerede oplysninger, som måtte  \r\n\r\n konstateres under anvendelsen af ejendomsdataoplysningerne, skal meddeles til  \r\n\r\n de pågældende registeransvarlige myndigheder, for BBR-oplysninger til  \r\n\r\n registerføreren i den kommune, hvor ejendommen er beliggende. </P>  \r\n\r\n<P> <I>Stk. 3.</I> Rekvirenten skal opbevare den i § 7 omhandlede skriftlige  \r\n\r\n tilladelse i et år efter udløbet af gyldighedsperioden. </P>  \r\n\r\n<P> <I>Stk. 4.</I> Hvis oplysninger indhentes i medfør af § 1, stk. 4 og 5,  \r\n\r\n skal rekvirenten opbevare dokumentation for retten til at modtage oplysninger  \r\n\r\n i et år efter meddelelsen af oplysninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/03/1991"
        },
        {
            "displayName": "Accession",
            "displayValue": "199024K00091"
        },
        {
            "displayName": "Entydig dokumentidentifikation",
            "displayValue": "CL002875"
        },
        {
            "displayName": "Dato for førstegangsindlæggelse",
            "displayValue": "25/03/1991"
        },
        {
            "displayName": "Dato for indlæggelse",
            "displayValue": "25/03/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}