{
    "id": 108289,
    "title": "1996 BTL 43   BETÆNKNING OVER FORSLAG TIL LOV OM FILM    NR L 43 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 43",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 43 </P>  \r\n\r\n<P></P>  \r\n\r\n<P>Betænkning over Forslag til lov om film <BR>  \r\n\r\n Nr L 43 1996-97, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19970205 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til kulturministeren, som denne har besvaret dels skriftligt, dels  \r\n\r\n i samråd. </P>  \r\n\r\n<P>Ministerens kommentar til et i en henvendelse fra Foreningen af Danske  \r\n\r\n Spillefilmproducenter (FDS) og Kort- og Dokumentarfilmproducenternes  \r\n\r\n organisation Producenterne stillet spørgsmål er optrykt som bilag til  \r\n\r\n betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Advokatfirmaet Berning, Schluter, Hald, </P>  \r\n\r\n<P>Børnerådet, </P>  \r\n\r\n<P>Dansk Reklame Film A/S, </P>  \r\n\r\n<P>Danske Biografers Fællesforening, </P>  \r\n\r\n<P>Danske Dramatikeres Forbund, </P>  \r\n\r\n<P>Danske Filminstruktører, </P>  \r\n\r\n<P>Det Danske Filminstitut, </P>  \r\n\r\n<P>Dræbye, Tage, Albertslund, </P>  \r\n\r\n<P>Filmens Fællesråd, </P>  \r\n\r\n<P>Foreningen af Danske Spillefilmproducenter (FDS) og Kort- og  \r\n\r\n Dokumentarfilmproducenternes organisation Producenterne, </P>  \r\n\r\n<P>Foreningen af Filmudlejere i Danmark og Foreningen af Danske  \r\n\r\n Videogramdistributører, </P>  \r\n\r\n<P>Giese, Charlotte, børnefilmkonsulent, Statens Filmcentral, </P>  \r\n\r\n<P>Grasten, Regner, </P>  \r\n\r\n<P>Katolsk Radio og Fjernsynsforbund, </P>  \r\n\r\n<P>KLF, Kirke &amp; Medier, </P>  \r\n\r\n<P>Koefoed, Ingerlise og Engelbrecht, Hanna, </P>  \r\n\r\n<P>Nesgaard, Poul, rektor, Den Danske Filmskole, </P>  \r\n\r\n<P>Nielsen, Per, børnefilmkonsulent, m.fl., </P>  \r\n\r\n<P>Sammenslutningen af Danske Filminstruktører og </P>  \r\n\r\n<P>Statens Filmcentral, </P>  \r\n\r\n<P>Der er af kulturministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Under et samråd med kulturministeren har denne oplyst, at ifølge  \r\n\r\n lovforslagets § 6, stk. 1, foretager konsulenterne den endelige kunstneriske  \r\n\r\n vurdering af manuskript- og produktionsforslag og afgiver indstilling til  \r\n\r\n direktionen om anvendelsen af bevillingen til støtte af filmproduktion. Den  \r\n\r\n eneste forskel fra den gældende filmlovs § 6, stk. 3, er, at konsulenterne  \r\n\r\n ikke længere indstiller til bestyrelsen, men til direktionen. </P>  \r\n\r\n<P>Det har været et ønske både fra bestyrelsen i Det Danske Filminstitut og  \r\n\r\n Statens Filmcentral, at den nye fælles bestyrelse skulle frigøres for  \r\n\r\n konkrete sager. Så kan bestyrelsen i langt højere grad koncentrere sig om den  \r\n\r\n overordnede ledelse og målfastsættelse for institutionen. Denne ændring vil  \r\n\r\n ikke påvirke konsulenternes uafhængighed. Det er fortsat konsulenterne, som  \r\n\r\n har den endelige kunstneriske vurdering af et projekt, og denne vurdering kan  \r\n\r\n ikke omgøres af direktionen, ligesom den i dag ikke kan omgøres af  \r\n\r\n bestyrelsen. </P>  \r\n\r\n<P>Det Danske Filminstitut og især filminstruktørerne har fremført, at man  \r\n\r\n kun kan sikre konsulenternes suverænitet, hvis konsulenten afgiver forslag om  \r\n\r\n produktionsbevillingens anvendelse til &#187;genredirektøren&#171; og ikke  \r\n\r\n som foreslået i lovforslaget til &#187;direktionen&#171;. Hertil er at sige,  \r\n\r\n at direktionen kan blande sig lige så lidt i konsulentens kunstneriske  \r\n\r\n vurdering som spillefilmsdirektøren. Det vil sige slet ikke. Når betegnelsen  \r\n\r\n &#187;direktion&#171; er anvendt, skyldes det, at det fremgår af  \r\n\r\n lovforslagets § 5, at den daglige ledelse af den nye institution varetages af  \r\n\r\n en &#187;direktion&#171;, som ledes af en administrerende direktør. For at  \r\n\r\n imødekomme Det Danske Filminstitut foreslår jeg, at det fremgår af den første  \r\n\r\n vedtægt, at konsulenterne refererer til genredirektøren. Det fremgår af  \r\n\r\n bemærkningerne til lovforslagets § 5. </P>  \r\n\r\n<P>I det daglige arbejde vil sager, der knytter sig til et af de 3  \r\n\r\n fagspecifikke områder i institutionen - som f.eks. sager om bevillinger til  \r\n\r\n filmproduktion - blive afgjort inden for det pågældende område. Men  \r\n\r\n sammenlægningen af institutionerne har som konsekvens, at det overordnede  \r\n\r\n ansvar for de lovgivnings- og bevillingsmæssige rammer ligger hos  \r\n\r\n bestyrelsen, der til daglig delegerer dette ansvar til direktionen under  \r\n\r\n ledelse af den administrerende direktør. For at direktionen og dermed i  \r\n\r\n sidste ende bestyrelsen kan varetage dette ansvar, er det nødvendigt, at  \r\n\r\n direktionen har indseende og beslutningskompetence i alle spørgsmål om  \r\n\r\n institutionen. Derfor bør f.eks. spørgsmål om den overordnede prioritering af  \r\n\r\n institutionens midler ikke kunne unddrages den administrerende direktør og  \r\n\r\n dermed i sidste ende bestyrelsen </P>  \r\n\r\n<P>Udvalget anmoder om at få lovforslaget henvist til fornyet  \r\n\r\n udvalgsbehandling mellem 2. og 3. behandling. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n kulturministeren stillede ændringsforslag. </P>  \r\n\r\n<P>Et mindretal inden for flertallet (Venstres medlemmer af udvalget) mener  \r\n\r\n ikke, at ledsageordningen som foreslået i ændringsforslag nr. 9 burde omfatte  \r\n\r\n andre voksne end barnets forældre. Det skal være barnets forældre, der må  \r\n\r\n tage stilling til og dermed tage ansvaret for, om barnet må se en film, der  \r\n\r\n ikke er godkendt for barnets alder. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n stemme hverken for eller imod lovforslaget. Mindretallet vil stemme for de  \r\n\r\n stillede ændringsforslag. </P>  \r\n\r\n<P>Mindretallet mener, at lovforslaget indeholder for mange  \r\n\r\n bemyndigelsesbestemmelser til ministeren. Mindretallet mener derfor, at  \r\n\r\n lovforslaget forringer det såkaldte armslængdeprincip, hvorefter staten nok  \r\n\r\n støtter, men ikke dirigerer. </P>  \r\n\r\n<P>Mindretallet kan stemme for de stillede ændringsforslag, der forbedrer  \r\n\r\n lovforslaget, især på børnecensurområdet. Imidlertid er disse forbedringer  \r\n\r\n ikke tilstrækkelige, og mindretallet kan derfor ikke stemme for lovforslaget,  \r\n\r\n men vil på grund af forbedringerne undlade at stemme. Mindretallet kan dog,  \r\n\r\n som anført, støtte de stillede ændringsforslag. </P>  \r\n\r\n<P>Et <I>andet mindretal</I> (Dansk Folkepartis medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>ÆndringsforslagAf <I>kulturministeren,</I> tiltrådt af et <I>flertal</I>  \r\n\r\n (udvalget med undtagelse af DF): </P>  \r\n\r\n<P>Til § 2 <B>1)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Herudover kan instituttet yde støtte til andre  \r\n\r\n aktiviteter til fremme af filmkunst, filmkultur og biografkultur i  \r\n\r\n Danmark.&#171; </P>  \r\n\r\n<P>Til § 3 <B>2)</B> I <I>stk. 7</I> udgår &#187;, og må ikke være medlemmer  \r\n\r\n af de råd, der er nævnt i § 8&#171;. </P>  \r\n\r\n<P>Til § 8 <B>3)</B> I <I>stk. 2</I> indsættes efter &#187;indsigt&#171;  \r\n\r\n ordene: &#187;, der udpeges af det i § 9 nævnte Kontaktudvalg&#171;. </P>  \r\n\r\n<P> <B>4)</B> I <I>stk. 3</I> indsættes efter &#187;indsigt&#171; ordene:  \r\n\r\n &#187;, der udpeges af det i § 9 nævnte Kontaktudvalg&#171;. </P>  \r\n\r\n<P>Til § 9 <B>5)</B>  <I>2. pkt.</I> affattes således: </P>  \r\n\r\n<P>&#187;Kontaktudvalget har til opgave at følge instituttets virksomhed og  \r\n\r\n afgive forslag herom til bestyrelsen og at udpege 2 medlemmer til Rådet for  \r\n\r\n Spillefilm og 2 medlemmer til Rådet for Kort- og Dokumentarfilm, jf. § 8,  \r\n\r\n stk. 2 og 3.&#171; </P>  \r\n\r\n<P>Til § 10 <B>6)</B> I <I>2. pkt.</I> udgår ordene &#187;, om  \r\n\r\n konsulentordningen, jf. § 6,&#187;, og i stedet indsættes efter 2. pkt. som  \r\n\r\n nyt punktum: </P>  \r\n\r\n<P>&#187;Kulturministeren fastsætter endvidere i vedtægten efter forslag fra  \r\n\r\n bestyrelsen regler om konsulentordningen.&#171; </P>  \r\n\r\n<P>Til § 14 <B>7)</B> Ordet &#187;han&#171; udgår, og i stedet indsættes:  \r\n\r\n &#187;vedkommende&#171;. </P>  \r\n\r\n<P>Til § 18 <B>8)</B> Paragraffen affattes således: </P>  \r\n\r\n<P> <B>&#187;§ 18.</B> En kommune eller amtskommune kan producere film med  \r\n\r\n henblik på varetagelse af opgaver, som kommunen eller amtskommunen kan  \r\n\r\n varetage i medfør af lovgivningen. Kommuner og amtskommuner kan endvidere  \r\n\r\n forevise og udleje film samt yde støtte i form af tilskud, lån eller garanti  \r\n\r\n for lån til filmproduktion, filmudlejning og biografvirksomhed.&#171; </P>  \r\n\r\n<P>Til § 20 <B>9)</B> Paragraffen affattes således: </P>  \r\n\r\n<P> <B>&#187;§ 20.</B> Enhver film, der vises offentligt for, eller  \r\n\r\n erhvervsmæssigt sælges, udlejes eller udlånes offentligt i Danmark til børn  \r\n\r\n under 7, 11 og 15 år, skal forinden være godkendt for børn i den pågældende  \r\n\r\n aldersgruppe af Medierådet for Børn og Unge, jf. dog stk. 3. </P>  \r\n\r\n<P> <I>Stk. 2.</I> Medierådets afgørelse træffes på baggrund af en vurdering  \r\n\r\n af, om filmene kan antages at være skadelige for børn i den pågældende  \r\n\r\n aldersgruppe. Medierådet kan til brug for vurderingen indkalde nærmere  \r\n\r\n oplysninger om filmenes indhold. Medierådets afgørelse kan være, </P>  \r\n\r\n<P>1) at filmen godkendes for alle, </P>  \r\n\r\n<P>2) at filmen godkendes for børn, der er fyldt 7 år, </P>  \r\n\r\n<P>3) at filmen godkendes for børn, der er fyldt 11 år, </P>  \r\n\r\n<P>4) at filmen godkendes for børn, der er fyldt 15 år. </P>  \r\n\r\n<P> <I>Stk. 3.</I> Alle film må dog vises offentligt for børn, der er fyldt 7  \r\n\r\n år og er ledsaget af en af forældrene eller en anden voksen. </P>  \r\n\r\n<P> <I>Stk. 4.</I> Kulturministeren fastsætter regler om opkrævning af gebyr  \r\n\r\n til hel eller delvis dækning af udgifter forbundet med Medierådets vurdering  \r\n\r\n af film. Gebyrernes størrelse fastsættes af kulturministeren.&#171; </P>  \r\n\r\n<P>Til § 23 <B>10)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Kulturministeren kan dog fastsætte regler om  \r\n\r\n videregående klageadgang for afgørelser truffet i henhold til § 20, stk. 1,  \r\n\r\n og kan i forbindelse hermed fastsætte gebyrer til hel eller delvis dækning af  \r\n\r\n udgifter til behandling af klager.&#171; </P>  \r\n\r\n<P>Til § 25 <B>11)</B> I <I>stk. 2</I> udgår &#187;, § 20, stk. 4 og 5&#171;.  \r\n\r\n</P>  \r\n\r\n<P>Til § 26 <B>12)</B>  <I>Stk. 4</I> affattes således: </P>  \r\n\r\n<P> <I>&#187;Stk. 4.</I> Kulturministeren beskikker de i § 8 nævnte råd  \r\n\r\n første gang.&#171; </P>  \r\n\r\n<P> <B>13)</B>  <I>Stk. 5</I> affattes således: </P>  \r\n\r\n<P> <I>&#187;Stk. 5.</I> Det første Kontaktudvalg, jf. § 9, beskikkes af  \r\n\r\n kulturministeren.&#171; </P>  \r\n\r\n<P> <B>14)</B>  <I>Stk. 6</I> affattes således: </P>  \r\n\r\n<P> <I>&#187;Stk. 6.</I> Den første vedtægt, jf. § 10, fastsættes af  \r\n\r\n kulturministeren efter drøftelse med de siddende bestyrelser for Det Danske  \r\n\r\n Filminstitut og Statens Filmcentral.&#171; </P>  \r\n\r\n<P> <B>15)</B> I <I>stk. 8</I> udgår ordene &#187;en vurdering af films  \r\n\r\n egnethed for børn og unge, jf. § 20, stk. 2.&#171;, og i stedet indsættes:  \r\n\r\n &#187;en afgørelse, jf. § 20, stk. 1.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget er en præcisering af, at Det Danske  \r\n\r\n Filminstitut ligesom i dag har mulighed for at iværksætte nye aktiviteter til  \r\n\r\n gavn for dansk film. </P>  \r\n\r\n<P>Til nr. 2 Ændringsforslaget har til formål at styrke den filmfaglige  \r\n\r\n indsigt i bestyrelsen ved at give rådene, som repræsenterer denne indsigt,  \r\n\r\n mulighed for at udpege et medlem til bestyrelsen såvel blandt rådenes egne  \r\n\r\n medlemmer som uden for rådene. </P>  \r\n\r\n<P>Til nr. 3, 4 og 5 For at knytte en tættere forbindelse mellem Det Danske  \r\n\r\n Filminstitut og brugerne, repræsenteret ved Kontaktudvalget, får  \r\n\r\n Kontaktudvalget til opgave at udpege 2 medlemmer til Rådene for henholdsvis  \r\n\r\n Spillefilm og Kort- og Dokumentarfilm. </P>  \r\n\r\n<P>Til nr. 6 I ændringsforslaget præciseres, at initiativet til at foreslå  \r\n\r\n ændringer af konsulentordningen ligger hos Det Danske Filminstitut.  \r\n\r\n Ændringsforslaget imødekommer et synspunkt fra bl.a. Danske Filminstruktører  \r\n\r\n om en tydeligere markering af armslængdeprincippet. </P>  \r\n\r\n<P>Til nr. 7 Ændringen er en sproglig korrektion, der erstatter ordet han med  \r\n\r\n en kønsneutral betegnelse. </P>  \r\n\r\n<P>Til nr. 8 Ændringsforslaget indebærer, at kommuner og amtskommuner ikke  \r\n\r\n længere har hjemmel til at producere film til kommercielle formål. Derimod  \r\n\r\n bør der fortsat være hjemmel til, at kommuner og amtskommuner kan producere  \r\n\r\n film som led i varetagelsen af henholdsvis kommunale eller amtskommunale  \r\n\r\n opgaver. </P>  \r\n\r\n<P>Til nr. 9 Stk. 1 tager sigte på, at der fortsat fra samfundets side skal  \r\n\r\n markeres nogle grænser for, hvad specielt mindre børn bør se af levende  \r\n\r\n billeder. Derfor gøres den nuværende vejledende aldersgrænse på 7 år  \r\n\r\n obligatorisk, samtidig med at de nuværende aldersgrænser på 12 og 16 år  \r\n\r\n nedsættes til henholdsvis 11 og 15 år. Herved følger ændringsforslaget  \r\n\r\n konklusionen i rapporten Medievold - Børn og Unge, jf. side 60, om at mindre  \r\n\r\n børn er særlig sårbare, når det gælder påvirkning fra voldsscener i film.  \r\n\r\n</P>  \r\n\r\n<P>Godkendelsen af film til de forskellige aldersgrupper foretages, jf. stk.  \r\n\r\n 1, af Medierådet. Det er tanken, at den konkrete vurdering af den enkelte  \r\n\r\n film udelukkende foretages af den del af rådets medlemmer, der har  \r\n\r\n professionel viden om børn og unge, eller af suppleanter for disse med samme  \r\n\r\n kvalifikationer. I stk. 2 er det endvidere fastsat, at Medierådets  \r\n\r\n afgørelser, ligesom Statens Filmcensurs afgørelser i dag, skal baseres på et  \r\n\r\n skadelighedskriterium. Herved skal der lægges vægt på, om filmen indeholder  \r\n\r\n scener, der må antages at virke forrående på børn og unge, navnlig ved at  \r\n\r\n svække deres hæmninger over for anvendelsen af vold. Der skal endvidere tages  \r\n\r\n hensyn til, om filmen indeholder seksuelle skildringer, der efter Medierådets  \r\n\r\n skøn ikke bør vises for børn under henholdsvis 7, 11 og 15 år. Der skal  \r\n\r\n desuden lægges vægt på, om filmen kan virke skræmmende eller fremkalde angst  \r\n\r\n hos mindre børn. Med henblik på en forhåndsvurdering af, om en film bør  \r\n\r\n indsendes til godkendelse, eller om der er tale om en film, som kan undtages  \r\n\r\n fra mærkning, jf. lovforslagets § 21, stk. 2, kan Medierådet rekvirere  \r\n\r\n nærmere oplysninger om den pågældende films indhold. </P>  \r\n\r\n<P>Stk. 3 er en modifikation af det generelle påbud i stk. 1 ud fra  \r\n\r\n princippet om forældrenes ansvar. Bestemmelsen indfører en ledsageordning på  \r\n\r\n biografområdet, der indebærer, at alle film kan vises for børn over 7 år,  \r\n\r\n hvis barnet er ledsaget af en af forældrene eller en anden voksen, der tager  \r\n\r\n vare på barnet. Det vil være naturligt, at den voksne ledsager først og  \r\n\r\n fremmest er forældremyndighedens indehaver, men det kan også være andre, der  \r\n\r\n tager vare på børnene, f.eks. personer, der tilhører samme husstand som  \r\n\r\n forældremyndighedens indehaver og barnet, personer, der har et barn boende  \r\n\r\n hos sig, jf. lov om social bistand, bedsteforældre eller andre  \r\n\r\n familiemedlemmer, lærere m.fl. Hvis barnet er fyldt 7 år, bliver det nu  \r\n\r\n forældrenes beslutning, om barnet - med en voksen ledsager - bør se en given  \r\n\r\n film. Bortset fra 7-års-grænsen gælder aldersgrænserne således kun uledsagede  \r\n\r\n børn. Ændringsforslaget skal ses i lyset af ovennævnte rapport om medievold,  \r\n\r\n som fremhæver, at det især er de mindre børn, der bør beskyttes imod  \r\n\r\n voldsomme påvirkninger fra levende billeder, hvorimod større børn som oftest  \r\n\r\n er i stand til at forholde sig vurderende til vold i medierne. Rapporten  \r\n\r\n lægger desuden vægt på, at børnene efterfølgende kan tale med en ansvarlig  \r\n\r\n voksen om de film, de har set. </P>  \r\n\r\n<P>I stk. 4 gives der mulighed for, at kulturministeren kan fastsætte gebyr  \r\n\r\n for rådets vurdering af film, ligesom der i dag betales gebyr for censurering  \r\n\r\n af film til delvis dækning af filmcensurens administrationsomkostninger. </P>  \r\n\r\n<P>Til nr. 10 Ændringsforslaget skal ses i sammenhæng med ændringsforslaget  \r\n\r\n til § 20, jf. ændringsforslag nr. 9 og tager sigte på, at kulturministeren  \r\n\r\n kan fastsætte regler om videregående klageadgang over Medierådets afgørelser,  \r\n\r\n jf. § 20, stk. 1, hvis der viser sig at være behov herfor. I forbindelse  \r\n\r\n hermed kan kulturministeren, som det er tilfældet i dag, fastsætte gebyrer  \r\n\r\n for behandling af klager. </P>  \r\n\r\n<P>Til nr. 11 Ændringsforslaget skal ses i sammenhæng med ændringsforslaget  \r\n\r\n vedrørende § 20, jf. ændringsforslag nr. 9 og tilsigter, at der i § 25  \r\n\r\n fastsættes bødestraf for overtrædelse af påbudet, jf. § 20, stk. 1, om ikke  \r\n\r\n at forevise film offentligt eller erhvervsmæssigt sælge, udleje eller på  \r\n\r\n anden måde udbrede film offentligt til børn og unge i strid med Medierådets  \r\n\r\n afgørelser. </P>  \r\n\r\n<P>Til nr. 12 Ændringsforslaget tager sigte på det forhold, at det er  \r\n\r\n bestyrelsen, som nedsætter rådene, men første gang rådene skal nedsættes, er  \r\n\r\n der ikke nogen bestyrelse. Frem for at involvere de afgående bestyrelser for  \r\n\r\n Det Danske Filminstitut og Statens Filmcentral foreslås det, at  \r\n\r\n kulturministeren beskikker rådene første gang. </P>  \r\n\r\n<P>Til nr. 13 Det fremgår af § 9, at bestyrelsen nedsætter Kontaktudvalget,  \r\n\r\n men første gang Kontaktudvalget skal nedsættes, er bestyrelsen endnu ikke  \r\n\r\n udpeget. Det foreslås derfor, at kulturministeren beskikker Kontaktudvalget  \r\n\r\n første gang. </P>  \r\n\r\n<P>Til nr. 14 Udpegning af bestyrelsen for de i § 8 nævnte råd og for det i §  \r\n\r\n 9 nævnte Kontaktudvalg kan ikke finde sted, før den i § 10 nævnte vedtægt er  \r\n\r\n trådt i kraft. Det er derfor nødvendigt, at den første vedtægt fastsættes  \r\n\r\n efter drøftelse med de nuværende bestyrelser. </P>  \r\n\r\n<P>Til nr. 15 Ændringsforslaget skal ses i sammenhæng med ændringsforslaget  \r\n\r\n vedrørende § 20, jf. ændringsforslag nr. 9 og tilsigter, at Statens  \r\n\r\n Filmcensurs afgørelser i medfør af lov om filmcensur og lov om mærkning af  \r\n\r\n videogrammer om film for børn over henholdsvis 12 og 16 år fremover betragtes  \r\n\r\n som afgørelser om film for børn over henholdsvis 11 og 15 år, der er omfattet  \r\n\r\n af voksenledsageordningen, jf. § 20, stk. 3. Oplag af videokassetter, der  \r\n\r\n allerede er mærket med de gamle aldersgrænser, skal således ikke ommærkes men  \r\n\r\n blot betragtes som følgende de nye aldersgrænser. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Poul Nødgaard (DF)  \r\n\r\n</I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Kulturministerens kommentar til et i en henvendelse fra Foreningen af  \r\n\r\n Danske Spillefilms- </P>  \r\n\r\n<P>producenter (FDS) og Kort- og Dokumentarfilmsproducenternes organisation  \r\n\r\n Producenterne stillet spørgsmål </P>  \r\n\r\n<P> <I>1.3. Kan de offentlige tv-stationer søge støtte i Det Danske  \r\n\r\n Filminstitut?</I>  </P>  \r\n\r\n<P>I Producenternes henvendelse til Folketingets Kulturudvalg er det i  \r\n\r\n relation til hjemmelen i § 17, stk. 2, til statslig filmproduktion nævnt som  \r\n\r\n et særligt problem, at Danmarks Radio og TV 2 efter det nyligt fremsatte  \r\n\r\n lovforslag nr. L 84 om ændring af radio- og fjernsynsloven får mulighed for  \r\n\r\n at oprette datterselskaber. Producenterne frygter, at sådanne datterselskaber  \r\n\r\n vil søge støtte i Det Danske Filminstitut, således at den ene  \r\n\r\n statsinstitution søger støtte hos den anden til skade for de private  \r\n\r\n producenter. </P>  \r\n\r\n<P>Når det gælder Danmarks Radios og TV 2's almindelige virksomhed, er  \r\n\r\n filmlovens generelle definition af &#187;en producent&#171; imidlertid ikke  \r\n\r\n relevant, da rammerne for institutionerne DR og TV 2's almindelige virksomhed  \r\n\r\n er fastlagt i radio- og fjernsynslovens §§ 7 og 18. Disse rammer er  \r\n\r\n forholdsvis snævre og <I>omfatter først og fremmest DR og TV 2's public  \r\n\r\n service-forpligtelser.</I> Det er rigtigt, at lovforslag nr. L 84 om ændring  \r\n\r\n af radio- og fjernsynsloven lægger op til en udvidelse af disse rammer. I nr.  \r\n\r\n 6 og nr. 14 i L 84 foreslås det således indføjet som et nyt stykke i  \r\n\r\n henholdsvis § 7 om DR og § 18 om TV 2, at stationerne kan </P>  \r\n\r\n<P>&#187;. . . oprette nye selskaber eller indskyde kapital i eksisterende  \r\n\r\n selskaber med henblik på at udøve anden virksomhed, herunder  \r\n\r\n programvirksomhed, eller med henblik på at indgå i samarbejde om  \r\n\r\n medierelaterede aktiviteter med andre virksomheder.&#171; </P>  \r\n\r\n<P>Filmproduktion må opfattes som &#187;anden medierelateret  \r\n\r\n virksomhed&#171;, som datterselskabene m.v. gerne må drive. Denne form for  \r\n\r\n virksomhed må imidlertid kun drives <I>på almindelige konkurrencevilkår, dvs.  \r\n\r\n under forudsætning af regnskabsmæssig adskillelse mellem den ordinære  \r\n\r\n programvirksomhed, hvori licensmidler gerne må indgå, og de nye aktiviteter,  \r\n\r\n hvortil der ikke må anvendes licensmidler.</I> Dette fremgår af  \r\n\r\n bemærkningerne til nr. 6 og nr. 13 i L 84. </P>  \r\n\r\n<P>Udvidelsen af de offentlige tv-stationers rammer ses på denne baggrund  \r\n\r\n ikke at kunne indebære problemer i relation til definitionen af en  \r\n\r\n filmproducent, jf. filmlovforslagets § 17, stk. 2, nr. 3, i form af, at den  \r\n\r\n ene statsinstitution søger støtte i den anden. Herved lægges særlig vægt på  \r\n\r\n følgende: </P>  \r\n\r\n<P>- Tv-stationernes datterselskaber m.v. vil ikke være statsinstitutioner,  \r\n\r\n men selskaber, der drives på konkurrencemæssige vilkår. </P>  \r\n\r\n<P>- Hvis selskaber, hvori DR eller TV 2 er involveret, på forhånd afskæres  \r\n\r\n fra at søge støtte i Det Danske Filminstitut, vil dette ikke alene ramme DR  \r\n\r\n og TV 2, men også de øvrige partnere i sådanne selskaber, f.eks. uafhængige  \r\n\r\n producenter. </P>  \r\n\r\n<P>- Det Danske Filminstitut må til enhver tid prioritere de ansøgninger, det  \r\n\r\n modtager, og dermed selv afgøre, om instituttet vil støtte projekter fra de  \r\n\r\n nævnte datterselskaber m.v. </P>  \r\n\r\n<P>De datterselskaber, der kan opstå som konsekvens af L 84, vil således ikke  \r\n\r\n have nogen principiel anderledes karakter end et privat selskab, der er en  \r\n\r\n del af en større mediekoncern. Ministeriets opfattelse er, at det vil være  \r\n\r\n betænkeligt i en lov specifikt at begrænse enkelte selskabers adgang til at  \r\n\r\n søge støtte i Det Danske Filminstitut. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til kulturministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Børnerådet, </P>  \r\n\r\n<P>Nordisk Film Biografer A/S og </P>  \r\n\r\n<P>Sørensen, Birgitte Holm, Danmarks Lærerhøjskole. </P>  \r\n\r\n<P>Der er af kulturministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Dansk Folkepartis medlem af udvalget)  \r\n\r\n mener, at ændringsforslagene påvirker lovforslaget i en positiv retning.  \r\n\r\n Mindretallet mener dog fortsat, at det skal være barnets forældre, som skal  \r\n\r\n ledsage et barn og derved tage ansvar for, om barnet kan se en film, som ikke  \r\n\r\n umiddelbart er beregnet til barnets alder. </P>  \r\n\r\n<P>Mindretallet havde derfor gerne set, at ledsageordningen kun havde  \r\n\r\n omfattet barnets forældre. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget ved 3. behandling. Mindretallet  \r\n\r\n vil stemme imod de stillede ændringsforslag. </P>  \r\n\r\n<P>ÆndringsforslagAf <I>kulturministeren,</I> tiltrådt af et <I>flertal</I>  \r\n\r\n (udvalget med undtagelse af SF): </P>  \r\n\r\n<P>Til § 10 <B>1)</B> I <I>1. pkt.</I> udgår &#187;efter drøftelse med  \r\n\r\n bestyrelsen&#171;, og i stedet indsættes: &#187;efter forslag fra  \r\n\r\n bestyrelsen&#171;. </P>  \r\n\r\n<P>Til § 20 <B>2)</B>  <I>Stk. 1</I> og <I>2</I> affattes således: </P>  \r\n\r\n<P>&#187;Enhver film, der vises offentligt for eller erhvervsmæssigt sælges,  \r\n\r\n udlejes eller udlånes offentligt i Danmark til børn under 11 og 15 år, skal  \r\n\r\n forinden være godkendt for børn i den pågældende aldersgruppe af Medierådet  \r\n\r\n for Børn og Unge, jf. dog stk. 3. </P>  \r\n\r\n<P> <I>Stk. 2.</I> Medierådets afgørelse træffes på baggrund af en vurdering  \r\n\r\n af, om filmene kan antages at være skadelige for børn i den pågældende  \r\n\r\n aldersgruppe. Medierådet kan til brug for vurderingen indkalde nærmere  \r\n\r\n oplysninger om filmenes indhold. Medierådets afgørelse kan være, </P>  \r\n\r\n<P>1) at filmen godkendes for alle, </P>  \r\n\r\n<P>2) at filmen godkendes for alle, men frarådes for børn, der ikke er fyldt  \r\n\r\n 7 år, </P>  \r\n\r\n<P>3) at filmen godkendes for børn, der er fyldt 11 år, </P>  \r\n\r\n<P>4) at filmen godkendes for børn, der er fyldt 15 år.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Det er af væsentlig betydning, at den danske filmverden gennem  \r\n\r\n sin repræsentation i kontaktudvalg, råd og bestyrelse kan foreslå nye  \r\n\r\n initiativer og tilpasninger af rammerne for Det Danske Filminstituts  \r\n\r\n virksomhed. </P>  \r\n\r\n<P>Til nr. 2 Bestemmelsen tager sigte på en modernisering af den gældende  \r\n\r\n censurlovgivning, således at der lægges større vægt på forældrenes ansvar,  \r\n\r\n samtidig med at samfundet markerer nogle klare grænser for, hvad specielt  \r\n\r\n mindre børn bør se af levende billeder. De nuværende aldersgrænser 12 og 16  \r\n\r\n år nedsættes til henholdsvis 11 og 15 år. Samtidig indføres der på  \r\n\r\n biografområdet en voksenledsageordning for børn, der er fyldt 7 år.  \r\n\r\n Ledsageordningen indebærer, at alle film kan vises for børn over 7 år, hvis  \r\n\r\n barnet er ledsaget af en af forældrene eller en anden voksen. Børn under 7 år  \r\n\r\n må derimod udelukkende se film, der er godkendt for alle. Den nuværende  \r\n\r\n vejledende 7-års-grænse videreføres, således at det fortsat er forældrenes  \r\n\r\n ansvar, om et barn under 7 år må komme i biografen og se en film, der af  \r\n\r\n Medierådet har fået afgørelsen godkendt for alle, men frarådes børn under 7  \r\n\r\n år. </P>  \r\n\r\n<P>Godkendelsen af film til de forskellige aldersgrupper foretages, jf. stk.  \r\n\r\n 1, af Medierådet. Det er tanken, at den konkrete vurdering af den enkelte  \r\n\r\n film udelukkende foretages af den del af rådets medlemmer, der har  \r\n\r\n professionel viden om børn og unge, eller af suppleanter for disse med samme  \r\n\r\n kvalifikationer. I stk. 2 er det endvidere fastsat, at Medierådets  \r\n\r\n afgørelser, ligesom Statens Filmcensurs afgørelser i dag, skal baseres på et  \r\n\r\n skadelighedskriterium. Herved skal der lægges vægt på, om filmen indeholder  \r\n\r\n scener, der må antages at virke forrående på børn og unge, navnlig ved at  \r\n\r\n svække deres hæmninger over for anvendelsen af vold. Der skal endvidere tages  \r\n\r\n hensyn til, om filmen indeholder seksuelle skildringer, der efter Medierådets  \r\n\r\n skøn ikke bør vises for børn under henholdsvis 11 og 15 år. Der skal desuden  \r\n\r\n lægges vægt på, om filmen kan virke skræmmende eller fremkalde angst hos  \r\n\r\n mindre børn. Med henblik på en forhåndsvurdering af, om en film bør indsendes  \r\n\r\n til godkendelse, eller om der er tale om en film, som kan undtages fra  \r\n\r\n mærkning, jf. lovforslagets § 21, stk. 2, kan Medierådet rekvirere nærmere  \r\n\r\n oplysninger om den pågældende films indhold. </P>  \r\n\r\n<P>Stk. 3 er en modifikation af det generelle påbud i stk. 1 ud fra  \r\n\r\n princippet om forældrenes ansvar. Bestemmelsen indfører en ledsageordning på  \r\n\r\n biografområdet, der indebærer, at alle film kan vises for børn over 7 år,  \r\n\r\n hvis barnet er ledsaget af en af forældrene eller en anden voksen. Det vil  \r\n\r\n være naturligt, at den voksne ledsager først og fremmest er  \r\n\r\n forældremyndighedens indehaver, men det kan også være andre, der tager vare  \r\n\r\n på børnene, f.eks. personer, der tilhører samme husstand som  \r\n\r\n forældremyndighedens indehaver og barnet, personer, der har et barn boende  \r\n\r\n hos sig, jf. lov om social bistand, bedsteforældre eller andre  \r\n\r\n familiemedlemmer, lærere m.fl. Hvis barnet er fyldt 7 år, bliver det nu  \r\n\r\n forældrenes beslutning, om barnet - med en voksen ledsager - bør se en given  \r\n\r\n film. </P>  \r\n\r\n<P>I stk. 4 gives der mulighed for, at kulturministeren kan fastsætte gebyr  \r\n\r\n for rådets vurdering af film, ligesom der i dag betales gebyr for censurering  \r\n\r\n af film til delvis dækning af filmcensurens administrationsomkostninger. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Poul Nødgaard (DF)  \r\n\r\n</I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/02/1997"
        },
        {
            "displayName": "Accession",
            "displayValue": "199614K00043"
        },
        {
            "displayName": "Entydig dokumentidentifikation",
            "displayValue": "CL007536"
        },
        {
            "displayName": "Dato for førstegangsindlæggelse",
            "displayValue": "25/02/1997"
        },
        {
            "displayName": "Dato for indlæggelse",
            "displayValue": "25/02/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}