{
    "id": 167110,
    "title": "Ligebehandlingsnævnets afgørelse om etnicitet - chikane - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9521 af 28/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - chikane - ej medhold</p>\r\n<div class=\"Resume\">\r\n   <p class=\"TekstGenerel\">J.nr. 2500171-11</p>\r\n   <p class=\"TekstGenerel\">Klagen drejede sig om forskelsbehandling på grund af etnisk oprindelse i forbindelse med påstået chikane ved aflevering af biblioteksmateriale på et bibliotek. På baggrund af de fremlagte oplysninger fandt nævnet ikke, at der var påvist faktiske omstændigheder, der gav anledning til at formode, at klager havde været udsat for forskelsbehandling i form af chikane. Det forhold, at bibliotekaren talte engelsk til klager, var ikke i sig selv tilstrækkeligt til, at der var påvist faktiske omstændigheder, der gav anledning til at formode, at klager havde været udsat for chikane. Indklagede havde derfor ikke handlet i strid med lov om etnisk ligebehandling.</p>\r\n</div>\r\n<p>Klagen drejer sig om forskelsbehandling på grund af etnisk oprindelse i forbindelse med påstået chikane ved aflevering af biblioteksmateriale på et bibliotek.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Indklagede har ikke handlet i strid med lov om etnisk ligebehandling.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager er en mand af anden etnisk oprindelse end dansk. Han er dansk statsborger.</p>\r\n<p>Den 20. juni 2011 aflagde klager et besøg hos indklagede, som er et bibliotek. Han skulle aflevere nogle DVD'ere, han havde lånt et par dage tidligere.</p>\r\n<p>Indklagede har fået nyt selvbetjeningsanlæg til aflevering af biblioteksmateriale, og i den forbindelse har man besluttet at gøre en ekstra og opsøgende indsats for at hjælpe brugerne, da arbejdsgangen er lidt anderledes end ved den tidligere afleveringsmaskine.</p>\r\n<p>En af bibliotekarerne henvendte sig til klager for at tilbyde ham assistance med betjeningen af det nye anlæg. I den forbindelse opstod der uoverensstemmelse mellem klager og bibliotekaren.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at han er blevet udsat for chikane og racisme på grund af sit \"udenlandske\" udseende i forbindelse med sit besøg hos indklagede.</p>\r\n<p>Klager gik stille og roligt gennem hele biblioteket hen til den terminal, hvor han skulle scanne det lånte ind.</p>\r\n<p>Allerede efter at have scannet den første DVD fik klager sit første chok. En meget sur dame kom hen til ham og begyndte at tale engelsk til ham; \"Do you speak English? ? ? \" spurgte hun, og hendes øjne tordnede mod klager. Hun tog en DVD ud af hænderne på klager for at \"vise ham\", hvordan han skulle scanne DVD'en. Som om han var en idiot. Det var nedladende.</p>\r\n<p>Klager blev meget forbavset over, at der blev talt engelsk til ham på en meget uhøflig måde, og han spurgte derfor stille og roligt på dansk \"Undskyld, men hvorfor snakker du engelsk til mig, hvad er grunden til det? ? \". Bibliotekaren kiggede rasende og afmålt tilbage på klager og blev ved med at tale engelsk til klager.</p>\r\n<p>Da klager igen skulle scanne en af DVD'erne på den måde, som bibliotekaren havde forklaret ham, eksploderede hun igen og kom med rasende udbrud om, at man kunne scanne DVD'en på mange forskellige måder.</p>\r\n<p>Bibliotekaren ignorerede fuldstændig klagers spørgsmål om årsagen til, at medarbejderen talte engelsk til ham. Klager spurgte igen på dansk; \"Undskyld jeg spørger igen, men hvorfor snakker du ENGELSK til mig, hvorfor bliver du ved at tale ENGELSK til mig? Er det for det jeg ser \"udenlandsk\" ud eller hvad? \". Medarbejderen gik herefter rasende sin vej og gad ikke besvare noget som helst.</p>\r\n<p>Det måtte være tydeligt for bibliotekaren, at klager talte dansk - klart, tydeligt og forståeligt dansk.</p>\r\n<p>Klager blev nægtet adgang til at klage til en af cheferne på biblioteket, og ingen var tilgængelige for kommentarer.</p>\r\n<p>Klager er i det hele uenig i indklagedes forklaring i sagen.</p>\r\n<p>\r\n   <span class=\"Bold\">Indklagede</span> påstår frifindelse. Der har i den konkrete situation ikke været tale om racisme eller forskelsbehandling.</p>\r\n<p>Den medarbejder, der har hjulpet klager med at aflevere, har en noget anderledes opfattelse af situationen end klager. Hun kender klager fra tidligere besøg. Både i forbindelse med et tidligere besøg og i forbindelse med den konkrete episode den 20. juni 2011 har klager talt engelsk til hende. Hun er stærkt i tvivl om, hvorvidt klager forstår dansk. Det er også hendes opfattelse, at klager den 20. juni 2011 optrådte både truende og ude af balance.</p>\r\n<p>Hvis en biblioteksbruger optræder aggressivt eller truende overfor en medarbejder, har indklagede den interne politik, at den pågældende medarbejder enten skal forlade brugeren, hente en kollega eller ringe efter en biblioteksbetjent. I det konkrete tilfælde valgte bibliotekaren med rette at gå.</p>\r\n<p>Indklagede har også den politik, at enhver biblioteksbruger selvfølgelig kan klage videre i systemet, hvis man er utilfreds med noget. Den pågældende medarbejder har ikke nægtet klager adgang til at klage til en af cheferne den 20. juni 2011, for dét bad han hende ikke om.</p>\r\n<p>Indklagede bemærker afslutningsvis, at de betjener alle brugerne ligeværdigt, uanset alder, køn og etnisk oprindelse. De har kompetente og erfarne medarbejdere, og de sætter i alle situationer en god biblioteksservice i højsædet.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes race eller etniske oprindelse.</p>\r\n<p>Chikane skal betragtes som forskelsbehandling, når en optræden i relation til race og etnisk oprindelse finder sted med det formål eller den virkning at krænke en persons værdighed og skabe et truende, fjendtligt, nedværdigende, ydmygende eller ubehageligt klima for den pågældende.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>På baggrund af de fremlagte oplysninger finder nævnet ikke, at der er påvist faktiske omstændigheder, der giver anledning til at formode, at klager har været udsat for forskelsbehandling i form af chikane på grund af sin etniske oprindelse i forbindelse med aflevering af biblioteksmateriale hos indklagede. Det forhold, at bibliotekaren talte engelsk til klager, er ikke i sig selv tilstrækkeligt til, at der er påvist faktiske omstændigheder, der giver anledning til at formode, at klager har været udsat for chikane.</p>\r\n<p>Klager får derfor ikke medhold i sin klage.</p>\r\n<p>\r\n   <span class=\"Italic\">&lt;2500171-11&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150952125"
        },
        {
            "displayName": "Entydig dokumentidentifikation",
            "displayValue": "CF000767"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9521"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "28/10/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500171-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}