{
    "id": 112499,
    "title": "1995 LSF 193   FORSLAG TIL LOV OM ÆNDRING AF LOV OM PRIVATE BIDRAG TIL POLITISKE PARTIER   OG OFFENTLIGGØRELSE AF POLITISKE PARTIERS REGNSKABER ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 193",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 193 </P>  \r\n\r\n<P></P>  \r\n\r\n<P>Forslag til Lov om ændring af lov om private bidrag til politiske partier  \r\n\r\n og offentliggørelse af politiske partiers regnskaber </P>  \r\n\r\n<P></P>  \r\n\r\n<P>Fremsat af Aage Frandsen (SF) Anne Baastrup (SF) Steen Gade (SF) Holger K.  \r\n\r\n Nielsen (SF) </P>  \r\n\r\n<P></P>  \r\n\r\n<P>den 30. januar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 404 af 13. juni 1990 om private bidrag til politiske partier og  \r\n\r\n offentliggørelse af politiske partiers regnskaber, som ændret ved lov nr. 394  \r\n\r\n af 14. juni 1995, foretages følgende ændring: </P>  \r\n\r\n<P> <B>1.</B>  <I>§ 2, stk. 1</I> og <I>2,</I> ophæves, og i stedet  \r\n\r\n indsættes: </P>  \r\n\r\n<P>&#187;Medlemmer og medlemsorganisationer, der ønsker at blive fritaget for  \r\n\r\n at betale bidrag til politiske partier eller partipolitiske formål i øvrigt  \r\n\r\n over medlemskontingentet, skal afgive en skriftlig erklæring herom.  \r\n\r\n Medlemsorganisationer, der ønsker at blive fritaget for at betale bidrag,  \r\n\r\n skal træffe beslutning herom i et tilsvarende forum, hvori foreningen har  \r\n\r\n truffet beslutningen. </P>  \r\n\r\n<P> <I>Stk. 2.</I> Foreningen skal en gang hvert år tilsende medlemmerne og  \r\n\r\n medlemsorganisationerne en blanket, der indeholder teksten til en sådan  \r\n\r\n erklæring. Denne forpligtelse kan opfyldes ved, at blanketten trykkes i et  \r\n\r\n medlemsblad eller lignende publikation. Erklæringen skal have følgende tekst:  \r\n\r\n &#187;Jeg/Medlemsorganisationen ønsker at være fritaget for at betale bidrag  \r\n\r\n til politiske partier eller partipolitiske formål i øvrigt over  \r\n\r\n medlemskontingentet.&#171; En kopi af blanketten indsendes til  \r\n\r\n justitsministeren tillige med dokumentation for, at blanketten er tilsendt  \r\n\r\n foreningens medlemmer og medlemsorganisationer. </P>  \r\n\r\n<P> <I>Stk. 3.</I> Hvis et medlem af en medlemsorganisation i modsætning til  \r\n\r\n sin organisation ønsker at bidrage til en forening, skal det pågældende  \r\n\r\n medlem kunne bidrage til foreningen med henblik på bidrag til politiske  \r\n\r\n partier og partipolitiske formål ved at tilmelde sig efter samme kriterier,  \r\n\r\n som et medlem eller en medlemsorganisation bliver fritaget for at yde bidrag,  \r\n\r\n jf. stk. 1 og 2.' </P>  \r\n\r\n<P>Stk. 3 og 4 bliver herefter stk. 4 og 5. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Ved lov nr. 404 af 13. juni 1990 om private bidrag til politiske partier  \r\n\r\n og offentliggørelse af politiske partiers regnskaber blev det muligt for et  \r\n\r\n medlem af en forening, der ønsker at yde bidrag til politiske partier eller  \r\n\r\n partipolitiske formål, at blive fritaget for at yde sådanne bidrag. </P>  \r\n\r\n<P>Men når der er tale om foreninger, der har medlemsorganisationer som  \r\n\r\n medlemmer, er dette ikke muligt. Hvis f.eks. LO beslutter at yde bidrag til  \r\n\r\n politiske partier eller partipolitiske formål, kan medlemsorganisationer som  \r\n\r\n SiD, HK, Teknisk Landsforbund, Socialpædagogernes Landsforbund osv. alligevel  \r\n\r\n ikke fritages for at yde bidrag. Det samme gælder, hvis LO i en bestemt by  \r\n\r\n træffer en tilsvarende beslutning. Så kan de lokale SiD-, HK-afdelinger osv.  \r\n\r\n ikke blive fritaget for at yde bidrag, fordi SiD, HK m.fl. er medlemmer af  \r\n\r\n LO. Det samme gælder en lokal SiD-afdeling i forhold til en beslutning  \r\n\r\n truffet af SiD på forbundsplan. På tilsvarende måde gælder det for Dansk  \r\n\r\n Familielandbrug i forhold til Landbrugsraadet, en lokal landboforening i  \r\n\r\n forhold til hovedorganisationen, en lokal arbejdsgiverforening i forhold til  \r\n\r\n DA osv. </P>  \r\n\r\n<P>Forslaget indebærer, at en medlemsorganisation skal kunne beslutte at  \r\n\r\n undlade at bidrage til politiske partier eller partipolitiske formål, selv om  \r\n\r\n den forening, hvor den pågældende organisation er medlem, har besluttet noget  \r\n\r\n andet. Til gengæld skal enkeltmedlemmer af en sådan medlemsorganisation kunne  \r\n\r\n tilmelde sig bidragydelsen. </P>  \r\n\r\n<P>Ideelt set burde der efter forslagsstillernes opfattelse være en generel  \r\n\r\n tilmeldingsmulighed og ikke en mulighed for at blive fritaget. Men  \r\n\r\n forslagsstillerne er med dette forslag ikke gået længere end til, at også  \r\n\r\n medlemsorganisationer kan blive fritaget, hvorefter det må være logisk, at  \r\n\r\n enkeltmedlemmer kan tilmelde sig. </P>  \r\n\r\n<P>At den nuværende lov giver mulighed for, at medlemmer kan blive fritaget  \r\n\r\n for at yde bidrag, giver ikke mulighed for, at alle medlemmer kan blive  \r\n\r\n fritaget, fordi en række foreninger som LO, Landbrugsraadet m.fl. har  \r\n\r\n medlemsorganisationer som medlemmer, og fordi en række organisationer på  \r\n\r\n forbundsplan som HK, SID, DA m.fl., har lokalforeninger. </P>  \r\n\r\n<P>Derfor er det stillede forslag et forsøg på at tilgodese den intention,  \r\n\r\n som ligger i den eksisterende lov, om, at intet medlem skal kunne tvinges til  \r\n\r\n at yde bidrag imod sin vilje. </P>  \r\n\r\n<P>På samme måde som en forening på demokratisk vis kan beslutte at yde  \r\n\r\n bidrag til politiske partier og partipolitiske formål, skal en anden forening  \r\n\r\n (medlemsorganisation), der er medlem af den pågældende forening, også på  \r\n\r\n demokratisk vis kunne beslutte, at man ikke vil bidrage med beløb svarende  \r\n\r\n til medlemsorganisationens medlemstal. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/01/1996"
        },
        {
            "displayName": "Accession",
            "displayValue": "199512K00193"
        },
        {
            "displayName": "Entydig dokumentidentifikation",
            "displayValue": "CL000414"
        },
        {
            "displayName": "Dato for førstegangsindlæggelse",
            "displayValue": "30/01/1996"
        },
        {
            "displayName": "Dato for indlæggelse",
            "displayValue": "30/01/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}