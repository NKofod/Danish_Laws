{
    "id": 156456,
    "title": "Ankestyrelsens principafgørelse N-8-04 om fleksjob - støtte til selvstændig virksomhed - selvstændig erhvervsdrivende - beskæftigelseskrav - anpartsselskab",
    "documentTypeId": "240",
    "isSagsforlobPeriodValid": true,
    "shortName": "KEN nr 10135 af 06/11/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-8-04 om fleksjob - støtte til selvstændig virksomhed - selvstændig erhvervsdrivende - beskæftigelseskrav - anpartsselskab</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger kunne ikke få tilskud til drift af selvstændig virksomhed efter reglerne om fleksjob efter han havde overtaget alle anparter i det anpartsselskab, hvor han havde været ansat i fleksjob som lønmodtager gennem mange år.</p>\r\n   <p class=\"TekstGenerel\">Begrundelsen var, at han ikke opfyldte beskæftigelseskravet som selvstændig. Han drev heller ikke virksomhed for egen regning og risiko.</p>\r\n   <p class=\"TekstGenerel\">Han kunne ikke bevare det hidtidige tilskud som lønmodtager, da han som eneejer af selskabskapitalen skulle betragtes som selvstændig erhvervsdrivende i relation til fleksjob.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>14-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lov nr. 419 af 10. juni 2003 - § 75</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Beskæftigelsesministeriets skrivelse af 9. juli 2002 om bortfald af 1/3 løntilskud og tilskud til selvstændigt erhvervsdrivende i egen virksomhed -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var visiteret til fleksjob, havde gennem en årrække været ansat i faderens virksomhed, der blev drevet som anpartsselskab.</p>\r\n<p>I efteråret 2003 søgte han om tilskud til drift af selvstændig virksomhed efter reglerne om fleksjob, da han havde planer om at overtage virksomheden. Overdragelsen fandt sted med virkning fra 1. januar 2004. Som led i overdragelsen overtog han alle anparter, og han blev samtidig direktør for virksomheden.</p>\r\n<p>Kommunen gav afslag på ansøgningen, da han ikke opfyldte beskæftigelseskravet.</p>\r\n<p>Nævnet tiltrådte kommunens afgørelse. Nævnet henviste ligesom kommunen til bekendtgørelsen om fleksjob, hvorefter borgeren indenfor de sidste 24 måneder skulle have drevet selvstændig virksomhed i sammenlagt 12 måneder og i et omfang, der kunne sidestilles med lønarbejde i over 30 timer pr. uge for at kunne få støtte til selvstændig virksomhed.</p>\r\n<p>Nævnet henviste endvidere til, at han ikke længere kunne anses for at være almindelig lønmodtager i virksomheden, da han ikke længere var undergivet instruktion.</p>\r\n<p>I klagen til Ankestyrelsen gjorde ansøger gældende, at hans arbejde var det samme. Han arbejdede som hidtil i virksomheden, og han var fremdeles ansat i virksomheden. Den eneste forskel var, at han som led i generationsskifte havde overtaget anparterne i selskabet.</p>\r\n<p>Sagen blev behandlet i principielt møde med henblik på afklaring af, om ansøger - der var visiteret til fleksjob - kunne bevare støtten efter han havde overtaget alle anparter i den hidtidige arbejdsplads.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ikke ret til tilskud til drift af selvstændig virksomhed efter reglerne om fleksjob. Han kunne heller ikke få tilbud om fleksjob som lønmodtager.</p>\r\n<p>Det tilskud - som hidtil var blevet udbetalt til den tidligere arbejdsgiver - skulle derfor bortfalde med virkning for datoen for virksomhedsoverdragelsen.</p>\r\n<p>Begrundelsen var, at ansøger ikke opfyldte beskæftigelseskravet for at kunne få tilskud til drift af selvstændig virksomhed efter reglerne om fleksjob, jf. § 3, stk. 3 i bekendtgørelsen om fleksjob.</p>\r\n<p>Uanset han havde arbejdet i virksomheden som lønmodtager gennem mange år, måtte han anses som nyetableret pr. 1. januar 2004 i relation til reglerne om selvstændigt erhvervsdrivende, da han først havde overtaget ansvaret for virksomheden på dette tidspunkt.</p>\r\n<p>Hertil kom, at ansøger ikke drev den selvstændige virksomhed for egen eller ægtefællens regning og risiko, jf. § 3, stk. 2 i samme bekendtgørelse.</p>\r\n<p>Ifølge Beskæftigelsesministeriets skrivelse af 9. juli 2002 om bl.a. tilskud til selvstændigt erhvervsdrivende i egen virksomhed skulle der ved \"at handle for egen regning og risiko\" forstås, at den selvstændige erhvervsdrivende forpligtede sig personligt ved de aftaler, som blev indgået. Den selvstændige erhvervsdrivende skulle endvidere hæfte personligt for virksomhedens gæld og for de fejl og ulykker, som han selv eller andre ansatte måtte begå.</p>\r\n<p>Da ansøger drev virksomhed som anpartsselskab, hæftede han juridisk set kun med anpartskapitalen.</p>\r\n<p>Han opfyldte således ingen af betingelserne for at kunne få tilskud til drift af selvstændig virksomhed.</p>\r\n<p>Han kunne heller ikke bevare det hidtidige tilskud som lønmodtager, da han som eneejer af selskabskapitalen skulle betragtes som selvstændig erhvervsdrivende i relation til fleksjob, jf. praksis for optagelse i en arbejdsløshedskasse for selvstændige. Efter denne praksis betragtes indehavere af mindst 50 % af selskabskapitalen som selvstændige.</p>\r\n<p>Han opfyldte derfor heller ikke betingelserne for at få tilbud om fleksjob som lønmodtager.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20041013525"
        },
        {
            "displayName": "Entydig dokumentidentifikation",
            "displayValue": "BS009247"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10135"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "06/11/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000332-04"
        },
        {
            "displayName": "Stikord",
            "displayValue": "N-8-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}