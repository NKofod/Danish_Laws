{
    "id": 109977,
    "title": "1989 BTL 202   BETÆNKNING OVER FORSLAG TIL LOV OM DE ERHVERVSGYMNASIALE UDDANNELSER TIL   HØJERE HANDELSEKSAMEN OG HØJERE TEKNISK EKSAMEN    NR L 202 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 202",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 202 </P>  \r\n\r\n<P></P>  \r\n\r\n<P>Betænkning over Forslag til lov om de erhvervsgymnasiale uddannelser til  \r\n\r\n højere handelseksamen og højere teknisk eksamen <BR>  \r\n\r\n Nr L 202 1989-90, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19900509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Akademisk Centralorganisation, </P>  \r\n\r\n<P>De Samvirkende Invalideorganisationer, </P>  \r\n\r\n<P>Landssammenslutningen af Handelsskoleelever, </P>  \r\n\r\n<P>Lærergruppe ved HTX Aarhus Tekniske Skole og </P>  \r\n\r\n<P>Odense Tekniske Skole. </P>  \r\n\r\n<P>Der er af nogle mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres og Kristelig Folkepartis medlemmer af  \r\n\r\n udvalget) lovforslaget til <I>vedtagelse uændret. </I></P>  \r\n\r\n<P> Et <I>andet mindretal</I> (Socialdemokratiets og Centrum-Demokraternes  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n under nr. 4 og 5 stillede ændringsforslag. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) ønsker erhvervsuddannelserne styrket og finder det væsentligt, at  \r\n\r\n revisionen af de grundlæggende erhvervsuddannelser fra marts 1989 følges op  \r\n\r\n af en revision af de erhvervsgymnasiale uddannelser. Disse uddannelser bør  \r\n\r\n for de unge være lige så attraktive uddannelsestilbud som de øvrige  \r\n\r\n gymnasiale ungdomsuddannelser og bør for erhvervslivet være grundlaget for  \r\n\r\n tilgang af en kvalificeret arbejdskraft med en både teoretisk og praktisk  \r\n\r\n baggrund på højt niveau. </P>  \r\n\r\n<P>En bevidst og målrettet styrkelse af erhvervsuddannelserne er en  \r\n\r\n forudsætning for, at dansk erhvervsliv kan klare sig i den skærpede  \r\n\r\n internationale konkurrence, der bl.a. følger af EF's indre marked og  \r\n\r\n opbruddet i Østeuropa. </P>  \r\n\r\n<P>Desværre har regeringen valgt i særlig grad at lade sin nedskæringspolitik  \r\n\r\n ramme erhvervsuddannelserne. Såfremt 1989-bevillingerne til handelsskoler og  \r\n\r\n tekniske skoler var blevet fremført til 1990, reguleret med finanslovens  \r\n\r\n almindelige løn- og prisudvikling, ville den samlede finanslovsbevilling have  \r\n\r\n været på 4.334 mio. kr. i 1990. Imidlertid gennemførte regeringen en række  \r\n\r\n nedskæringer i bevillingerne, nemlig: </P>  \r\n\r\n<pre><font color=gray> \r\n\r\n                                                           mio. kr.  \r\n\r\n Lønsumsbesparelse                                         103,8  \r\n\r\n Manglende fuld kompensation  \r\n\r\n for arbejdstidsnedsættelsen                                25,0  \r\n\r\n Generel årlig reduktion af  \r\n\r\n bevillingsrammerne (2,2 pct.)                              90,5  \r\n\r\n Ikke nærmere specificerede besparelser                     26,7  \r\n\r\n Overførsel til åbne uddannelser                           141,3  \r\n\r\n                                                           -----  \r\n\r\n Total                                                     387,3  \r\n\r\n                                                           -----  \r\n\r\n</font></pre>\r\n\r\n<P>eller en reduktion fra 1989 til 1990 på 8,9 pct. Hertil kommer, at  \r\n\r\n regeringen valgte først at meddele skolerne denne reduktion den 22. december  \r\n\r\n 1989 med besked om, at den skulle have virkning fra den 1. januar 1990. Denne  \r\n\r\n betydelige reduktion af bevillingerne og det uanstændigt korte varsel,  \r\n\r\n hvormed den blev meddelt, undergraver i betydeligt omfang mulighederne for at  \r\n\r\n sikre det danske samfund de fordele, der ellers er tilsigtet med reformen af  \r\n\r\n erhvervsuddannelserne. </P>  \r\n\r\n<P>Lovforslaget åbner mulighed for, at der i et vist omfang kan indføres  \r\n\r\n brugerbetaling for eleverne for så vidt angår undervisningsmidler og  \r\n\r\n fotokopier til undervisningsbrug. Socialdemokratiet har i forbindelse med det  \r\n\r\n generelle lovforslag herom (L 141) taget stærkt afstand fra denne  \r\n\r\n bestemmelse. Argumentationen skal derfor ikke gentages her, men partiets  \r\n\r\n afstandtagen fra bestemmelsen er uændret. </P>  \r\n\r\n<P>Med lovforslaget understreges, at de erhvervsgymnasiale uddannelser er  \r\n\r\n rene skoleuddannelser og den tidligere erhvervskompetence, der oparbejdes  \r\n\r\n gennem HHX (og som gav arbejdsløse HHX'ere adgang til dagpenge på  \r\n\r\n dimittendsats) er fjernet. Den årlige besparelse herved anslås af  \r\n\r\n Undervisnings- og Forskningsministeriet til 90 mio. kr. Socialdemokratiet er  \r\n\r\n modstander af denne ændring og mener, at erhvervskompetencen i stedet bør  \r\n\r\n udvides til også at omfatte HTX. Inden for en overskuelig årrække vil der  \r\n\r\n opstå mangel på unge uddannelsessøgende. Derfor vil der være behov for, at  \r\n\r\n HTX'ere og HHX'ere har en formel erhvervskompetence, der giver dem mulighed  \r\n\r\n for at komme ud på arbejdsmarkedet så hurtigt som muligt. </P>  \r\n\r\n<P>Med erhvervsuddannelsesloven tilstræbtes en reel ligestilling mellem de to  \r\n\r\n adgangsveje (skoleadgangsvejen og praktikadgangsvejen). Socialdemokratiet  \r\n\r\n tillægger det afgørende betydning, at denne ligestilling også sikres i den  \r\n\r\n daglige administration, og at sammenhængen med erhvervsuddannelserne  \r\n\r\n fastholdes ved, at adgangsvejene til en erhvervsgymnasial uddannelse er  \r\n\r\n gennem 2. og eventuelt tillige 1. skoleperiode i erhvervsuddannelserne, som  \r\n\r\n det f.eks. gælder inden for handels- og kontorområdet. </P>  \r\n\r\n<P>Socialdemokratiet tillægger det endvidere afgørende betydning, at der med  \r\n\r\n de erhvervsgymnasiale uddannelser sikres såvel adgang til videregående  \r\n\r\n uddannelse som indsigt i en række almene fag, herunder samfundsmæssige  \r\n\r\n forhold. Man har noteret sig ministerens tilsagn om, at  \r\n\r\n uddannelsesbekendtgørelserne (indeholdende bl.a. uddannelsernes fagrække og  \r\n\r\n timetal) for de to nye gymnasiale uddannelser, HTX og HHX, vil blive tilsendt  \r\n\r\n Folketingets Uddannelsesudvalg, når de nødvendige procedurer med indhentning  \r\n\r\n af indstillinger er gennemført, og inden bekendtgørelserne udsendes. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Mindretallet er af den opfattelse, at de gymnasiale ungdomsuddannelser,  \r\n\r\n der indeholder 2 såkaldte højniveaufag, skal være 3-årige. Gymnasiet er  \r\n\r\n 3-årigt. HHX er 3-årig. HTX er derimod ifølge lovforslaget kun 21/2-årig. Det  \r\n\r\n betyder, at HTX-uddannelsen vil få mere end svært ved at leve op til  \r\n\r\n formålsbestemmelsen i § 1, stk. 2, hvori det hedder: &#187;Uddannelserne  \r\n\r\n tilrettelægges således, at de giver egnede unge en erhvervsgymnasial  \r\n\r\n uddannelse, der giver grundlag for videregående uddannelse, og som bidrager  \r\n\r\n til de unges personlige udvikling og til deres forståelse af samfundet og  \r\n\r\n dets udvikling med særlig vægt på erhvervslivets forhold.&#171; Risikoen ved  \r\n\r\n en 21/2-årig HTX-uddannelse er, at den bliver meget &#187;teknisk&#171;  \r\n\r\n orienteret og i for ringe omfang kommer til at bidrage til de unges  \r\n\r\n &#187;forståelse af samfundet&#171;. Dette er baggrunden for, at SF har  \r\n\r\n stillet ændringsforslag nr. 1-3, hvorefter HTX-uddannelsen i lighed med HHX  \r\n\r\n og gymnasiet bliver 3-årigt. </P>  \r\n\r\n<P>Mindretallet vil samtidig understrege vigtigheden af, at  \r\n\r\n erhvervsuddannelsesområdet får tilført tilstrækkelig med økonomiske  \r\n\r\n ressourcer. Erhvervsuddannelsesområdet har de senere år oplevet betydelige  \r\n\r\n nedskæringer, hvilket gør det næsten umuligt at gennemføre en forsvarlig  \r\n\r\n undervisning. Det gør i denne forbindelse kun ondt værre, at disse  \r\n\r\n nedskæringer ofte sker med meget kort varsel, hvilket gør planlægning meget  \r\n\r\n vanskelig. Ikke mindst i en situation, hvor reformer skal realiseres, er det  \r\n\r\n vigtigt, at der er tilstrækkelig med ressourcer, og at der er mulighed for at  \r\n\r\n planlægge. Det gælder både for den almindelige erhvervsuddannelsesreform og  \r\n\r\n dette lovforslag. </P>  \r\n\r\n<P>Mindretallet vender sig også imod forslaget om, at undervisningen ikke  \r\n\r\n under alle omstændigheder er vederlagsfri. Derfor har SF stillet  \r\n\r\n ændringsforslag nr. 4. </P>  \r\n\r\n<P>Mindretallet er endelig af den opfattelse, at det 1-årige kursus til  \r\n\r\n højere handelseksamen skal bevares uændret. Det er naturligvis ikke det mest  \r\n\r\n hensigtsmæssige, at unge, der ønsker en HHX-eksamen, først tager  \r\n\r\n studentereksamen. Men når unge med studentereksamen efterfølgende ønsker en  \r\n\r\n HHX-eksamen, er det hensigtsmæssigt, at det kan ske på 1 år. Derfor er SF  \r\n\r\n medforslagsstiller til ændringsforslag nr. 5. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse.</I> Mindretallet kan ikke tiltræde  \r\n\r\n de under nr. 1-4 stillede ændringsforslag og vil redegøre for sin stilling  \r\n\r\n til det under nr. 5 stillede ændringsforslag ved 2. behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 4 </P>  \r\n\r\n<P> <B>1)</B> Paragraffen affattes således: </P>  \r\n\r\n<P> <B>&#187;§ 4.</B> Uddannelserne tilrettelægges som skoleundervisning  \r\n\r\n opdelt i 2 dele. </P>  \r\n\r\n<P> <I>Stk. 2.</I> 1. del kan efter regler fastsat af undervisnings- og  \r\n\r\n forskningsministeren erstattes af den indledende del af en  \r\n\r\n erhvervsuddannelse.&#171; </P>  \r\n\r\n<P>Til § 5 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 5.</B> Adgang til uddannelsernes 1. del har elever, der har  \r\n\r\n afsluttet 9. klassetrin i grundskolen, og som efter den hidtidige skoles  \r\n\r\n opfattelse forventes at kunne følge undervisningen i en gymnasial uddannelse  \r\n\r\n på tilfredsstillende måde og fuldføre undervisningen på normal tid. </P>  \r\n\r\n<P> <I>Stk. 2.</I> Undervisnings- og forskningsministeren fastsætter regler  \r\n\r\n om optagelse af elever i 1. del, herunder om krav til forudgående  \r\n\r\n undervisning og prøver samt om, i hvilke tilfælde en elev, der ikke opfylder  \r\n\r\n betingelserne i stk. 1, skal kunne optages i 1. del. </P>  \r\n\r\n<P>Til § 6 </P>  \r\n\r\n<P> <B>3)</B> I <I>stk. 1</I> udgår &#187;2. skoleperiode&#171;, og i stedet  \r\n\r\n indsættes: &#187;1. del&#171;. </P>  \r\n\r\n<P>Til § 15 </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S og CD):  \r\n\r\n</P>  \r\n\r\n<P> <B>4)</B> Paragraffen affattes således: </P>  \r\n\r\n<P> <B>&#187;§ 15.</B> Undervisningen er vederlagsfri. </P>  \r\n\r\n<P> <I>Stk. 2.</I> De undervisningsmidler, der er nødvendige for  \r\n\r\n undervisningen, skal af skolen stilles til rådighed for eleverne uden  \r\n\r\n betaling.&#171; </P>  \r\n\r\n<P>Af et <I>mindretal</I> (CD og SF), tiltrådt af et <I>mindretal</I> (S):  \r\n\r\n</P>  \r\n\r\n<P>Til § 25 </P>  \r\n\r\n<P> <B>5)</B>  <I>Stk. 5</I> affattes således: </P>  \r\n\r\n<P> <I>&#187;Stk. 5.</I> Det 1-årige kursus til højere handelseksamen  \r\n\r\n gennemføres efter de hidtil gældende regler.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 </P>  \r\n\r\n<P>Uddannelsernes hovedstruktur er en opdeling i 2 dele, der muliggør skift  \r\n\r\n til og fra en erhvervsuddannelse. Ved skift til en erhvervsgymnasial  \r\n\r\n uddannelse skal hidtidige forløb godkendes, jf. § 4, stk. 2, fordi optagelsen  \r\n\r\n i 2. del ud over egnetheden forudsætter en konkret viden i almene fag. Eleven  \r\n\r\n kan i et vist omfang supplere sig på dette område ved valgfagene i 2. del.  \r\n\r\n</P>  \r\n\r\n<P>Ændringsforslagene indebærer, at HTX på linie med HHX og gymnasiet bliver  \r\n\r\n 3-årig. </P>  \r\n\r\n<P>Til nr. 4 </P>  \r\n\r\n<P>Ændringsforslaget indebærer, at brugerbetaling bortfalder. </P>  \r\n\r\n<P>Til nr. 5 </P>  \r\n\r\n<P>Studenter bør fortsat have mulighed for at få dispensation fra det 2-årige  \r\n\r\n forløb, således at de ikke uddannelsesmæssigt stilles ringere, end deres  \r\n\r\n eksamen berettiger dem til. </P>  \r\n\r\n<P> <I>Eva Møller (KF)</I> fmd. <I>Annelise Gotfredsen (KF) Merete Aarup (KF)  \r\n\r\n Else Winther Andersen (V) Inge Dahl Sørensen (V) Pia Dahl (FP) Marianne  \r\n\r\n Jelved (RV) Jette Pors (CD)</I> nfmd. <I>Lysholm Christensen (KRF) Jytte  \r\n\r\n Andersen (S) Helle Degn (S) Pernille Forchhammer (S) Anna-Marie Hansen (S)  \r\n\r\n Frank Jensen (S) Lone Møller (S) Aage Frandsen (SF) Hanne Thanning Jacobsen  \r\n\r\n (SF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1990"
        },
        {
            "displayName": "Accession",
            "displayValue": "198914K00202"
        },
        {
            "displayName": "Entydig dokumentidentifikation",
            "displayValue": "CL003535"
        },
        {
            "displayName": "Dato for førstegangsindlæggelse",
            "displayValue": "06/06/1990"
        },
        {
            "displayName": "Dato for indlæggelse",
            "displayValue": "06/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "202"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}