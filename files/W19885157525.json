{
    "id": 37023,
    "title": "Vurdering fast ejendom - formalitet - klageberettiget - andelsboligforening (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51575 af 17/06/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En af et skyldråd foretagen ansættelse af ejendomsværdien ved 18. </I>  \r\n\r\n</P>  \r\n\r\n<P> <I>almindelige vurdering for en ejendom, tilhørende en  \r\n\r\n andelsboligforening, blev anset for ugyldig. Klagen var indgivet af formanden  \r\n\r\n for andelsboligforeningen, og ifølge dennes vedtægter kunne formanden kun  \r\n\r\n tegne foreningen sammen med et bestyrelsesmedlem. Han kunne endvidere ikke i  \r\n\r\n sin egenskab af andelshaver tillægges selvstændig klageadgang. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurdering fast ejendom - formalitet -  \r\n\r\n klageberettiget - andelsboligforening (* 1) </H1>  \r\n\r\n<P></P>  \r\n\r\n<P>Andelsboligforeningen A ved dennes advokat klagede over den af skyldrådet  \r\n\r\n ved 18. almindelige vurdering pr. 1. januar 1986 foretagne ansættelse af  \r\n\r\n ejendomsværdien for foreningens ejendom med påstand om, at ansættelsen var  \r\n\r\n ugyldig. Til støtte for påstanden anførte klager, at skyldrådet havde været  \r\n\r\n uberettiget til at ændre vurderingsrådets afgørelse, da denne var påklaget af  \r\n\r\n formanden for foreningen uden forudgående drøftelse med bestyrelsen, og han  \r\n\r\n ifølge vedtægterne ikke alene kunne tegne denne. </P>  \r\n\r\n<P>Det hed i foreningens vedtægter: </P>  \r\n\r\n<P>Foreningen tegnes af formanden og et bestyrelsesmedlem og i tilfælde af  \r\n\r\n formandens forfald af næstformanden og et bestyrelsesmedlem'. </P>  \r\n\r\n<P>Landsskatteretten bemærkede, at klagen til skyldrådet ikke ifølge  \r\n\r\n foreningens vedtægter havde kunnet indgives af formanden alene på foreningens  \r\n\r\n vegne. </P>  \r\n\r\n<P>Landsskatteretten bemærkede endvidere, at en ejer, udover at påklage  \r\n\r\n ansættelsen af sin egen ejendom, også kan påklage ansættelsen af andres  \r\n\r\n ejendom, når ejeren har en retlig og økonomisk interesse heri. </P>  \r\n\r\n<P>Ligeledes kan ansættelsen påklages af den bruger, der ifølge lov eller  \r\n\r\n kontrakt er forpligtet til at udrede skatterne af ejendommen. </P>  \r\n\r\n<P>Efter de i henhold til lov nr. 239 af 8. juni 1979, jfr. lovbekendtgørelse  \r\n\r\n nr. 515 af 28. november 1980 samt cirkulære nr. 12 af 21. januar 1981 om  \r\n\r\n andelsboligforeninger og andre boligfællesskaber gældende regler, bl.a. om  \r\n\r\n forholdet mellem andelsboligforeningen og dens medlemmer - herunder den  \r\n\r\n enkelte andelshavers dispositionsret og foreningens ledelse - fandt  \r\n\r\n Landsskatteretten, at den af skyldrådet afsagte kendelse var ugyldig, idet  \r\n\r\n klagen til dette ifølge andelsboligforeningens vedtægter ikke kunne indgives  \r\n\r\n af formanden alene, og idet den pågældende ikke i sin egenskab af andelshaver  \r\n\r\n havde en selvstændig klageadgang. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat, 1988, nr. 9, side 554"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19885157525"
        },
        {
            "displayName": "Entydig dokumentidentifikation",
            "displayValue": "CA004958"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51575"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "17/06/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8405-523"
        },
        {
            "displayName": "Stikord",
            "displayValue": "ANDELSBOLIGFORENING, FORMALITET, KLAGEBERETTIGET"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}