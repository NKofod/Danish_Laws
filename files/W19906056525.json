{
    "id": 39445,
    "title": "Tilskud til statsgaranterede studielån. Mangler speciale ",
    "documentTypeId": "240",
    "isSagsforlobPeriodValid": false,
    "shortName": "KEN nr 60565 af 13/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klager havde den 5. januar ikke fået den sidste karakter i den  \r\n\r\n afsluttende hovedfagseksamen og må derfor pr. denne dato betragtes som  \r\n\r\n værende under uddannelse. Da tilbagebetalingspligten over for statskassen  \r\n\r\n ikke var indtrådt, opfylder klager ikke betingelserne for at få tilskud </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilskud til statsgaranterede studielån. Mangler  \r\n\r\n speciale </H1>  \r\n\r\n<P></P>  \r\n\r\n<BR>  \r\n\r\n<P>Ankenævnets brev af 13. juni 1990: </P>  \r\n\r\n<P>I brev af 2. april 1990 har De klaget over, at Styrelsen for Statens  \r\n\r\n Uddannelsesstøtte har givet Dem afslag på Deres ansøgning om tilskud for  \r\n\r\n tilskudsåret 1990/91. </P>  \r\n\r\n<P>Styrelsen for Statens Uddannelsesstøtte har i brev af 22. maj 1990 i  \r\n\r\n anledning af Deres klage afgivet en udtalelse, som De har fået kopi af.  \r\n\r\n Styrelsen fastholder sin afgørelse. </P>  \r\n\r\n<P>Foranlediget af styrelsens udtalelse er De med brev af 1. juni 1990 kommet  \r\n\r\n med yderligere bemærkninger i sagen. </P>  \r\n\r\n<P>Ankenævnet skal udtale: </P>  \r\n\r\n<P>Det fremgår af § 5 i lov om tilskud til afvikling af studiegæld og om  \r\n\r\n eftergivelse af studiegæld, jf. lovbekendtgørelse nr. 542 af 13. september  \r\n\r\n 1988, at det er en betingelse for at få tilskud, at ansøger ved  \r\n\r\n ansøgningsfristens udløb har afsluttet eller afbrudt sin senest påbegyndte  \r\n\r\n uddannelse, eller tilbagebetalingspligten er indtrådt efter reglerne i lov om  \r\n\r\n statens uddannelsesstøtte. § 1, stk. 2, 1. pkt., i bekendtgørelse nr. 676 af  \r\n\r\n 4. november 1988 om tilskud til afvikling af statsgaranterede studielån  \r\n\r\n indeholder en bestemmelse med et indhold svarende til lovens § 5.  \r\n\r\n Bekendtgørelsens § 1, stk. 2, 2. og 3. pkt., handler om, hvornår  \r\n\r\n tilbagebetalingspligten efter lov om tilskud til afvikling af studiegæld og  \r\n\r\n om eftergivelse af studiegæld er indtrådt. </P>  \r\n\r\n<P>Af vejledning til ansøgningsskemaet fremgår det, at uddannelsen betragtes  \r\n\r\n som afsluttet, hvis man senest den 5. januar 1990 har fået den sidste  \r\n\r\n karakter i den afsluttende eksamen. Det fremgår endvidere, at uddannelsen kan  \r\n\r\n betragtes som afsluttet, hvis der kun mangler den endelige bedømmelse af et  \r\n\r\n afsluttende speciale eller lignende, forudsat at der sammen med ansøgningen  \r\n\r\n sendes en forhåndsgodkendelse af specialet fra vejleder (eksaminator) og  \r\n\r\n censor. </P>  \r\n\r\n<P>Alene af den grund, at De ikke den 5. januar 1990 havde fået den sidste  \r\n\r\n karakter i den afsluttende hovedfagseksamen, må De den 5. januar 1990  \r\n\r\n betragtes som værende under uddannelse, og da Deres tilbagebetalingspligt  \r\n\r\n over for statskassen ikke var indtrådt, opfylder De ikke betingelserne for at  \r\n\r\n få tilskud. </P>  \r\n\r\n<P>I anledning af Deres klage af 1. juni 1990 skal Ankenævnet bemærke, at  \r\n\r\n hverken lov om tilskud til afvikling af studiegæld og om eftergivelse af  \r\n\r\n studiegæld eller bekendtgørelse om tilskud til afvikling af statsgaranterede  \r\n\r\n studielån indeholder hjemmel til at dispensere fra kravet om, at ansøgeren  \r\n\r\n ved ansøgningsfristens udløb har afsluttet eller afbrudt sin senest  \r\n\r\n påbegyndte uddannelse, før tilsagn om tilskud kan gives. </P>  \r\n\r\n<P>I øvrigt kan der næppe gives noget entydigt svar på, om den, som er  \r\n\r\n nødsaget til at vente 1 år med at afvikle sit studielån med tilskud, vil få  \r\n\r\n et mindre samlet tilskud end den, som kan begynde tilbagebetalingen med  \r\n\r\n tilskud straks. Dog er det naturligvis således, at den låntager, som  \r\n\r\n afslutter sin uddannelse efter f.eks. den 5. januar 1990 og derfor først kan  \r\n\r\n få tilskud i tilskudsåret 1. april 1991 - 31. marts 1992, vil få et mindre  \r\n\r\n samlet tilskud, hvis vedkommende begynder tilbagebetalingen straks i stedet  \r\n\r\n for at vente, til det afviklingsfri år er gået. Ankenævnet vedlægger til  \r\n\r\n Deres orientering sin beretning for tiden 1. oktober 1985 til 31. december  \r\n\r\n 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19906056525"
        },
        {
            "displayName": "Entydig dokumentidentifikation",
            "displayValue": "CA007380"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60565"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "13/06/1990"
        },
        {
            "displayName": "Administrerende myndighed",
            "displayValue": "Ankenævnet for Tilskud til Statsgaranterede Studielån"
        },
        {
            "displayName": "Ressortministeriets journalnummer",
            "displayValue": "57/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}