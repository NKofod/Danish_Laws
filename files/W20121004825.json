{
    "id": 153680,
    "title": "Ankestyrelsens principafgørelse 107-12 om kontanthjælp - indtægter - sygedagpenge - beregning - udmåling",
    "documentTypeId": "240",
    "isSagsforlobPeriodValid": true,
    "shortName": "KEN nr 10048 af 02/07/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 107-12 om kontanthjælp - indtægter - sygedagpenge - beregning - udmåling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Indtægter skal trækkes fra i kontanthjælp</span>\r\n   </p>\r\n   <p class=\"TekstGenerel\">Efter aktivlovens § 30 fratrækkes indtægter som hovedregel i kontanthjælpen. Udbetaling af for eksempel sygedagpenge er ikke omfattet af undtagelsesbestemmelserne hertil. Efterbetalte sygedagpenge, som udbetales samtidig med kontanthjælp, skal derfor fratrækkes i kontanthjælpen.</p>\r\n   <p class=\"TekstGenerel\">Det samme gælder for udbetalt lønefterregulering og feriepenge, som skal betragtes som lønandele.</p>\r\n   <p class=\"TekstGenerel\">\r\n      <span class=\"Bold\">Hvilken måned skal indtægter trækkes fra?</span>\r\n   </p>\r\n   <p class=\"TekstGenerel\">Kontanthjælp er bagudbetalt, således at kontanthjælp for oktober måned udbetales med udgangen af oktober til forsørgelse i november måned.</p>\r\n   <p class=\"TekstGenerel\">Når indtægter (for eksempelvis sygedagpenge) skal trækkes fra i kontanthjælpen, skal de trækkes fra i kontanthjælpen for den måned, hvori indtægten udbetales. Det betyder, at indtægt, der udbetales eksempelvist den 27. oktober, fratrækkes i kontanthjælpen for oktober måned, som udbetales med udgangen af oktober måned.</p>\r\n   <p class=\"TekstGenerel\">\r\n      <span class=\"Bold\">Kun indtægter, der udbetales efter bevillingen af kontanthjælp</span>\r\n   </p>\r\n   <p class=\"TekstGenerel\">Hvis kontanthjælpen er bevilget fra den 19. oktober, er det kun indtægter, der er udbetalt efter denne dato, der trækkes fra. Dvs. at en indtægt, f.eks. sygedagpenge, der er udbetalt den 6. oktober, ikke skal fratrækkes.</p>\r\n   <p class=\"TekstGenerel\">Dette princip gælder ikke, hvis der er tale om et større beløb. I så fald kan der være tale om, at retten til kontanthjælp først indtræder, når beløbet er levet op. Dette skyldes reglen i § 11 om, at det er en betingelse for at få hjælp, at de ændringer, personen skal have været ude for, bevirker, at ansøgeren ikke har mulighed for at skaffe det nødvendige til sin egen eller familiens forsørgelse.</p>\r\n   <p class=\"TekstGenerel\">Hvor stort beløbet skal være afhænger af en konkret vurdering. Ankestyrelsen har praksis for, at retten til kontanthjælp først indtræder på det tidspunkt, hvor en resterende løn og feriepenge er levet op. Der var i et konkret tilfælde tale om løn for 14 dage, feriepenge for 5 uger og efterbetaling af løn med et beløb svarende til kontanthjælpsniveauet for en forsørger i 37 dage.</p>\r\n   <p class=\"TekstGenerel\">\r\n      <span class=\"Bold\">Afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">1.</span> <span class=\"Bold\">Baggrund for at behandle sagen</span></p>\r\n   <p class=\"TekstGenerel\">Antaget for at afklare, om der skal ske fradrag i kontanthjælpen for en indtægt, der udbetales inden, men i samme måned, som borgeren modtager kontanthjælp første gang.</p>\r\n   <p class=\"TekstGenerel\">\r\n      <span class=\"Bold\">2.</span> <span class=\"Bold\">Reglerne</span></p>\r\n   <p class=\"TekstGenerel\">§ 30 fastslår, at indtægter fratrækkes i kontanthjælpen med de undtagelser, der er nævnt i §§ 31-33 (udtømmende).</p>\r\n   <p class=\"TekstGenerel\">\r\n      <span class=\"Bold\">3.</span> <span class=\"Bold\">Andre Principafgørelser</span></p>\r\n   <p class=\"TekstGenerel\">\r\n      <span class=\"Bold\">Gældende</span>\r\n   </p>\r\n   <p class=\"TekstGenerel\">Følgende Principafgørelser er brugt ved afgørelsen og gælder stadig:</p>\r\n   <p class=\"TekstGenerel\">\r\n      <span class=\"Bold\">58-11: Efterbetaling af sygedagpenge skal anses for indtægt på det tidspunkt, hvor den kommer til udbetaling, og ikke for formue ved udmålingen af kontanthjælp.</span> <span class=\"Bold\">Det betyder, at efterbetalingen af sygedagpenge skal fradrages i kontanthjælpen som indtægt og ikke som formue.</span></p>\r\n   <p class=\"TekstGenerel\">\r\n      <span class=\"Bold\">Kasserede</span>\r\n   </p>\r\n   <p class=\"TekstGenerel\">Følgende Principafgørelser er kasserede og gælder ikke længere:</p>\r\n   <p class=\"TekstGenerel\">\r\n      <span class=\"Bold\">A-34-01: historisk, gælder ikke længere.</span> <span class=\"Bold\">Praksis er indarbejdet i denne Principafgørelse.</span></p>\r\n   <p class=\"TekstGenerel\">Retten til kontanthjælp indtrådte først på det tidspunkt, hvor løn, lønefterregulering og udbetalte feriepenge var levet op. Ankestyrelsen lagde vægt på, at lønefterregulering og feriepenge måtte betragtes som lønandele.</p>\r\n   <p class=\"TekstGenerel\">\r\n      <span class=\"Bold\">A-35-01: historisk, gælder ikke længere.</span> <span class=\"Bold\">Praksis er indarbejdet i denne Principafgørelse.</span></p>\r\n   <p class=\"TekstGenerel\">Ansøgningstidspunktet og de indtægter, som ansøgeren har fået udbetalt for en måned, var afgørende for, hvornår hans ret til kontanthjælp indtrådte.</p>\r\n   <p class=\"TekstGenerel\">Den lønindtægt, som ægtefællen fik udbetalt ved udgangen af en måned, skulle anvendes til at leve for i måneden efter. Der skulle derfor fratrækkes en forholdsmæssig andel af lønnen i den kontanthjælp, som ansøgeren havde ret til for en del af denne måned.</p>\r\n   <p class=\"TekstGenerel\">Den lønefterbetaling, som ægtefællen fik udbetalt ved udgangen af en måned for en tidligere periode, skulle ligeledes fratrækkes ved beregningen af ansøgers kontanthjælp for måneden efter.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 190 af 24. februar 2012 - § 30</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Afgørelse i NN sag om fradrag for sygedagpenge i kontanthjælp</p>\r\n<p>Ankestyrelsens Beskæftigelsesudvalg har i møde truffet afgørelse i NN sag om, hvorvidt der skal ske fradrag i kontanthjælpen for en indtægt, der udbetales inden, men i samme måned, som NN får udbetalt kontanthjælp første gang.</p>\r\n<p>Resultatet er</p>\r\n<p>• Der skal ske fradrag i NN kontanthjælp for sygedagpenge, der udbetales inden, men i samme måned, som NN får udbetalt kontanthjælp første gang.</p>\r\n<p>Det betyder, at A Kommune var berettiget til at foretage fradrag i NN kontanthjælp for oktober måned 2011, for sygedagpenge udbetalt den 27. oktober 2011.</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>Vores afgørelse medfører ikke, at NN skal tilbagebetale eventuelt udbetalt kontanthjælp, som er udbetalt som følge af afgørelsen fra Beskæftigelsesankenævnet.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at der skal ske fradrag i NN kontanthjælp for oktober 2011 for sygedagpenge, som er udbetalt den 27. oktober 2011.</p>\r\n<p>Vi har i Principafgørelse 58-11 fastslået, at efterbetalte sygedagpenge skal anses som indtægt og ikke som formue ved udmålingen af kontanthjælp.</p>\r\n<p>Vi har endvidere fastslået, at efterbetaling af sygedagpenge skal anses for at være en indtægt på det tidspunkt, hvor den kommer til udbetaling.</p>\r\n<p>Udbetalingen af sygedagpenge den 27. oktober 2011 skal derfor anses som en indtægt ved udmålingen af kontanthjælp for oktober måned, uanset at udbetalingen dækker perioden op til bevillingen af kontanthjælp.</p>\r\n<p>Indtægter skal som hovedregel fratrækkes kontanthjælpen. Sygedagpenge er ikke omfattet af undtagelsesbestemmelserne hertil.</p>\r\n<p>Vi har lagt vægt på, at NN har haft en indtægt i form af sygedagpenge den 27. oktober 2011.</p>\r\n<p>Vi har endvidere lagt vægt på, at kontanthjælpen, som udbetales med udgangen af oktober måned, er kontanthjælp for perioden fra den 19. oktober 2011 til den 31. oktober 2011.</p>\r\n<p>NN har således haft en indtægt i form af sygedagpenge samtidig med, at han har modtaget kontanthjælp. At kontanthjælpen er bestemt til forsørgelse i november måned, kan ikke ændre herved.</p>\r\n<p>Der skal ikke ske fradrag i kontanthjælpen for sygedagpenge, som er udbetalt den 6. oktober 2011.</p>\r\n<p>Vi har lagt vægt på, at NN først er bevilget kontanthjælp den 19. oktober 2011.</p>\r\n<p>Bemærkninger til klagen</p>\r\n<p>A Kommune har i klagen blandt andet anført, at aktivloven er subsidiær i forhold til andre forsørgelsesmuligheder.</p>\r\n<p>A Kommune har endvidere anført, at NN har fået udbetaling af sygedagpenge den 6. oktober 2011 på brutto 3.830 kr. og 27. oktober på 9.100 kr., i alt 12.930 kr. brutto. A Kommune vurderer derfor, at forsørgelsen er dækket, da indtægterne i oktober 2011 skal bruges til forsørgelse i november 2011.</p>\r\n<p>Vi bemærker, at det anførte er indgået ved sagens behandling. Vi henviser til ovenstående begrundelse for afgørelsen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 2. februar 2012</p>\r\n<p>• Klagen til Ankestyrelsens Beskæftigelsesudvalg af 6. februar 2012</p>\r\n<p>• Beskæftigelsesankenævnets genvurdering</p>\r\n<p>A Kommune traf den 31. oktober 2011 afgørelse om, at NN ikke var berettiget til kontanthjælp for oktober måned 2011, idet han fik udbetalt sygedagpenge.</p>\r\n<p>Beskæftigelsesankenævnet traf den 2. februar 2012 afgørelse om, at NN havde ret til udbetaling af kontanthjælp for 14 dage ved udgangen af oktober 2011.</p>\r\n<p>Beskæftigelsesankenævnet har begrundet afgørelsen med, at NN den 27. oktober fik udbetalt sygedagpenge for 16 dage, som skal dække NN forsørgelse de kommende 16 dage. Ved udgangen af oktober måned, er NN fremtidige forsørgelse således kun dækket de første 11 dage i november måned. NN er derfor berettiget til at få udbetalt kontanthjælp for perioden fra den 18. til den 31. oktober 2011 til dækning af forsørgelse i de efterfølgende 14 dage i november måned.</p>\r\n<p>A Kommune har klaget over Beskæftigelsesankenævnets afgørelse.</p>\r\n<p>I klagen til Ankestyrelsen er det anført, at aktivloven er subsidiær i forhold til andre forsørgelsesmuligheder. NN har fået udbetaling af sygedagpenge den 6. oktober 2011 på brutto 3.830 kr. og den 27. oktober på brutto 9.100 kr., i alt 12.930 kr. brutto. Det vurderes derfor, at forsørgelsen er dækket, da indtægterne i oktober 2011 skal bruges til forsørgelse i november 2011.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 14. november 2017, idet den er erstattet af principafgørelse 82-17."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121004825"
        },
        {
            "displayName": "Entydig dokumentidentifikation",
            "displayValue": "BS006482"
        },
        {
            "displayName": "Dato for indlæggelse",
            "displayValue": "14/11/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10048"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "02/07/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000134-12"
        },
        {
            "displayName": "Stikord",
            "displayValue": "107-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}