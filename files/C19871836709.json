{
    "id": 62607,
    "title": "Cirkulære om sømandsskatteloven OBS: Skattedepartementet har ikke læst korrektur på retsforskriften endnu. ",
    "documentTypeId": "140",
    "isSagsforlobPeriodValid": false,
    "shortName": "CIR nr 18367 af 03/04/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om sømandsskatteloven OBS:  \r\n\r\n Skattedepartementet har ikke læst korrektur på retsforskriften endnu. </H1>  \r\n\r\n<P></P>  \r\n\r\n<BR>  \r\n\r\n<P>I. Indledende bemærkninger </P>  \r\n\r\n<P CLASS=PUNKT> <B>1.</B> Sømandsskatteloven er ved lov nr. 258 af 22. maj  \r\n\r\n 1986 tilpasset de love, der er vedtaget som følge af skattereformaftalen af  \r\n\r\n 19. juni 1985. Samtidig er der gennemført ændrede regler om afdragsvis  \r\n\r\n betaling af for lidt betalt sømandsskat. </P>  \r\n\r\n<P>Sømandsskatteskalaen er endvidere ved lov nr. 787 af 26. november 1986  \r\n\r\n tilpasset stigningen i de kommunale udskrivningsprocenter i land fra 1986 til  \r\n\r\n 1987. Herudover er den kommunale andel af sømandsskatten ændret som følge af  \r\n\r\n stigningen i de kommunale udskrivningsprocenter. </P>  \r\n\r\n<P>Begge lovændringer har virkning fra og med lønningsåret 1987. </P>  \r\n\r\n<P>Sømandsskatteloven med de seneste ænringer er optrykt som  \r\n\r\n lovbekendtgørelse nr. 799 af 1. december 1986, jf. bilag 1. </P>  \r\n\r\n<P>Ved tilpasningen af sømandsskatteloven til skattereformen er  \r\n\r\n hovedprincipperne i loven opretholdt. Det medfører bl.a., at sømandsskatten i  \r\n\r\n princippet forbliver en definitiv månedlig kildeskat, og at det særlige  \r\n\r\n &#187;10 måneders system&#171; opretholdes for sømænds vedkommende. Efter  \r\n\r\n dette system baseres både sømandsskatteskalaen og fradrag på den  \r\n\r\n forudsætning, at sømænd gennemsnitlig kun har indtægt om bord i 10 af årets  \r\n\r\n måneder. Beregningen af skatten foretages af skibets fører efter særlige  \r\n\r\n sømandsskattetabeller på grundlag af sømandens skattekort. Tabellerne er  \r\n\r\n udfærdiget af sømandsskattekontoret. </P>  \r\n\r\n<P>Sømænd, der er fuldt skattepligtige i henhold til kildeskattelovens § 1  \r\n\r\n (danske sømænd) samt sømænd hjemmehørende på Færøerne, i Grønland eller i et  \r\n\r\n af de øvrige nordiske lande (nordiske sømænd), er som hidtil omfattet af  \r\n\r\n lovens kapitel II, medens andre sømænd (udenlandske sømænd) er omfattet af  \r\n\r\n lovens kapitel III. </P>  \r\n\r\n<P>Som led i tilpasningen til skattereformen er der først og fremmest sket  \r\n\r\n ændringer vedrørende sømandsskatteskalaen og personfradrag, ligesom der er  \r\n\r\n foretaget omlægning af en række fradrag, som hidtil har kunnet fradrages ved  \r\n\r\n opgørelsen af indtægten om bord. Fremover indrømmes fradragene således i den  \r\n\r\n beregnede sømandsskat med skatteværdien af fradragene ved anvendelse af  \r\n\r\n laveste beskatningsprocent i sømandsskatteskalaen. Fradragsomlægningen svarer  \r\n\r\n i princippet til, at en række fradrag i henhold til skattereformen alene kan  \r\n\r\n fradrages ved opgørelsen af den skattepligtige almindelige indkomst i land og  \r\n\r\n ikke ved opgørelsen af den personlige indkomst. Der er endvidere indført et  \r\n\r\n nyt fradrag, der beregnes med ovennævnte skatteværdi af et beløb svarende til  \r\n\r\n 3 pct. af den månedlige indtægt om bord dog højst 320 kr. om måneden. </P>  \r\n\r\n<P>Som nævnt er der medtaget nye regler om betaling af for lidt betalt  \r\n\r\n sømandsskat. Der er således ifølge loven åbnet mulighed for en afdragsvis  \r\n\r\n betaling af sømandsskatteefterkravet. Ændringen er en opfølgning i loven af  \r\n\r\n allerede gældende praksis og har ikke tilknytning til skattereformen. </P>  \r\n\r\n<P>Lovbekendtgørelse nr. 799 af 1. december 1986 med de nævnte ændringer af  \r\n\r\n sømandsskatteloven er omtalt i afsnit II. </P>  \r\n\r\n<P CLASS=PUNKT> <B>2.</B> I bekendtgørelse nr. 800 af 1. december 1986, som  \r\n\r\n erstatter bekendtgørelse nr. 603 af 19. december 1969 med senere ændring, er  \r\n\r\n der fastsat regler i henhold til bemyndigelsesbestemmelserne i  \r\n\r\n sømandsskattelovens § 7, stk. 7, § 11, stk. 2, § 15, stk. 2, og § 21 a, stk.  \r\n\r\n 3. </P>  \r\n\r\n<P>Det drejer sig om regler vedrørende overførsel af uudnyttede personfradrag  \r\n\r\n fra land, jf. lovens § 15, stk. 1, nr. 3, og regler vedrørende overførsel af  \r\n\r\n personfradrag fra ægtefællen til den sømandsbeskattede. Endvidere indeholder  \r\n\r\n bekendtgørelsen regler om foreløbig afregning af tilbageholdt sømandsskat og  \r\n\r\n om afdragsvis betaling af for lidt betalt sømandsskat. Reglerne på de nævnte  \r\n\r\n områder er i bekendtgørelsen tilpasset de skete ændringer i  \r\n\r\n sømandsskatteloven i forbindelse med skattereformen m.v. Bekendtgørelse nr.  \r\n\r\n 800 af 1. december 1986 trådte i kraft den 1. januar 1987, og der er  \r\n\r\n redegjort for bekendtgørelsens indhold i afsnit III. Bekendtgørelsen er  \r\n\r\n indsat som bilag 2. </P>  \r\n\r\n<P>II. Lovbekendtgørelse nr. 799 af 1. december 1986 </P>  \r\n\r\n<P>Opgørelse af indtægten om bord </P>  \r\n\r\n<P CLASS=PUNKT> <B>3.</B> Sømandsskat svares af indtægten om bord, der  \r\n\r\n opgøres måned for måned. Ved opgørelsen bortses fra den del af lønnen, som er  \r\n\r\n tilbageholdt af rederiet eller anden arbejdsgiver til dækning af sømandens  \r\n\r\n egen udgift til bidrag eller præmier til en pensionsordning m.v., der er  \r\n\r\n omfattet af afsnit I i lov om beskatningen af pensionsordninger m.v., samt  \r\n\r\n for tilbageholdte bidrag til arbejdsmarkedsuddannelsesfonden, jf.  \r\n\r\n sømandsskattelovens § 4. </P>  \r\n\r\n<P>Efter de hidtil gældende regler har den afgift, som påhviler sømanden  \r\n\r\n efter lov om velfærdsforanstaltninger for søfarende samt sømandsfradraget og  \r\n\r\n udenrigsfartfradraget kunnet fradrages ved opgørelsen af indtægten om bord.  \r\n\r\n Endvidere har sømænd haft adgang til at overføre fradragsberettigede udgifter  \r\n\r\n i land, som ikke kan rummes i indtægten i land, til fradrag ved opgørelsen af  \r\n\r\n indtægten om bord. </P>  \r\n\r\n<P>Efter ændringen af sømandsskatteloven i forbindelse med skattereformen kan  \r\n\r\n afgiften til velfærdsforanstaltninger, sømandsfradraget,  \r\n\r\n udenrigsfartfradraget samt overførte fradrag vedrørende udgifter i land ikke  \r\n\r\n længere fradrages ved opgørelsen af indtægten om bord. De nævnte fradrag  \r\n\r\n indrømmes i stedet i den beregnede sømandsskat ved anvendelse af laveste  \r\n\r\n beskatningsprocent i sømandsskatteskalaen, jf. punkterne 6 og 7. Sømænd vil  \r\n\r\n dog fortsat kunne overføre udgifter fra land til fradrag ved opgørelsen af  \r\n\r\n indtægten om bord i det omfang, udgifterne omfatter udgifter som nævnt i  \r\n\r\n personskattelovens § 3, stk. 2, og underskud ved selvstændig  \r\n\r\n erhvervsvirksomhed som nævnt i virksomhedsskattelovens § 13, og disse  \r\n\r\n udgifter og underskud ikke kan rummes i personlig indkomst i land eller  \r\n\r\n positiv kapitalindkomst, jf. sømandsskattelovens § 5. </P>  \r\n\r\n<P>For skatteydere i land indebærer skattereformen, at der ud over opgørelsen  \r\n\r\n af den skattepligtige almindelige indkomst også foretages en opgørelse af den  \r\n\r\n personlige indkomst og af kapitalindkomsten med henblik på beregningen af 6  \r\n\r\n og 12 pct.s skatterne. Det vil sige, at der efter skattereformens regler  \r\n\r\n foretages tre indkomstopgørelser i forbindelse med beregningen af  \r\n\r\n indkomstskatten til staten. Ved beregningen af sømandsskatten anvendes  \r\n\r\n fortsat een indkomstopgørelse - indtægten om bord. Indtægten om bord svarer i  \r\n\r\n princippet til den personlige indkomst for skatteydere i land, og den  \r\n\r\n gennemførte fradragsomlægning må således ses i lyset af, at tilsvarende  \r\n\r\n fradrag i land, f.eks. fradrag for udgifter i forbindelse med lønarbejde i  \r\n\r\n land, jf. ligningslovens § 9, stk. 1, i henhold til skattereformens regler  \r\n\r\n alene kan fradrages ved opgørelsen af den skattepligtige almindelige indkomst  \r\n\r\n og ikke ved opgørelsen af den personlige indkomst. Herved er skatteværdien af  \r\n\r\n fradragene nedsat ved skatteberegningen i land, og en tilsvarende nedsættelse  \r\n\r\n er foretaget gennem fradragsomlægningen for sømandsskattens vedkommende. </P>  \r\n\r\n<P>Sømandsskatteskalaen </P>  \r\n\r\n<P CLASS=PUNKT> <B>4.</B> Den månedlige indtægt om bord skal fortsat  \r\n\r\n beskattes efter en enhedsskala, jf. sømandsskattelovens § 6. Skalatrinene i  \r\n\r\n sømandsskatteskalaen er fastsat således, at trinene på årsbasis svarer til de  \r\n\r\n skalatrin, der i realiteten vil gælde ved beskatningen af personlig indkomst  \r\n\r\n i land efter skattereformens regler. Sømandsskatteskalaen vil herefter  \r\n\r\n fortsat bestå af tre indkomsttrin. </P>  \r\n\r\n<P>Ved fastsættelsen af beskatningsprocenterne i sømandsskatteskalaen er der  \r\n\r\n lagt vægt på, at forholdet mellem skat beregnet efter de i land gældende  \r\n\r\n regler i en gennemsnitskommune og skat beregnet i henhold til  \r\n\r\n sømandsskatteloven forbliver nogenlunde uforandret på hvert indkomsttrin  \r\n\r\n efter gennemførelsen af skattereformen. Ud over reguleringerne i forbindelse  \r\n\r\n med skattereformen er beskatningsprocenterne i sømandsskatteskalaen forhøjet  \r\n\r\n med 1 procentpoint på hvert skalatrin som følge af stigningen i de kommunale  \r\n\r\n udskrivningsprocenter fra 1986 til 1987. </P>  \r\n\r\n<P>Herefter beregnes sømandsskatten for lønningsåret 1987 efter følgende  \r\n\r\n skala: </P>  \r\n\r\n<P>Af de første 13.000 kr. svares 45 pct. </P>  \r\n\r\n<P>af de næste 7.000 kr. svares 56 pct. </P>  \r\n\r\n<P>af resten svares 65 pct. </P>  \r\n\r\n<P>Skalatrinene reguleres efter § 20 i personskatteloven. Ifølge denne  \r\n\r\n bestemmelse fastsættes reguleringstallet for hvert år ved lov, og det udgør  \r\n\r\n 100 for indkomståret 1987. De nævnte skalatrin forhøjes eller nedsættes  \r\n\r\n herefter med samme procent som den, hvormed årets reguleringstal afviger fra  \r\n\r\n 100. For så vidt angår sømandsskatteskalaen, afrundes de regulerede beløb  \r\n\r\n opad til nærmeste kronebeløb, som kan deles med 50. Efter de hidtidige regler  \r\n\r\n udgjorde nævnte afrundingsbeløb 20 kr. Ændringen er en konsekvens af, at  \r\n\r\n mindstebeløbet vedrørende overførsel af fradragsberettigede udgifter i land  \r\n\r\n til fradrag ved sømandsbeskatningen fra og med lønningsåret 1987 er forhøjet  \r\n\r\n fra 200 kr. pr. år til 500 kr. pr. år, jf. punkt 7. </P>  \r\n\r\n<P>Personfradrag </P>  \r\n\r\n<P CLASS=PUNKT> <B>5.</B> Ved opgørelsen af den månedlige sømandsskat  \r\n\r\n indrømmes der, efter at sømandsskatten er nedsat med de omlagte fradrag, jf.  \r\n\r\n punkt 6, et personfradrag jf. sømandsskattelovens § 7. Personfradragenes  \r\n\r\n grundbeløb er tilpasset skattereformen, således at de månedlige beløb udgør  \r\n\r\n en tiendedel af det sammenvejede personfradrag i en gennemsnitskommune i  \r\n\r\n land. Grundbeløbet reguleres efter personskattelovens § 20. Det beløb, der  \r\n\r\n fremkommer ved reguleringen, afrundes opad til nærmeste kronebeløb, som kan  \r\n\r\n deles med 10. Den beregnede sømandsskat nedsættes som hidtil med en  \r\n\r\n procentdel af det regulerede personfradrags grundbeløb ved anvendelse af  \r\n\r\n laveste beskatningsprocent i sømandsskatteskalaen. </P>  \r\n\r\n<P>Det almindelige personfradrags grundbeløb udgør herefter 2.380 kr.  \r\n\r\n månedlig fra og med lønningsåret 1987. Grundbeløbet vedrørende gifte  \r\n\r\n pensionister er fastsat til 2.620 kr. om måneden, og for så vidt angår enlige  \r\n\r\n pensionister er grundbeløbet 4.650 kr. </P>  \r\n\r\n<P>Der er endvidere indført et særligt personfradrag på 1.700 kr. månedlig  \r\n\r\n for unge, som ikke er fyldt 18 år ved lønningsårets udgang, og som ikke har  \r\n\r\n indgået ægteskab. Som overgangsregel er det dog bestemt, at personfradraget  \r\n\r\n for unge under 18 år i 1987 udgør 1.880 kr. månedlig, jf. § 2, stk. 3, i lov  \r\n\r\n nr. 258 af 22. maj 1986. </P>  \r\n\r\n<P>For så vidt angår overførsel af sømandens uudnyttede personfradrag i land  \r\n\r\n og overførsel af personfradrag fra sømandens ægtefælle henvises nærmere til  \r\n\r\n punkterne 8 og 9. </P>  \r\n\r\n<P>Som et led i tilpasningen af sømandsbeskatningen til skattereformaftalen  \r\n\r\n er bestemmelsen i sømandsskatteloven om dobbelt personfradrag til enlige  \r\n\r\n forsørgere ophævet. Der er dog medtaget en overgangsbestemmelse for 1987 og  \r\n\r\n 1988 svarende til bestemmelsen i personskattelovens § 26, stk. 5, jf. § 2,  \r\n\r\n stk. 4, i lov nr. 258 af 22. maj 1986. Der er herefter mulighed for at  \r\n\r\n indrømme forhøjede personfradrag til forsørgere med børn, der ved  \r\n\r\n kalenderårets begyndelse er fyldt 17 år og er under uddannelse. For  \r\n\r\n lønningsåret 1987 udgør forhøjelsen 2/3 af det efter sømandsskattelovens § 7  \r\n\r\n indrømmede personfradrag. For lønningsåret 1988 udgør forhøjelsen 1/3 af  \r\n\r\n nævnte personfradrag. </P>  \r\n\r\n<P>Det almindelige personfradrag er indregnet i sømandsskattetabellerne, jf.  \r\n\r\n sømandsskattelovens § 9. Forhøjede personfradrag til pensionister og nedsatte  \r\n\r\n personfradrag til unge under 18 år reguleres over sømandsskattekortet gennem  \r\n\r\n et fradrag, henholdsvis et tillæg til den beregnede sømandsskat, jf.  \r\n\r\n sømandsskattelovens § 8, stk. 1. </P>  \r\n\r\n<P>Fradrag ved beregning af sømandsskatten </P>  \r\n\r\n<P CLASS=PUNKT> <B>6.</B> Sømandsskattelovens § 6 a indeholder regler om  \r\n\r\n nedsættelse af den beregnede sømandsskat med skatteværdien af en række  \r\n\r\n fradrag. Der er i det væsentligste tale om fradrag, som tidligere blev  \r\n\r\n foretaget i indtægten om bord. Skatteværdien af fradragene opgøres som en  \r\n\r\n procentdel af fradragene ved anvendelse af den laveste beskatningsprocent i  \r\n\r\n sømandsskatteskalaen, jf. sømandsskattelovens § 6 b. </P>  \r\n\r\n<P>Efter sømandsskattelovens § 6 a, stk. 1, ydes der således et fast  \r\n\r\n månedligt sømandsfradrag. Fradraget træder i stedet for følgende  \r\n\r\n udgiftsposter: </P>  \r\n\r\n<UL CLASS=PLAIN-LIST>  \r\n\r\n<LI>a) forskellige lønmodtagerudgifter, herunder udgifter til befordring og  \r\n\r\n fagforeningskontingenter, jf. ligningslovens § 9, stk. 1, §§ 9 B - 9 D og §  \r\n\r\n 13, samt </LI>  \r\n\r\n<LI>b) udgifter til arbejdsløshedsforsikring efter § 49, stk. 1, i lov om  \r\n\r\n beskatning af pensionsordninger m.v. </LI>  \r\n\r\n</UL>  \r\n\r\n<P>Selv om sømanden kan godtgøre, at de udgifter, som sømandsfradraget træder  \r\n\r\n i stedet for, tilsammen udgør et større beløb end sømandsfradraget, kan det  \r\n\r\n overskydende beløb ikke fradrages. </P>  \r\n\r\n<P>Sømandsfradraget udgør 995 kr. månedlig. </P>  \r\n\r\n<P>Efter sømandsskattelovens § 6 a, stk. 3, er sømænd, der sejler i  \r\n\r\n udenrigsfart berettiget til det såkaldte udenrigsfartfradrag. Fradraget udgør  \r\n\r\n 1.400 kr. månedlig. </P>  \r\n\r\n<P>Endvidere nedsættes den beregnede sømandsskat med skatteværdien af den  \r\n\r\n afgift, som påhviler sømanden efter lov om velfærdsforanstaltninger for  \r\n\r\n søfarende, jf. sømandsskattelovens § 6 a, stk. 4. </P>  \r\n\r\n<P>Ud over omlægningen af fradrag fra fradrag i indtægten om bord til fradrag  \r\n\r\n i den beregnede sømandsskat indrømmes ifølge sømandsskattelovens § 6 a, stk.  \r\n\r\n 5, et nyt fradrag ved beregningen af sømandsskatten svarende til 3 pct.s  \r\n\r\n fradraget i ligningslovens § 8 F, der er gennemført som et led i  \r\n\r\n skattereformaftalen. Fradraget beregnes med skatteværdien af et beløb  \r\n\r\n svarende til 3 pct. af den månedlige indtægt om bord. Denne indtægt opgøres  \r\n\r\n som anført i sømandsskattelovens § 4 med fradrag af eventuelle overførte  \r\n\r\n udgifter fra land, som nævnt i lovens § 5. Fradraget kan dog højst udgøre et  \r\n\r\n beløb, der svarer til skatteværdien af 320 kr. månedlig. Det nævnte beløb  \r\n\r\n reguleres efter § 20 i personskatteloven, og det regulerede beløb afrundes  \r\n\r\n opad til nærmeste kronebeløb, som kan deles med 10. </P>  \r\n\r\n<P>Alle de nævnte fradrag er indregnet i sømandsskattetabellerne, jf.  \r\n\r\n sømandsskattelovens § 9. </P>  \r\n\r\n<P>Særlige fradrag i den beregnede sømandsskat </P>  \r\n\r\n<P CLASS=PUNKT> <B>7.</B> Efter sømandsskattelovens § 6 c skal  \r\n\r\n fradragsberettigede udgifter, som ikke er nævnt i sømandsskattelovens § 4,  \r\n\r\n stk. 1, (sømandens eget pensionsbidrag m.v.) eller § 6 a (sømandsfradraget  \r\n\r\n m.v., jf. ovenfor under punkt 6), fortrinsvis fratrækkes i indtægt i land,  \r\n\r\n bortset fra aktieudbytter m.v., der er omfattet af afsnit IV i  \r\n\r\n kildeskatteloven. </P>  \r\n\r\n<P>Ved sømandens indtægt i land forstås enhver skattepligtig indtægt, der  \r\n\r\n ikke er indtægt om bord. </P>  \r\n\r\n<P>Såfremt sømanden ikke har indtægter i land, eller overstiger udgifterne  \r\n\r\n indtægterne i land, har sømanden som tidligere anført efter de hidtil  \r\n\r\n gældende regler kunnet begære fradrag for udgifterne, henholdsvis den  \r\n\r\n overskydende del heraf, i indtægten om bord i form af et særligt fradrag. Fra  \r\n\r\n og med lønningsåret 1987 indrømmes der som et led i fradragsomlægningen alene  \r\n\r\n en nedsættelse af den beregnede sømandsskat med skatteværdien af de nævnte  \r\n\r\n udgifter i land. Skatteværdien beregnes ved anvendelse af den laveste  \r\n\r\n beskatningsprocent i sømandsskatteskalaen. Som tidligere nævnt, vil sømanden  \r\n\r\n dog fortsat kunne fradrage udgifter som nævnt i personskattelovens § 3, stk.  \r\n\r\n 2, samt underskud ved selvstændig erhvervsvirksomhed som nævnt i  \r\n\r\n virksomhedsskattelovens § 13, i indtægten om bord i det omfang, de nævnte  \r\n\r\n udgifter eller underskud ikke kan rummes i indtægt i land, jf.  \r\n\r\n sømandsskattelovens § 5. I det omfang der indrømmes fradrag i indtægten om  \r\n\r\n bord efter sømandsskattelovens § 5, nedsættes grundlaget for beregning af  \r\n\r\n skatteværdien af overførte udgifter fra land efter sømandsskattelovens § 6 c  \r\n\r\n med et tilsvarende beløb, jf. § 6 c, stk. 2. </P>  \r\n\r\n<P>Overførte fradragsberettigede udgifter fra land opføres som særlige  \r\n\r\n fradrag på sømandsskattekortet, enten som fradrag i indtægten om bord eller  \r\n\r\n som fradrag i den beregnede sømandsskat, jf. sømandsskattelovens § 8, stk. 1.  \r\n\r\n Fradraget pr. måned udgør en tiendedel af det overførte fradragsbeløb. Det er  \r\n\r\n dog en forudsætning for overførsel af fradrag vedrørende udgifter i land, at  \r\n\r\n de årlige udgifter, henholdsvis den overskydende del heraf, udgør mindst 500  \r\n\r\n kr. Før 1. januar 1987 udgjorde beløbsgrænsen 200 kr. Forøges de udgifter,  \r\n\r\n der har begrundet fradraget med mindst 500 kr. i lønningsåret, kan sømanden  \r\n\r\n begære fradraget forøget. Nedsættes udgifterne med mindst 500 kr. i  \r\n\r\n lønningsåret eller bortfalder de helt, skal sømanden gøre anmeldelse herom.  \r\n\r\n</P>  \r\n\r\n<P>Hvis det på grundlag af årsligningen viser sig, at overførte fradrag i  \r\n\r\n sømandsindtægten og/eller i sømandsskatten vedrørende et lønningsår har været  \r\n\r\n for stort eller for lille i forhold til de faktiske udgifter i land, vil der  \r\n\r\n blive foretaget omberegning af sømandsskatten. Efterkrav eller godtgørelse i  \r\n\r\n forbindelse hermed vil normalt finde sted i maj til juli måned i året efter  \r\n\r\n lønningsåret. </P>  \r\n\r\n<P>Overførsel af sømandens uudnyttede personfradrag i land </P>  \r\n\r\n<P CLASS=PUNKT> <B>8.</B> For perioder, hvor sømanden ikke har gjort tjeneste  \r\n\r\n om bord, indrømmes der ved skatteberegningen i land personfradrag efter  \r\n\r\n reglerne i personskattelovens §§ 9 og 10. Fradraget udgør så stor en del af  \r\n\r\n det årlige fradrag, som svarer til antallet af dage uden tjeneste om bord,  \r\n\r\n jf. sømandsskattelovens § 15, stk. 1, nr. 3. Ministeren for skatter og  \r\n\r\n afgifter har ved bekendtgørelse nr. 800 af 1. december 1986 fastsat regler om  \r\n\r\n beregningen af sømandsskat i tilfælde, hvor personfradrag ikke fuldt ud kan  \r\n\r\n udnyttes ved fradrag i skatten i land, jf. herom i afsnit III under punkt 17.  \r\n\r\n Uudnyttede personfradrag i land påføres sømandsskattekortet som et særligt  \r\n\r\n fradrag i den beregnede sømandsskat efter reglerne i sømandsskattelovens § 6  \r\n\r\n c, stk. 1, jf. ovenfor under punkt 7. </P>  \r\n\r\n<P>Overførsel af personfradrag fra sømandens ægtefælle </P>  \r\n\r\n<P CLASS=PUNKT> <B>9.</B> Efter sømandsskattelovens § 7, stk. 5, finder  \r\n\r\n bestemmelserne i personskattelovens § 10, stk. 4, om overførsel af  \r\n\r\n personfradrag mellem ægtefæller tilsvarende anvendelse ved beregningen af  \r\n\r\n sømandsskat. </P>  \r\n\r\n<P>En ægtefælles uudnyttede personfradrag i land kan således overføres til  \r\n\r\n fradrag i den anden ægtefælles sømandsskat. Fradraget udgør så stor en del af  \r\n\r\n det årlige fradrag, som svarer til antallet af dage med tjeneste om bord.  \r\n\r\n</P>  \r\n\r\n<P>Ministeren for skatter og afgifter har ved bekendtgørelse nr. 800 af 1.  \r\n\r\n december 1986 fastsat regler om beregning af sømandsskat og skat af indkomst  \r\n\r\n i land i tilfælde, hvor personfradrag overføres fra ægtefællen til den  \r\n\r\n sømandsbeskattede, jf. herom i afsnit III under punkterne 18 og 19.  \r\n\r\n Uudnyttede personfradrag fra ægtefællen påføres sømandsskattekortet som et  \r\n\r\n særligt fradrag i den beregnede sømandsskat efter reglerne i  \r\n\r\n sømandsskattelovens § 6 c, stk. 1, jf. ovenfor under punkt 7. Personfradrag,  \r\n\r\n som indrømmes den sømandsbeskattede efter sømandsskattelovens § 7, stk. 1, 2  \r\n\r\n og 3, kan ikke overføres til fradrag ved beregning af ægtefællens skat. </P>  \r\n\r\n<P>Skatteansættelse og skatteberegning af indtægt i land </P>  \r\n\r\n<P CLASS=PUNKT> <B>10.</B> Sømænd medtages ved skatteansættelsen efter de  \r\n\r\n almindelige regler herom. Den skattepligtige indkomst opgøres som summen af  \r\n\r\n sømandens samlede indtægt om bord og i land, uanset om indtægten i land er  \r\n\r\n erhvervet i tiden før, under eller efter tjenesten om bord, jf.  \r\n\r\n sømandsskattelovens § 14, stk. 1. </P>  \r\n\r\n<P>Efter gennemførelsen af skattereformen opgøres der som tidligere anført  \r\n\r\n tre beskatningsgrundlag i forbindelse med beregning af indkomstskatten til  \r\n\r\n staten. Det drejer sig om beregning af almindelig indkomstskat til staten,  \r\n\r\n jf. personskattelovens § 6, 12 pct.s skat af den del af den personlige  \r\n\r\n indkomst, der overstiger et grundbeløb på 200.000 kr., jf. personskattelovens  \r\n\r\n § 7 samt 6 pct.s skat af den personlige indkomst med tillæg af positiv  \r\n\r\n kapitalindkomst, i det omfang denne sum overstiger et bundfradrag på 130.000  \r\n\r\n kr., jf. personskattelovens § 8, stk. 1. </P>  \r\n\r\n<P>Ved opgørelsen af den personlige indkomst i forbindelse med beregning af  \r\n\r\n 12 pct.s henholdsvis 6 pct.s skatten medregnes sømandens samlede indtægt om  \r\n\r\n bord som opgjort efter sømandsskattelovens § 4. I indtægten om bord fragår  \r\n\r\n således sømandens eget bidrag til en pensionsordning, herunder ATP-bidrag,  \r\n\r\n som er tilbageholdt af rederiet ved lønudbetalingen samt tilbageholdte bidrag  \r\n\r\n til arbejdsmarkedsuddannelsesfonden. </P>  \r\n\r\n<P>Ved opgørelsen af den skattepligtige indkomst i forbindelse med beregning  \r\n\r\n af almindelig indkomstskat til staten samt indkomstskatten til amtskommunen,  \r\n\r\n kommunen og den kirkelige afgift medregnes sømandens indtægt om bord efter  \r\n\r\n fradrag for de i sømandsskattelovens § 6 a, stk. 1, 3 og 4, nævnte  \r\n\r\n fradragsbeløb. Det drejer sig om sømandsfradraget, udenrigsfartfradraget samt  \r\n\r\n den afgift, der påhviler sømanden efter lov om velfærdsforanstaltninger for  \r\n\r\n søfarende. </P>  \r\n\r\n<P>Derimod fragår det i henhold til sømandsskattelovens § 6 a, stk. 5,  \r\n\r\n beregnede 3 pct.s fradrag ikke ved opgørelsen af indtægten om bord i  \r\n\r\n forbindelse med skatteberegning af indtægt i land. </P>  \r\n\r\n<P>Fradragsberettigede udgifter, som ikke er nævnt i sømandsskattelovens § 4,  \r\n\r\n stk. 1, eller § 6 a, fradrages i indtægten i land. Overstiger de nævnte  \r\n\r\n udgifter indtægten i land, er den sømandsbeskattede berettiget til at få  \r\n\r\n overført det overskydende beløb som fradrag ved beregningen af sømandsskatten  \r\n\r\n om bord, jf. ovenfor under pkt. 7. I dette tilfælde vil sømanden således ikke  \r\n\r\n få beregnet skat af indtægt i land. </P>  \r\n\r\n<P>For så vidt sømanden ikke har været ansat til tjeneste om bord, indrømmes  \r\n\r\n der fradrag i indtægten i land efter skattelovgivningens almindelige regler.  \r\n\r\n Fradraget udgør en så stor del af de årlige udgifter, som svarer til antallet  \r\n\r\n af dage uden tjeneste om bord. </P>  \r\n\r\n<P>3 pct.s fradrag efter reglerne i ligningslovens § 8 F beregnes af den  \r\n\r\n samlede personlige indkomst incl. indtægten om bord, og fradraget indrømmes  \r\n\r\n ved opgørelsen af den samlede skattepligtige (almindelige) indkomst. Har  \r\n\r\n sømanden ikke været ansat til tjeneste om bord i en del af året, henføres en  \r\n\r\n så stor del af 3 pct.s fradraget til indtægten i land, som svarer til  \r\n\r\n antallet af dage uden tjeneste om bord. </P>  \r\n\r\n<P>Ved anvendelse af de udskrivningsregler, der gælder for det pågældende  \r\n\r\n indkomstår, beregnes indkomstskatten til staten, indkomstskatten til  \r\n\r\n amtskommunen, indkomstskatten til kommunen og den kirkelige afgift af årets  \r\n\r\n samlede skattepligtige indkomst opgjort efter reglerne i sømandsskattelovens  \r\n\r\n § 14 uden anvendelse af personfradrag. Skatterne af indtægten i land udgør så  \r\n\r\n stor en del af de således beregnede skattebeløb, som svarer til forholdet  \r\n\r\n mellem indtægten i land og årets samlede skattepligtige indkomst. </P>  \r\n\r\n<P>Almindelig indkomstskat til staten, jf. personskattelovens § 6, samt de  \r\n\r\n kommunale indkomstskatter incl. den kirkelige afgift beregnes herefter  \r\n\r\n således: </P>  \r\n\r\n<PRE>  \r\n\r\n skat af samlet skattepligtig indkomst  \r\n\r\n -------------------------------- * indtægt i land.  \r\n\r\n   samlet skattepligtig indkomst  \r\n\r\n</PRE>  \r\n\r\n<P>12 pct.s skatten, jf. personskattelovens § 7, beregnes således: </P>  \r\n\r\n<PRE>  \r\n\r\n skat af samlet personlig indkomst  \r\n\r\n ------------------------------ * personlig indkomst i land.  \r\n\r\n   samlet personlig indkomst  \r\n\r\n</PRE>  \r\n\r\n<P>6 pct.s skatten, jf. personskattelovens § 8, stk. 1, beregnes således:  \r\n\r\n</P>  \r\n\r\n<PRE>  \r\n\r\n skat af samlet personlig indkomst med tillæg af positiv  \r\n\r\n    kapitalindkomst  \r\n\r\n --------------------------------------------------------------- *  \r\n\r\n    samlet personlig indkomst med tillæg af positiv kapitalindkomst  \r\n\r\n</PRE>  \r\n\r\n<P>personlig indkomst </P>  \r\n\r\n<P>i land med tillæg af positiv kapitalindkomst. </P>  \r\n\r\n<P>Uudnyttet bundfradrag som nævnt i personskattelovens § 8, stk. 1,  \r\n\r\n (maksimalt 130.000 kr.) kan ved beregning af 6 pct.s skatten af indtægt i  \r\n\r\n land overføres mellem den sømandsbeskattede og dennes ægtefælle efter  \r\n\r\n reglerne i personskattelovens § 8, stk. 2. Derimod kan et uudnyttet  \r\n\r\n bundfradrag ved skatteberegningen i land ikke overføres som fradrag ved  \r\n\r\n beregning af sømandsskat af indtægten om bord. </P>  \r\n\r\n<P>For så vidt sømanden ikke har været ansat til tjeneste om bord i hele  \r\n\r\n indkomståret, nedsættes de beregnede skatter af indtægten i land efter § 9 i  \r\n\r\n personskatteloven under anvendelse af personfradrag efter § 10 i samme lov.  \r\n\r\n Nedsættelsesbeløbet udgør en så stor del af det årlige beløb, som svarer til  \r\n\r\n antallet af dage uden tjenste om bord, jf. sømandsskattelovens §15, stk. 1,  \r\n\r\n nr. 3. Som tidligere anført er der ved bekendtgørelse nr. 800 af 1. december  \r\n\r\n 1986 fastsat regler vedrørende overførsel af uudnyttet personfradrag i land  \r\n\r\n til fradrag ved beregningen af sømandsskatten i tilfælde, hvor personfradrag  \r\n\r\n efter sømandsskattelovens § 15, stk. 1, nr. 3, ikke fuldt ud kan udnyttes ved  \r\n\r\n fradrag i skatten i land. </P>  \r\n\r\n<P>Tilsvarende er der i nævnte bekendtgørelse fastsat regler om beregning af  \r\n\r\n sømandsskat og skat af indkomst i land i tilfælde, hvor personfradrag  \r\n\r\n overføres fra ægtefællen til den sømandsbeskattede, jf. sømandsskattelovens §  \r\n\r\n 7, stk. 5 og 7. Der er redegjort for de nævnte regler under punkterne 16-19 i  \r\n\r\n afsnit III. </P>  \r\n\r\n<P>150-dages reglen </P>  \r\n\r\n<P CLASS=PUNKT> <B>11.</B> En sømand, der i et lønningsår højst har været  \r\n\r\n undergivet sømandsbeskatning i 150 dage, kan kræve den sømandsbeskattede  \r\n\r\n indtægt overført til beskatning i land efter de almindelige regler. Såfremt  \r\n\r\n en ansættelse om bord er påbegyndt før lønningsårets begyndelse eller  \r\n\r\n vedvarer efter lønningsårets udgang er det tillige en forudsætning, at denne  \r\n\r\n ansættelse ikke overstiger 150 dage, jf. sømandsskattelovens § 18, stk. 1.  \r\n\r\n Ved beskatningen i land af indtægten om bord vil sømanden fortsat være  \r\n\r\n skattepligtig af værdien af fri kost om bord efter den for sømænd fastsatte  \r\n\r\n kostpengesats, som fastsættes af ligningsrådet, jf. sømandsskattelovens § 4,  \r\n\r\n stk. 3. </P>  \r\n\r\n<P>Sømænd, der sejler i udenrigsfart, er endvidere berettiget til  \r\n\r\n udenrigsfartfradrag efter sømandsskattelovens regler. Udenrigsfartfradraget  \r\n\r\n indrømmes ved opgørelsen af den skattepligtige indkomst i forbindelse med  \r\n\r\n beregning af den almindelige indkomstskat til staten samt de kommunale  \r\n\r\n indkomstskatter incl. den kirkelige afgift. Sømanden er derimod ikke  \r\n\r\n berettiget til sømandsfradrag efter sømandsskattelovens regler, men vil i  \r\n\r\n stedet kunne opnå fradrag for udgifter i forbindelse med det indtægtsgivende  \r\n\r\n arbejde efter de almindelige regler i land. </P>  \r\n\r\n<P>Kommunal andel af sømandsskatten </P>  \r\n\r\n<P CLASS=PUNKT> <B>12.</B> Af den beregnede sømandsskat for sømænd, der er  \r\n\r\n fuldt skattepligtige her til landet, skal der efter sømandsskattelovens § 28,  \r\n\r\n stk. 1, afgives en kommunal andel til sømandens skattekommune. Herved forstås  \r\n\r\n i almindelighed den kommune, hvori den pågældende har bopæl - eller i mangel  \r\n\r\n af bopæl - har ophold den 5. september i året forud for indkomståret. </P>  \r\n\r\n<P>Den kommunale andel af sømandsskatten afregnes en gang årligt. Efter de  \r\n\r\n gennemførte ændringer af sømandsskatteloven - dels i forbindelse med  \r\n\r\n skattereformen, dels som følge af stigningen i de kommunale  \r\n\r\n udskrivningsprocenter fra 1986 til 1987 - udgør den kommunale andel herefter  \r\n\r\n 60 pct. af den betalte sømandsskat i det omfang, den ikke overstiger 40.000  \r\n\r\n kr., og 46 pct. af den overskydende skat. Beløbet på 40.000 kr. reguleres  \r\n\r\n efter personskattelovens § 20, jf. sømandsskattelovens § 28, stk. 2 og 3.  \r\n\r\n Afregningen sker efter reglerne i kildeskattelovens § 64, stk. 2-4, dvs.  \r\n\r\n sammen med afregningen af de kommunale indkomstskatter og den kirkelige  \r\n\r\n afgift. </P>  \r\n\r\n<P>Udenlandske sømænd </P>  \r\n\r\n<P CLASS=PUNKT> <B>13.</B> Sømænd, der ikke er fuldt skattepligtige i henhold  \r\n\r\n til kildeskattelovens § 1 (som danske sømænd), og som ikke er hjemmehørende  \r\n\r\n på Færøerne, i Grønland eller i et af de øvrige nordiske lande (nordiske  \r\n\r\n sømænd), beskattes af indtægt oppebåret ved tjeneste om bord på danske skibe  \r\n\r\n efter reglerne i sømandsskattelovens kapitel III. </P>  \r\n\r\n<P>De pågældende udenlandske sømænd svarer sømandsskat efter en  \r\n\r\n sømandsskatteskala, der på hvert indkomsttrin er 3 procentpoints lavere end  \r\n\r\n procentsatserne i den skala, der gælder for danske og nordiske sømænd, jf.  \r\n\r\n sømandsskattelovens § 20, stk. 1. Efter de gennemførte ændringer af  \r\n\r\n sømandsskatteloven svarer udenlandske sømænd med virkning fra og med  \r\n\r\n lønningsåret 1987 skat af den månedlige indtægt om bord efter følgende skala:  \r\n\r\n</P>  \r\n\r\n<P>Af de første 13.000 kr. svares 42 pct. </P>  \r\n\r\n<P>af de næste 7.000 kr. svares 53 pct. </P>  \r\n\r\n<P>af resten svares 62 pct. </P>  \r\n\r\n<P>Indtægten om bord opgøres efter reglerne i sømandsskattelovens § 4, og den  \r\n\r\n beregnede sømandsskat nedsættes med skatteværdien af de i sømandsskattelovens  \r\n\r\n § 6 a nævnte fradrag (sømandsfradraget, udenrigsfartfradraget, fradrag  \r\n\r\n vedrørende velfærdsforanstaltninger og 3 pct.s fradraget). Skatteværdien  \r\n\r\n beregnes ved anvendelse af laveste procent i ovennævnte skatteskala.  \r\n\r\n Udenlandske sømænd har ikke som danske og nordiske sømænd adgang til at få  \r\n\r\n overført fradrag vedrørende udgifter i land ved beregning af sømandsskatten.  \r\n\r\n Til gengæld nedsættes den beregnede sømandsskat for udenlandske sømænd med  \r\n\r\n skatteværdien af et fast månedligt fradrag på 300 kr., jf.  \r\n\r\n sømandsskattelovens § 20, stk. 2. </P>  \r\n\r\n<P>Endelig nedsættes den beregnede sømandsskat for udenlandske sømænd med  \r\n\r\n skatteværdien af et almindeligt personfradrag, jf. sømandsskattelovens § 7,  \r\n\r\n stk. 1. Personfradragets grundbeløb udgør 2.380 kr. månedlig fra og med  \r\n\r\n lønningsåret 1987. Er sømanden ugift og ikke fyldt 18 år ved lønningsårets  \r\n\r\n udløb, udgør personfradragets grundbeløb 1.700 kr. månedlig, jf.  \r\n\r\n sømandsskattelovens § 7, stk. 4. Personfradraget for unge under 18 år er dog  \r\n\r\n for lønningsåret 1987 som tidligere nævnt fastsat til 1.880 kr. månedlig.  \r\n\r\n</P>  \r\n\r\n<P>Efter de hidtil gældende regler har udenlandske sømænd, der er gift,  \r\n\r\n kunnet opnå to personfradrag. Adgangen til to personfradrag for gifte  \r\n\r\n udenlandske sømænd er ophævet fra og med lønningsåret 1987. Ophævelsen skal  \r\n\r\n ses på baggrund af, at den tilsvarende regel om to personfradrag for  \r\n\r\n begrænset skattepligtige efter kildeskatteloven er ophævet i forbindelse med  \r\n\r\n gennemførelsen af skattereformen. </P>  \r\n\r\n<P>Det almindelige personfradrag, de i sømandsskattelovens § 6 a nævnte  \r\n\r\n fradrag samt det faste fradrag på 300 kr. er alle indarbejdet i  \r\n\r\n sømandsskattetabellerne for udenlandske sømænd. </P>  \r\n\r\n<P>Afdragsvis betaling af for lidt betalt sømandsskat </P>  \r\n\r\n<P CLASS=PUNKT> <B>14.</B> I henhold til sømandsskattelovens § 21 skal en  \r\n\r\n sømand, der har betalt for lidt sømandsskat, efterbetale det manglende beløb.  \r\n\r\n Efterbetalingen skal så vidt muligt ske ved tilbageholdelse i indtægten om  \r\n\r\n bord ved den første lønudbetaling, efter at sømandsskattekontorets meddelelse  \r\n\r\n om indeholdelse er modtaget om bord. </P>  \r\n\r\n<P>Med virkning for de berigtigelser eller årsopgørelser, der udfærdiges af  \r\n\r\n sømandsskattekontoret efter 31. december 1986, er der indført regler om  \r\n\r\n afdragsvis betaling af for lidt betalt sømandsskat, jf. sømandsskattelovens §  \r\n\r\n 21 a. Hvis den for lidt betalte sømandsskat udgør mere end 1.000 kr., skal  \r\n\r\n den betales i 3 månedlige rater, første gang i måneden efter den måned, hvori  \r\n\r\n sømandsskattekontoret har udskrevet berigtigelsen eller årsopgørelsen.  \r\n\r\n Betalingen sker fortsat ved tilbageholdelse i indtægten om bord. Udgør den  \r\n\r\n for lidt betalte sømandsskat mindre end 1.000 kr., opkræves beløbet som  \r\n\r\n hidtil i en rate ved tilbageholdelse i indtægten om bord. </P>  \r\n\r\n<P>For lidt betalt sømandsskat opkræves først, når den inden for et  \r\n\r\n lønningsår udgør mindst 100 kr. Dog sker opkrævning senest i forbindelse med  \r\n\r\n udskrivning af årsopgørelse for det pågældende år. </P>  \r\n\r\n<P>Sømandsskattekontoret kan efter ansøgning fra den sømandsbeskattede  \r\n\r\n tillade, at den for lidt betalte sømandsskat i særlige tilfælde afdrages over  \r\n\r\n en længere periode end de nævnte 3 måneder. Ministeren for skatter og  \r\n\r\n afgifter kan i denne forbindelse fastsætte nærmere regler om den ratevise  \r\n\r\n opkrævning af for lidt betalt sømandsskat. Sådanne regler er fastsat ved  \r\n\r\n bekendtgørelse nr. 800 af 1. december 1986, jf. herom i afsnit III under  \r\n\r\n punkt 21. </P>  \r\n\r\n<P>III. Bekendtgørelse nr. 800 af 1. december 1986 </P>  \r\n\r\n<P CLASS=PUNKT> <B>15.</B> I bekendtgørelsen fastsættes regler i henhold til  \r\n\r\n en række bemyndigelser, der er tillagt ministeren for skatter og afgifter i  \r\n\r\n sømandsskatteloven. </P>  \r\n\r\n<P>I henhold til sømandsskattelovens § 15, stk. 2, fastsætter ministeren for  \r\n\r\n skatter og afgifter regler om beregningen af sømandsskat i tilfælde, hvor  \r\n\r\n personfradrag efter sømandsskattelovens § 15, stk. 1, nr. 3, vedrørende  \r\n\r\n skatteberegningen i land ikke fuldt ud kan udnyttes ved fradrag i skatten i  \r\n\r\n land. </P>  \r\n\r\n<P>Endvidere fastsætter ministeren for skatter og afgifter i henhold til  \r\n\r\n sømandsskattelovens § 7, stk. 7, regler om beregning af sømandsskat og skat  \r\n\r\n af indkomst i land i tilfælde, hvor personfradrag overføres fra ægtefællen  \r\n\r\n til den sømandsbeskattede efter § 7, stk. 5, i sømandsskatteloven. </P>  \r\n\r\n<P>Endelig fastsætter ministeren for skatter og afgifter regler om foreløbig  \r\n\r\n afregning af sømandsskat, jf. sømandsskattelovens § 11, stk. 2, samt regler  \r\n\r\n om afdragsvis betaling af for lidt betalt sømandsskat, jf.  \r\n\r\n sømandsskattelovens § 21 a, stk. 3. </P>  \r\n\r\n<P>Bekendtgørelsen erstatter bekendtgørelse nr. 603 af 19. december 1969 som  \r\n\r\n ændret ved bekendtgørelse nr. 499 af 26. september 1974. I bekendtgørelsen er  \r\n\r\n medtaget en række ændringer vedrørende sømandsbeskatningen, der er foretaget  \r\n\r\n efter udsendelsen af den tidligere bekendtgørelse, først og fremmest  \r\n\r\n tilpasningen af sømandsskattelovens regler til skattereformen.  \r\n\r\n Bekendtgørelsen trådte i kraft den 1. januar 1987. </P>  \r\n\r\n<P>Overførsel af uudnyttede personfradrag </P>  \r\n\r\n<P CLASS=PUNKT> <B>16.</B> Ved overførsel af uudnyttede personfradrag  \r\n\r\n vedrørende beskatningen i land til fradrag ved beregningen af sømandsskatten  \r\n\r\n anvendes de personfradrag, der for det pågældende indkomstår fastsættes i  \r\n\r\n personskatteloven, i lov om kommunal indkomstskat og i lov om udskrivning af  \r\n\r\n skat til amtskommunen, jf. bekendtgørelsens § 1. </P>  \r\n\r\n<P CLASS=PUNKT> <B>17.</B> For indkomstår, hvor personfradrag efter  \r\n\r\n sømandsskattelovens § 15, stk. 1, nr. 3, ikke fuldt ud kan udnyttes ved  \r\n\r\n skatteberegningen i land, overføres det overskydende beløb som et særligt  \r\n\r\n fradrag ved beregning af sømandsskatten. Det overskydende beløb opgøres som  \r\n\r\n summen af skatteværdien af personfradrag, der ikke kan udnyttes ved  \r\n\r\n skatteberegningen i land, jf. personskattelovens § 12, divideret med summen  \r\n\r\n af de procentsatser, der anvendes ved beregningen af almindelig indkomstskat  \r\n\r\n til staten, jf. personskattelovens § 6, indkomstskatten til amtskommunen,  \r\n\r\n indkomstskatten til kommunen og den kirkelige afgift. Det således fremkomne  \r\n\r\n beløb multipliceres herefter med 100, jf. bekendtgørelsens § 2. </P>  \r\n\r\n<P>Ved overførslen foretages der således en omregning af skatteværdien af  \r\n\r\n uudnyttet statsligt personfradrag henholdsvis kommunalt personfradrag til et  \r\n\r\n sammenvejet gennemsnit af uudnyttet personfradragsbeløb i land. Dette  \r\n\r\n personfradragsbeløb overføres som et særligt fradrag ved beregningen af  \r\n\r\n sømandsskatten efter reglerne i sømandsskattelovens § 6 c, stk. 1, 3.-7.  \r\n\r\n pkt., jf. bekendtgørelsens § 4. Det overførte personfradragsbeløb bringes  \r\n\r\n herefter til fradrag i den beregnede sømandsskat med skatteværdien af beløbet  \r\n\r\n ved anvendelse af den laveste beskatningsprocent i sømandsskatteskalaen. Det  \r\n\r\n er dog en forudsætning for den nævnte overførsel, at de årlige fradragsbeløb  \r\n\r\n vedrørende beskatningen i land udgør mindst 500 kr. Fradraget udgør for den  \r\n\r\n enkelte måned en tiendedel af skatteværdien af det årlige beløb. </P>  \r\n\r\n<P CLASS=PUNKT> <B>18.</B> For indkomstår, hvor en gift person er  \r\n\r\n sømandsbeskattet, og hvor ægtefællen ikke fuldt ud kan udnytte personfradrag  \r\n\r\n ved skatteberegningen, overføres det overskydende beløb som et særligt  \r\n\r\n fradrag ved beregning af sømandsskatten, jf. bekendtgørelsens § 3, stk. 1.  \r\n\r\n Ved opgørelse af det overskydende beløb og det særlige fradrag ved  \r\n\r\n beregningen af sømandsskatten finder tilsvarende regler anvendelse som ved  \r\n\r\n overførsel af sømandens eget personfradrag, der ikke fuldt ud kan udnyttes  \r\n\r\n ved beskatningen i land, jf. ovenfor under punkt 17. Fradraget udgør så stor  \r\n\r\n en del af det årlige fradrag, som svarer til antallet dage med tjeneste om  \r\n\r\n bord. </P>  \r\n\r\n<P>Har sømanden ikke i hele indkomståret gjort tjeneste om bord, overføres  \r\n\r\n ægtefællens uudnyttede personfradrag til nedsættelse af sømandens skat af  \r\n\r\n indtægt i land, jf. personskattelovens § 10, stk. 4. Fradraget udgør så stor  \r\n\r\n del af det årlige fradrag, som svarer til antallet af dage uden tjeneste om  \r\n\r\n bord. I det omfang fradraget ikke kan udnyttes ved skatteberegningen i land,  \r\n\r\n overføres det til fradrag ved beregningen af sømandsskatten som beskrevet  \r\n\r\n ovenfor, jf. bekendtgørelsens § 3, stk. 2. </P>  \r\n\r\n<P>Skatteberegningen af indtægt i land </P>  \r\n\r\n<P CLASS=PUNKT> <B>19.</B> I bekendtgørelsens § 5 er fastsat regler om  \r\n\r\n skatteberegningen i land i tilfælde, hvor der sker overførsel af uudnyttet  \r\n\r\n personfradrag fra ægtefællen til den sømandsbeskattede. </P>  \r\n\r\n<P>Ved anvendelse af de udskrivningsregler, der gælder for det pågældende  \r\n\r\n indkomstår, beregnes indkomstskatten til staten, indkomstskatten til  \r\n\r\n amtskommunen, indkomstskatten til kommunen og den kirkelige afgift af årets  \r\n\r\n samlede skattepligtige indkomst opgjort efter reglerne i sømandsskattelovens  \r\n\r\n § 14 uden anvendelse af personfradrag. Skatten af sømandens indtægt i land  \r\n\r\n udgør så stor en del af de således beregnede skattebeløb, som svarer til  \r\n\r\n forholdet mellem indtægten i land og årets samlede skattepligtige indkomst.  \r\n\r\n Der er nærmere redegjort for reglerne vedrørende beregningen af skat af  \r\n\r\n sømandens indtægt i land under punkt 10 i afsnit II, hvortil henvises. </P>  \r\n\r\n<P>De beregnede skatter af sømandens indtægt i land nedsættes herefter under  \r\n\r\n anvendelse af sømandens eget personfradrag efter sømandsskattelovens § 15,  \r\n\r\n stk. 1, nr. 3, jf. punkt 17, samt til indtægten i land overførte fradrag fra  \r\n\r\n den sømandsbeskattedes ægtefælle efter bekendtgørelsens § 3, stk. 2, jf.  \r\n\r\n punkt 18. </P>  \r\n\r\n<P>Foreløbig afregning af tilbageholdt sømandsskat </P>  \r\n\r\n<P CLASS=PUNKT> <B>20.</B> I bekendtgørelsens § 7 er der i henhold til  \r\n\r\n sømandsskattelovens § 11 fastsat regler vedrørende foreløbig afregning af  \r\n\r\n tilbageholdt sømandsskat. Reglerne er uændrede i forhold til de hidtil  \r\n\r\n gældende regler i § 9 i bekendtgørelse nr. 603 af 19. december 1969 som  \r\n\r\n ændret ved bekendtgørelse nr. 499 af 26. september 1974. </P>  \r\n\r\n<P>Afdragsvis betaling af for lidt betalt sømandsskat </P>  \r\n\r\n<P CLASS=PUNKT> <B>21.</B> Som nævnt under punkt 14 i afsnit II er der  \r\n\r\n indført ændrede regler om afdragsvis betaling af for lidt betalt sømandsskat,  \r\n\r\n jf. sømandsskattelovens § 21 a. Hvis den for lidt betalte sømandsskat udgør  \r\n\r\n mere end 1.000 kr., skal den betales over 3 måneder ved tilbageholdelse i  \r\n\r\n indtægten om bord. 1. rate forfalder til betaling i måneden efter den måned,  \r\n\r\n hvori sømandsskattekontoret har udskrevet berigtigelse eller årsopgørelse for  \r\n\r\n den berørte sømand, og 2. og 3. rate forfalder til betaling i de  \r\n\r\n efterfølgende to måneder. </P>  \r\n\r\n<P>Sømandsskattekontoret kan i særlige tilfælde tillade, at den for lidt  \r\n\r\n betalte sømandsskat afdrages over en længere periode end de i loven  \r\n\r\n foreskrevne 3 måneder. Sådanne særlige tilfælde vil f.eks. kunne foreligge,  \r\n\r\n hvis de månedlige afdragsbeløb med en 3 måneders afdragsperiode udgør et  \r\n\r\n væsentligt beløb i forhold til den sømandsbeskattedes indtjenings- og  \r\n\r\n udgiftsforhold. Ministeren for skatter og afgifter kan i denne forbindelse  \r\n\r\n fastsætte nærmere regler om den ratevise opkrævning af for lidt betalt  \r\n\r\n sømandsskat, jf. sømandsskattelovens § 21 a, stk. 3. </P>  \r\n\r\n<P>Det bestemmes herefter i bekendtgørelsens § 7, at sømandsskattekontoret, i  \r\n\r\n det omfang det ud fra opkrævningsmæssige hensyn findes hensigtsmæssigt, kan  \r\n\r\n imødekomme ansøgninger om udsættelse med betalingen af for lidt betalt  \r\n\r\n sømandsskat ud over de i sømandsskatteloven fastsatte 3 månedlige rater.  \r\n\r\n Aftale om en betalingsordning må fastsættes således, at  \r\n\r\n sømandsskatterestancen er afviklet hurtigst muligt og senest 6 måneder efter  \r\n\r\n udløbet af den måned, hvori 3. rate af den for lidt betalte sømandsskat  \r\n\r\n forfalder til betaling. Den nævnte betalingsordning svarer til de regler, der  \r\n\r\n gælder i forbindelse med ansøgning om udsættelse med betaling af restskatter  \r\n\r\n vedrørende beskatningen i land. </P>  \r\n\r\n<P>Ansøgning om udsættelse med betaling af for lidt betalt sømandsskat skal  \r\n\r\n af den sømandsbeskattede indsendes til sømandsskattekontoret. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 3. april 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>GUDMUND JENSEN </P>  \r\n\r\n<P CLASS=MINISTER ALIGN=RIGHT>/H. K. Andersen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Bekendtgørelse nr. 799 af 1. december 1986 af lov om sømandsskat. </P>  \r\n\r\n<P>(Udeladt her. Se basen HLOV). </P>  \r\n\r\n<P>Bilag 2 </P>  \r\n\r\n<P>Bekendtgørelse nr. 800 af 1. december 1986 om sømandsskat. </P>  \r\n\r\n<P>(Udeladt her. Se basen HBEK). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871836709"
        },
        {
            "displayName": "Entydig dokumentidentifikation",
            "displayValue": "CM021616"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18367"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "03/04/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter skd. 509-1003-950"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}