{
    "id": 37069,
    "title": "Virksomhedsskatteordning, fast ejendom, rentefradrag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18530 af 23/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et amtsligningsråd havde nægtet fradrag i den personlige indkomst for  \r\n\r\n 1987 for en del af prioritetsrenterne for en fast ejendom, der dels anvendtes  \r\n\r\n til bolig og dels som driftsbygninger for en virksomhed, som var indgået  \r\n\r\n under virksomhedsordningen. På daværende tidspunkt var vurderingen af  \r\n\r\n ejendommen ikke opdelt. Da skyldrådet i 1990 for 18. alm. vurdering pr. 1.  \r\n\r\n januar 1986 havde fastsat en ejerboligandel af vurderingen med virkning fra  \r\n\r\n og med indkomståret 1987, fandt Landsskatteretten, at en til den  \r\n\r\n erhvervsmæssige andel af vurderingssummen svarende del af prioritetsrenterne  \r\n\r\n kunne fradrages i den personlige indkomst. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Virksomhedsskatteordning, fast ejendom,  \r\n\r\n rentefradrag. (* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at amtsligningsrådet ikke havde  \r\n\r\n godkendt hans fradrag på 21.150 kr. for prioritetsrenter i den personlige  \r\n\r\n indkomst. </P>  \r\n\r\n<P>Det var oplyst, at klageren, der drev selvstændig erhvervsvirksomhed i  \r\n\r\n interessentskabsform, havde ladet sin del af interessentskabsordningen  \r\n\r\n omfatte af virksomhedsordningen i henhold til reglerne i  \r\n\r\n virksomhedsskatteloven, lov nr. 144 af 19. marts 1986 om indkomstbeskatning  \r\n\r\n af selvstændige erhvervsdrivende, samt at han tillige havde ladet denne  \r\n\r\n ordning omfatte 25% af en ham tilhørende fast ejendom. </P>  \r\n\r\n<P>Det var videre oplyst, at denne ejendom indeholdt et enfamilieshus, som  \r\n\r\n beboedes af klageren, og nogle fritliggende driftsbygninger, der dengang var  \r\n\r\n udlejet som lagerbygninger til et anpartsselskab, hvori klageren var  \r\n\r\n hovedanpartshaver. Der var i 1987 ikke foretaget nogen fordeling i henhold  \r\n\r\n til vurderingsloven af ejendomsværdien mellem den del af ejendommen, der  \r\n\r\n tjente til bolig for ejeren, og den øvrige del af ejendommen. Ifølge  \r\n\r\n virksomhedsskattelovens § 1, stk. 3, kan aktiver, der benyttes såvel privat  \r\n\r\n som erhvervsmæssigt, ikke indgå i virksomhedsordningen bortset fra fast  \r\n\r\n ejendom under den betingelse, at der ved vurderingen af denne var foretaget  \r\n\r\n en fordeling af vurderingssummen mellem en privat og en erhvervsmæssig andel.  \r\n\r\n</P>  \r\n\r\n<P>Ved den påklagede ansættelse havde amtsligningsrådet ikke godkendt, at  \r\n\r\n klageren i sin personlige indkomst havde fradraget 25% af prioritetsrenterne  \r\n\r\n vedrørende den nævnte ejendom, eller det nævnte beløb på 21.150 kr., som  \r\n\r\n svarende til ejendommens erhvervsmæssige udnyttelse. Rådet havde henført  \r\n\r\n dette beløb til fradrag i klagerens kapitalindkomst sammen med den øvrige del  \r\n\r\n af prioritetsrenterne. Som begrundelse herfor havde amtsligningsrådet henvist  \r\n\r\n til den nævnte lovbestemmelse, og til, at ejendommens vurderingssum ikke var  \r\n\r\n fordelt som nævnt i denne bestemmelse, hvorfor ingen del af ejendommen kunne  \r\n\r\n indgå under virksomhedsordningen. </P>  \r\n\r\n<P>Klageren påstod over for Landsskatteretten 29,7% af prioritetsrenterne  \r\n\r\n overført til fradrag i den personlige indkomst, idet hans revisor til støtte  \r\n\r\n herfor henviste til en den 20. marts 1990 afgivet meddelelse fra skyldrådet  \r\n\r\n for den pågældende skyldkreds. Det fremgik heraf, at den omhandlede ejendom  \r\n\r\n ved 18. alm. vurdering pr. 1. januar 1986 nu var ansat til en ejendomsværdi  \r\n\r\n på 630.000 kr., heraf ejerboligværdi i ejendom med erhverv 442.700 kr. </P>  \r\n\r\n<P>Samtidig var benyttelseskoden ændret til (02) = beboelse og forretning med  \r\n\r\n en beboelseslejlighed. Skyldrådet havde samtidig udtalt, at denne ændring af  \r\n\r\n vurderingen havde virkning fra og med indkomståret 1987 for  \r\n\r\n indkomstansættelsen og fra og med indkomståret 1986 for formueansættelsen.  \r\n\r\n</P>  \r\n\r\n<P>Amtsligningsrådet havde hertil udtalt, at en sådan efterfølgende ændring  \r\n\r\n af ejendommens vurdering måtte være uden betydning. Landsskatteretten måtte  \r\n\r\n imidlertid i så henseende henholde sig til skyldrådets nævnte udtalelse om  \r\n\r\n tidspunktet, fra hvilken den ændrede vurdering havde virkning for  \r\n\r\n indkomstansættelsen, og den ville derfor være at lægge til grund ved  \r\n\r\n klagerens indkomstansættelse for indkomståret 1987. Da den erhvervsmæssige  \r\n\r\n del herefter udgjorde 187.300 kr., svarende til 29,7% af den samlede  \r\n\r\n vurderingssum på 630.000 kr., måtte ejendommen ved klagerens  \r\n\r\n indkomstansættelse i det nævnte omfang anses for at have været benyttet  \r\n\r\n erhvervsmæssigt. </P>  \r\n\r\n<P>LV 1989, L 1.1.3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 10, 1990, s. 789. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901853025"
        },
        {
            "displayName": "Entydig dokumentidentifikation",
            "displayValue": "CA005004"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18530"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/08/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-3-285"
        },
        {
            "displayName": "Stikord",
            "displayValue": "VIRKSOMHEDSSKATTEORDNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}