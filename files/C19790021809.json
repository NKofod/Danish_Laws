{
    "id": 62248,
    "title": "Statsskattedirektoratets cirkulære vedr. Ligningsrådets og statsskattedirektoratets ligningsplan for indkomståret 1979 (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 218 af 07/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n Ligningsrådets og statsskattedirektoratets ligningsplan for indkomståret 1979  \r\n\r\n (*1) </H1>  \r\n\r\n<P></P>  \r\n\r\n<BR>  \r\n\r\n Efter skattestyrelseslovens § 14, stk. 1, påhviler det  \r\n\r\n statsskattedirektoraret at varetage tilsynet med, at ligningen sker på  \r\n\r\n behørig og ensartet måde over hele landet. Endvidere skal  \r\n\r\n statsskattedirektoratet og ligningsrådet udarbejde en årlig plan for  \r\n\r\n ligningens foretagelse og tilsynet hermed. Kommunerne og  \r\n\r\n ligningskommissionerne skal i henhold til forretningsorden for  \r\n\r\n ligningskommissionerne udarbejde en plan for ligningen i den enkelte kommune.  \r\n\r\n Denne plan skal udarbejdes under behørig hensyntagen til ligningsrådets og  \r\n\r\n statsskattedirektoratets retningslinier. Ligningsrådet har besluttet, at  \r\n\r\n ligningsarbejdet for indkomståret 1979 skal tilrettelægges og afvikles efter  \r\n\r\n følgende retningslinier:  \r\n\r\n<P CLASS=PUNKT> <B>1.</B> Kommunernes ligningsplaner for 1979 </P>  \r\n\r\n<P>1.1. Ligningsplanen skal indeholde ligningskommissionens beslutninger om  \r\n\r\n delegation efter § 11 i bekendtgørelse af forretningsorden for  \r\n\r\n ligningskommissioner. </P>  \r\n\r\n<P>1.2. Ligningsplanen skal indeholde en bestemmelse om planens ajourføring  \r\n\r\n eller om optagelse til revision, f.eks. pr. 1. november 1980. </P>  \r\n\r\n<P>1.3. Ligningsplanen skal indeholde en oversigt over de  \r\n\r\n udsøgningskriterier, ligningskomissionen har valgt. &quot;Oversigt over  \r\n\r\n udsøgningskriterier for 1979&quot; kan optages som bilag til ligningsplanen.  \r\n\r\n</P>  \r\n\r\n<P>1.4. Ligningsplanen bør indeholde oplysning om de personaleressourcer, der  \r\n\r\n vil være til rådighed for ligningsarbejdet frem til den 31. marts 1981. Det  \r\n\r\n vil endvidere være hensigtsmæssigt i ligningsplanen at opstille forslag til  \r\n\r\n fordeling af disse ressourcer i hovedarbejdsopgaver, f.eks. ligning af -  \r\n\r\n almindelige lønmodtagere - &quot;tunge&quot; lønmodtagere og repræsentanter -  \r\n\r\n lettere regnskaber - almindelige regnskaber - landbrugsregnskaber - selskaber  \r\n\r\n m.v. - dødsboer. </P>  \r\n\r\n<P CLASS=PUNKT> <B>2.</B> Ligningens foretagelse for indkomståret 1979 </P>  \r\n\r\n<P>2.1. Ligningen af skatteydere med ukomplicerede skattemæssige forhold  \r\n\r\n Ligningsarbejdet skal tilrettelægges og afvikles, så det tilstræbes, at alle  \r\n\r\n skatteydere med ukomplicerede skattemæssige forhold (almindelige lønmodtagere  \r\n\r\n og pensionister m.v.) er færdigbehandlet, inden første slutopgørelse  \r\n\r\n udsendes. </P>  \r\n\r\n<P>2.2. Skatteydere der har anvendt erklæringen på selvangivelserne S 13  \r\n\r\n eller S 14 </P>  \r\n\r\n<P>2.2.1. Skatteydere, der har underskrevet erklæring, modtager normalt først  \r\n\r\n ved slutopgørelsen oplysning om de A-indkomster, der er lagt til grund ved  \r\n\r\n skatteberegningen. Disse skatteydere har efter § 10 i bekendtgørelse nr. 451  \r\n\r\n af 6. november 1979 vedrørende slutligning for 1979 adgang til senest 4 uger  \r\n\r\n efter modtagelsen af slutopgørelsen at klage til ligningskommissionen. </P>  \r\n\r\n<P>2.2.2. Skatteydere, der har underskrevet erklæringen og samtidig har  \r\n\r\n udfyldt enkelte punkter på selvangivelsens side 3, anses for at have  \r\n\r\n selvangivet både A-indkomst ifølge arbejdsgivernes indberetninger og de  \r\n\r\n særlige oplysninger, der er anført på side 3. Selvangivelsen anses for  \r\n\r\n behørig. Foreligger der særlige forhold, der gør, at det ikke klart fremgår,  \r\n\r\n hvorledes indkomstansættelsen skal foretages, fordi skatteyderen har  \r\n\r\n misforstået erklæringsordningen, retter skattevæsenet henvendelse til  \r\n\r\n skatteyderen, jf. bekendtgørelse nr. 45 af 22. oktober 1979 om en særlig  \r\n\r\n erklæring i stedet for selvangivelse. Der beregnes ikke tillæg efter  \r\n\r\n skattekontrolloven i disse tilfælde. </P>  \r\n\r\n<P>2.2.3. Selvangivelserne for skatteydere, der nøjes med at underskrive  \r\n\r\n erklæringen, gennemgår de samme kontroller m.v. i udsøgningssystemet og  \r\n\r\n kontrolbilagssystemet som de øvrige selvangivelser. Særlige  \r\n\r\n kontroloplysninger og udsøgninger vedrørende skatteydere, der har anvendt  \r\n\r\n erklæringen, udskrives efter samme regler, som gælder for de øvrige  \r\n\r\n skatteydere. </P>  \r\n\r\n<P>2.3. Anvendelse af udsøgningssystem og kontrolbilagssystem Disse  \r\n\r\n edb-systemer er opbygget med henblik på i størst muligt omfang at gøre  \r\n\r\n lønmodtagerligningen maskinel, og hvor dette ikke er muligt at danne grundlag  \r\n\r\n for en systematisk udvælgelse af de selvangivelser, der skal kontrolleres  \r\n\r\n nærmere. </P>  \r\n\r\n<P>2.3.1. Udsøgningssystemet Udsøgningssystemet er opbygget og fungerer på  \r\n\r\n samme måde som hidtil med sorteringsgrupper og kriterier, der fastlægges af  \r\n\r\n den enkelte kommune. Kommunerne har således mulighed for at udsøge  \r\n\r\n selvangivelser til nærmere ligningsmæssig kontrol efter en lang række  \r\n\r\n kriterier. Systemet bygger på en maskinel registrering og sammenligning af  \r\n\r\n forskellige skatteregistres indhold. I samtlige kommuner udsøges automatisk  \r\n\r\n for følgende forhold: - A-indkomstdifferencer - B-indkomstdifferencer -  \r\n\r\n Renteindkomstdifferencer - Ejendomssalg - Fejl ved beregning af  \r\n\r\n ejendomsoverskud eller -underskud - Skatteyderen eller dennes ægtefælle er  \r\n\r\n død i 1979 - Fejl i mandtalskoder. Herudover kan den enkelte kommune som  \r\n\r\n nævnt selv fastsætte yderligere kriterier. Deltagelse i 2. eller 3.  \r\n\r\n udsøgningskørsel er gjort obligatorisk for at sikre, at udsøgningen også  \r\n\r\n omfatter tilfælde, hvor oplysningssedlerne er indgået med forsinkelse. Dette  \r\n\r\n har endvidere betydning for skatteydere, der har underskrevet erklæringen på  \r\n\r\n selvangivelsen. </P>  \r\n\r\n<P>2.3.2. Kontrolbilagssystem og blanketterne R 75 og R 75 S Som led i  \r\n\r\n lignings- og kontrolarbejdet opsamles en række oplysninger i  \r\n\r\n kontrolbilagssystemet, der danner grundlag for udskrivning af oplysninger  \r\n\r\n vedrørende skattepligtige personers indkomst- og formueforhold på blanket R  \r\n\r\n 75 og vedrørende aktie- og anpartsselskaber m.v. på blanket R 75 S. På R 75  \r\n\r\n og R 75 S udskrives renteoplysninger fra pengeinstitutter og  \r\n\r\n realkreditinstitutioner m.fl. samt oplysninger om renter af private  \r\n\r\n pantebreve, som er indberettet til statsskattedirektoratet på grundlag af  \r\n\r\n lister fra direktoratet over særligt udvalgte skatteydere. I midten af marts  \r\n\r\n 1980 udskrives kontrolbilaget - R 75 - med samtlige kontroloplysninger for  \r\n\r\n alle personer med ligningsartkode (erhvervsdrivende og &quot;tungere&quot;  \r\n\r\n lønmodtagere m.v.), således at regnskabsligningen kan påbegyndes. I  \r\n\r\n begyndelsen af april - samtidig med udsøgningsblanketten udskrives R 75 for  \r\n\r\n øvrige personer. Kontrolbilaget for selskaber m.v. udskrives første gang i  \r\n\r\n april 1980. Systemernes nærmere indhold fremgår af de pågældende afsnit i  \r\n\r\n statsskattedirektoratets &quot;Vejledning om slutopgørelsen m.v. for  \r\n\r\n 1979&quot; samt &quot;Vejledning om selskabsskat m.v.&quot;, som vil blive  \r\n\r\n udsendt til kommunerne i løbet af december 1979 og februar 1980. </P>  \r\n\r\n<P>2.4. Lignings- og kontrolsystemet for erhvervsdrivende (SLS-E-systemet)  \r\n\r\n</P>  \r\n\r\n<P>2.4.1. Lignings- og kontrolsystemet for erhvervsdrivende er en  \r\n\r\n videreførelse af det edb-system, som med virkning for indkomståret 1978 blev  \r\n\r\n indført efter forslag fra en fælles statslig-kommunal arbejdsgruppe til  \r\n\r\n støtte for sagsstyringen og -fordelingen. </P>  \r\n\r\n<P>2.4.2. For indkomståret 1979 indeholder systemet følgende: (1) Et mandtal  \r\n\r\n over skattepligtige erhvervsdrivende personer og selskaber m.fl., som  \r\n\r\n udsendes til kommuner og amtsskatteinspektorater i marts måned 1980. (2) En  \r\n\r\n SLS-E udskrift for hver enkelt skattepligtig, der er optaget på mandtallet.  \r\n\r\n (3) En liste over erhvervsdrivende opdelt efter branche. (4) Til de kommuner,  \r\n\r\n der for indkomståret 1978 har indberettet årstal for udsøgning af  \r\n\r\n erhvervsdrivendes selvangivelser til kontrol, udskrives en liste indeholdende  \r\n\r\n de skatteydere, der er planlagt kontrolleret for indkomståret 1979. </P>  \r\n\r\n<P>2.4.3. Andre aktiviteter herunder indberetninger m.v.: Det forudsættes, at  \r\n\r\n der foretages en kvalificeret gennemlæsning af samtlige selvangivelser og  \r\n\r\n regnskaber med henblik på tilrettelæggelsen af det videre ligningsarbejde.  \r\n\r\n Efterhånden som ligningsarbejdet afvikles, kan omfanget af den udførte  \r\n\r\n kontrol indberettes, angivet som - ligningsmæssig gennemgang - partiel  \r\n\r\n kontrol - total kontrol For kommuner, der har etableret eller agter at  \r\n\r\n etablere ordninger, hvorefter erhvervsdrivende over en årrække udtages til  \r\n\r\n kontrol, er der mulighed for at indberette det årstal, i hvilket en  \r\n\r\n erhvervsdrivendes selvangivelse er planlagt udtaget til nærmere kontrol. Den  \r\n\r\n igangværende registrering af hovedaktionærforhold m.v., interessentskaber,  \r\n\r\n partrederier, kommanditselskaber og andre flerejede virksomheder videreføres  \r\n\r\n og udbygges. For virksomheder med flere ejere skabes reference mellem disse,  \r\n\r\n og der udpeges en kommune, som skal kontrollere virksomhedsregnskabet. Der  \r\n\r\n udarbejdes egentlige koncernoversigter. Indberettede og registrerede data  \r\n\r\n indgår i grundlaget for udarbejdelse af statistikker, der udsendes til  \r\n\r\n kommunerne og amtsskatteinspektoraterne, bl.a. til brug ved planlægningen og  \r\n\r\n tilsynet med ligningen. </P>  \r\n\r\n<P>2.5 Øvrige retningslinier for ligningsarbejder </P>  \r\n\r\n<P>2.5.1. Ligningsvejledning 1979 I slutningen af marts 1980 udsender  \r\n\r\n statsskattedirektoratet ligningsvejledningen for personer til  \r\n\r\n skattemyndighederne. Vejledningen er ajourført og rettet på grundlag af  \r\n\r\n lovændringer, domsafgørelser og landsskatteretskendelser m.v. </P>  \r\n\r\n<P>2.5.2. Vejledning vedrørende ligningen af selskaber og foreninger m.v. Til  \r\n\r\n brug ved selskabsligningen vil der omkring 1. april 1980 blive udsendt en  \r\n\r\n særlig vejledning vedrørende ligningen af selskaber og foreninger m.v. </P>  \r\n\r\n<P>2.5.3. Cirkulære om forhøjelse af skatteansættelser, hvori indgår  \r\n\r\n skønsmæssig vurdering af privatforbrugsgoder (skønscirkulæret) Ved  \r\n\r\n statsskattedirektoratets cirkulære nr. 487 af 3. november 1976 er det  \r\n\r\n bestemt, at forhøjelse af en skønsmæssig værdiansættelse af enkeltposter, der  \r\n\r\n vedrører privatforbruget, ikke kan ske, med mindre forhøjelsen er væsentlig,  \r\n\r\n og at en sådan ændring ikke kan foretages efter udsendelse af første  \r\n\r\n slutopgørelse. Med henblik på en hensigtsmæssig tilrettelæggelse af  \r\n\r\n ligningsarbejdet er det ved SD-cirkulære 1979-17 bestemt, at der for  \r\n\r\n bogførings- og regnskabspligtige kan foretages forhøjelser af skønsposter  \r\n\r\n efter udsendelse af første slutopgørelse, såfremt selvangivelsen er udtaget  \r\n\r\n til partiel eller total kontrol, og der på forhånd er givet meddelelse herom.  \r\n\r\n Reglerne omtales nærmere i ligningsvejledningen. </P>  \r\n\r\n<P>2.5.4. Revisionsmeddelelser Statsskattedirektoratet vil viderebringe den  \r\n\r\n viden og erfaring, som direktoratet og de lokale skattemyndigheder erhverver  \r\n\r\n af betydning for det daglige lignings- og revisionsarbejde. Det vil ske ved  \r\n\r\n udsendelse til ligningsmyndighederne af &quot;Revisionsmeddelelser&quot;, der  \r\n\r\n vil indeholde oplysninger af såvel konkret som generel ligningsmæssig  \r\n\r\n interesse. </P>  \r\n\r\n<P>2.5.5. Udtagelse og indberetning af bødesager For at sikre en ensartet  \r\n\r\n udtagelse af sager, hvor det må antages, at der foreligger overtrædelse af  \r\n\r\n skattekontrollovens § 13 eller straffelovens § 289, er det ved skrivelse af  \r\n\r\n 27. december 1977 pålagt kommunerne at udtage og indberette sager, hvori  \r\n\r\n overtrædelse skønnes at foreligge, til amtsskatteinspektoraterne. </P>  \r\n\r\n<P>2.5.6. Særlige kontrolaktioner Statsskattedirektoratet fortsætter  \r\n\r\n drøftelserne med repræsentanter for lignings- og afgiftsmyndighederne m.fl.  \r\n\r\n om intensivering af kontrolindsatsen. I 1979 er lokalt gennemført  \r\n\r\n forundersøgelser vedrørende skattemæssige problemer omkring fondsdannelser og  \r\n\r\n udlandstransaktioner. Statsskattedirektoratet vil i begyndelsen af 1980  \r\n\r\n udsende en revisionsmeddelelse til ligningsmyndighederne om de indvundne  \r\n\r\n erfaringer. Der er fra kommunerne indberettet et betydeligt antal sager  \r\n\r\n vedrørende udlandstransaktioner til videre undersøgelse.  \r\n\r\n Statsskattedirektoratet vil fortsætte sin instruktionsvirksomhed på disse  \r\n\r\n områder i 1980. Det er ligeledes ved undersøgelser i 1979 godtgjort, at der i  \r\n\r\n betydeligt omfang finder skatteunddragelser sted ved, at privatudgifter  \r\n\r\n &quot;omfaktureres&quot; til udgifter, som sædvanligvis godkendes fradraget  \r\n\r\n ved indkomstopgørelsen, f.eks. varekøb eller omkostningsvarer.  \r\n\r\n Statsskattedirektoratet vil også på dette område informere om indvundne  \r\n\r\n erfaringer. Det påhviler kommunerne at underrette statsskattedirektoratet og  \r\n\r\n vedkommende amtsskatteinspektorat om iværksættelse af lokale kontrolaktioner.  \r\n\r\n</P>  \r\n\r\n<P CLASS=PUNKT> <B>3.</B> Lignings- og årsagskodestatistik Der vil til  \r\n\r\n kommuner og amtsskatteinspektorater blive udsendt en ligningsstatistik pr. 1.  \r\n\r\n oktober 1980 og pr. 31. marts 1981. Der vil blive foretaget optællinger af  \r\n\r\n såvel forhøjelser som nedsættelser, opdelt som berigtigelser,  \r\n\r\n førstegangsansættelser og klager til henholdsvis ligningskommission og  \r\n\r\n skatteråd, inden for de sædvanlige skatteyderkategorier. Antallet af  \r\n\r\n godkendte selvangivelser vil endvidere fremgå af tabellen.  \r\n\r\n Årsagskodestatistikken, der udskrives pr. 1. oktober 1980 sammen med  \r\n\r\n ligningsstatistikken, vil svare til statistikken for indkomståret 1978. Fra  \r\n\r\n skatteåret 1980/81 kan der indberettes lignings- og årsagskoder for selskaber  \r\n\r\n m.v. </P>  \r\n\r\n<P CLASS=PUNKT> <B>4.</B> Tilsyn med ligningen </P>  \r\n\r\n<P>4.1. Ligningsrådet og statsskattedirektoratets tilsyn efter  \r\n\r\n skattestyrelseslovens § 11 med ligningskommissionernes arbejde varetages uden  \r\n\r\n for København og Frederiksberg kommuner af amtsskatteinspektoraterne, jf.  \r\n\r\n lovens § 19, stk. 1. </P>  \r\n\r\n<P>4.2. Amtsskatteinspektoraterne kan, jf. SD-cirkulære 1979-11 af 30. marts  \r\n\r\n 1979, bemyndige en ligningskommission til at ændre en ansættelse for  \r\n\r\n tidligere indkomstår. </P>  \r\n\r\n<P>4.3. Amtsskatteinspektoraterne er ved SD-cirkulære 1979-11 af 30. marts  \r\n\r\n 1979 bemyndiget til at udtage selvangivelser efter lovens § 14, stk. 2, til  \r\n\r\n gennemgang og eventuel forelæggelse for amtsligningsrådet.  \r\n\r\n Amtsskatteinspektoraterne er ved samme cirkulære bemyndiget til på  \r\n\r\n direktoratets vegne at deltage i ligningskommissionernes møder og  \r\n\r\n forhandlinger efter lovens § 14, stk. 2. </P>  \r\n\r\n<P>4.4. Ligningsplanen indsendes til amtsskatteinspektoratet snarest efter,  \r\n\r\n at ligningskommissionen har vedtaget den. Ændringer i planen indsendes på  \r\n\r\n tilsvarende måde. </P>  \r\n\r\n<P>Hans Westerberg </P>  \r\n\r\n<P>Niels Lauesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 37-1979"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/1980"
        },
        {
            "displayName": "Accession",
            "displayValue": "C19790021809"
        },
        {
            "displayName": "Entydig dokumentidentifikation",
            "displayValue": "CM021235"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "218"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "07/12/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "J.NR. F.44.334 AFD: Ligning KONTOR:"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}