{
    "id": 68510,
    "title": "Cirkulære vedrørende ændring af lov om arbejdsformidling og arbejdsløshedsforsikring m.v. (ændring af reglerne om udbetaling af dagpenge til medlemmer, der modtager social pension, præcisering af klagereglerne m.v.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3327 af 22/05/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende ændring af lov om  \r\n\r\n arbejdsformidling og arbejdsløshedsforsikring m.v. (ændring af reglerne om  \r\n\r\n udbetaling af dagpenge til medlemmer, der modtager social pension,  \r\n\r\n præcisering af klagereglerne m.v.) </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>Ved lov nr. 219 af 22. april 1987 har folketinget med virkning fra 1. maj  \r\n\r\n 1987 vedtaget en række ændringer i lovens afsnit om arbejdsløshedsforsikring.  \r\n\r\n</P>  \r\n\r\n<P>Idet der henvises til lovens tekst, anføres følgende om de væsentligste  \r\n\r\n ændringer: </P>  \r\n\r\n<P> ad §§ 64 og 74. </P>  \r\n\r\n<P>De gældende regler, hvorefter dagpenge højst kan udbetales i 78 dage inden  \r\n\r\n for 12 måneder, ophæves. </P>  \r\n\r\n<P>Endvidere ophæves reglen om, at dagpenge, der er modtaget i de sidste tre  \r\n\r\n måneder, før pensionen begynder at løbe, skal medtages ved beregningen af, om  \r\n\r\n retten til dagpenge er opbrugt. </P>  \r\n\r\n<P>Som kriterium for dagpengeretten anvendes et skærpet arbejdskrav, som  \r\n\r\n allerede i dag findes i lovgivningen, og derfor er et kendt begreb for  \r\n\r\n arbejdsløshedskasserne. </P>  \r\n\r\n<P>Ændringen vil medføre en væsentlig udvidelse af dagpengeretten for  \r\n\r\n medlemmer, der modtager social pension, uden dog at bryde afgørende med  \r\n\r\n lovens princip om, at dagpenge kun kan udbetales til et medlem, der er til  \r\n\r\n rådighed for arbejdsmarkedet. </P>  \r\n\r\n<P>Reglens personkreds vil herefter kunne modtage dagpenge sideløbende med  \r\n\r\n deres sociale pension, så længe de opfylder det skærpende arbejdskrav. I  \r\n\r\n tilfælde, hvor der er begrundet tvivl om, hvorvidt et medlem er til rådighed  \r\n\r\n for arbejdsmarkedet, vil der dog kunne stilles krav om arbejde i en vis  \r\n\r\n periode. </P>  \r\n\r\n<P>Ændringen medfører, at reglerne om det såkaldte skærpede arbejdskrav, der  \r\n\r\n gælder for medlemmer, der under ledighed har bibeskæftigelse ved selvstændig  \r\n\r\n virksomhed, overføres til medlemmer, der modtager en social pension. Herefter  \r\n\r\n skal arbejdskravet, jfr. arbejdsløshedsforsikringslovens § 55, være opfyldt  \r\n\r\n inden for en periode på 18 måneder. </P>  \r\n\r\n<P>Da retten til dagpenge for medlemmer, der har en social pension, nu gøres  \r\n\r\n betinget af et skærpet arbejdskrav, vil der altid være en automatisk  \r\n\r\n generhvervelsesret, idet medlemmet altid vil være berettiget til dagpenge,  \r\n\r\n når medlemmet igen opfylder arbejdskravet. </P>  \r\n\r\n<P>Der indføres en overgangsregel, således at personer, der på lovens  \r\n\r\n ikrafttrædelsestidspunkt modtager er pension, kan vælge at opfylde de hidtil  \r\n\r\n gældende regler indtil 1. maj 1988. Dette skal sikre, at personer, der  \r\n\r\n opfylder arbejdskravet i § 55, stk. 1, får mulighed for at indrette sig efter  \r\n\r\n de gældende regler. Det skal bemærkes, at ændringen i de fleste tilfælde vil  \r\n\r\n medføre en lempelse. </P>  \r\n\r\n<P>Direktoratet skal tilføje, at en vejledning om anvendelsen af reglerne i  \r\n\r\n §§ 64, 74 og 75 b, stk. 6, om retten til dagpenge og efterløn for medlemmer,  \r\n\r\n der modtager social pension, er under udarbejdelse og vil blive udsendt  \r\n\r\n snarest. </P>  \r\n\r\n<P> ad § 76, stk. 3. Bestemmelsen indebærer, at kassen skal betale morarenter  \r\n\r\n ved for sen indbetaling af medlemsbidrag til staten. </P>  \r\n\r\n<P>Renten udgør 1 1/2% for hver påbegyndt måned fra forfaldsdagen, som er den  \r\n\r\n 10. i måneden efter kvartalets udløb. </P>  \r\n\r\n<P>Bestemmelsen erstatter § 11, stk. 5, i Direktoratet for  \r\n\r\n Arbejdsløshedsforsikringens bekendtgørelse nr. 842 af 11. december 1986 om  \r\n\r\n arbejdsløshedskassernes økonomi, regnskabsvæsen og øvrige  \r\n\r\n administrationsforhold. </P>  \r\n\r\n<P> ad § 98, stk. 5 og § 99. </P>  \r\n\r\n<P>Der er tale om en ændring af ankesystemet på to punkter. </P>  \r\n\r\n<P>For det første vil arbejdsdirektørens og direktøren for  \r\n\r\n arbejdsløshedsforsikringens afgørelse om at se bort fra ankefristen ikke  \r\n\r\n længere kunne indbringes for ankenævnet. </P>  \r\n\r\n<P>For det andet er det nu afklaret, at afgørelser, der er truffet vedrørende  \r\n\r\n EF-forordninger om anvendelse af de sociale sikringsordninger på  \r\n\r\n lønmodtagere, selvstændige og deres familiemedlemmer, vil kunne indbringes  \r\n\r\n for ankenævnet. </P>  \r\n\r\n<P>Herudover er der alene tale om en redaktionel opdeling af lovens § 99,  \r\n\r\n stk. 1, i 2 stykker og om en præcisering af, at en række  \r\n\r\n dispensationsbestemmelser, truffet af direktøren for  \r\n\r\n arbejdsløshedsforsikringen, vil kunne indbringes for ankenævnet. </P>  \r\n\r\n<P>P.D.V. </P>  \r\n\r\n<P> <I>Birger Stein</I>  </P>  \r\n\r\n<P>kontorchef </P>  \r\n\r\n<P>/K. Hellen Andersson </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870332709"
        },
        {
            "displayName": "Entydig dokumentidentifikation",
            "displayValue": "CM027694"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3327"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "22/05/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "j. nr. 87-30-63"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}