{
    "id": 216554,
    "title": "Bekendtgørelse om støtteordning til luftfartsselskaber i anledning af COVID-19-udbruddet",
    "documentTypeId": "60",
    "isSagsforlobPeriodValid": true,
    "shortName": "BEK nr 1440 af 02/10/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om støtteordning til luftfartsselskaber i anledning af COVID-19-udbruddet</p>\r\n<p class=\"Indledning2\">I medfør af akt nr. 262 af 30. juni 2020 og akt nr. 324 af 1. oktober 2020 og tekstanmærkning nr. 121 ad 28.56.04. til § 28 på finansloven for finansåret 2020 fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span>Formål</span>\r\n</p>\r\n<p class=\"Paragraf\" id=\"idb400fd20-2703-4946-bf87-0d47f52aa229\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastlægger de nærmere regler for tildeling og udbetaling af støtte til luftfartsselskaber.</p>\r\n<p class=\"Stk2\">\r\n   <span class=\"StkNr\" id=\"idcf125e31-a547-4f8a-a9c7-79ca15d4d9ab\">Stk. 2.</span> Støtteordningens formål er at støtte flyvninger til og fra Danmark, samt indenrigsflyvninger i Danmark, ved at give luftfartsselskaber, der beflyver danske lufthavne, et tilskud i anledning af de vanskeligheder, de har oplevet som følge af COVID-19-udbruddet. Støtteordningen er en del af en samlet støttepakke til luftfartsselskaber og lufthavne.</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id0a2a33c2-89e9-4014-bcb8-4bc924791e77\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Denne bekendtgørelse finder anvendelse for luftfartsselskaber, der beflyver danske lufthavne i perioden 1. august 2020 til 31. december 2020.</p>\r\n<p class=\"Stk2\">\r\n   <span class=\"StkNr\" id=\"id76bd2896-e6bd-4bc4-a12e-adafb7e6b5c5\">Stk. 2.</span> Følgende virksomheder kan søge støttemidler efter denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"id0076c95a-af34-4059-9492-b7eb9dd007e1\">1)</span> Virksomheder, der ikke var kriseramt den 31. december 2019.</p>\r\n<p class=\"Liste1\">\r\n   <span class=\"Liste1Nr\" id=\"id5aebeffd-1b64-4877-a4cc-7741151445bb\">2)</span> Mikrovirksomheder eller små virksomheder (som defineret i bilag I til den generelle gruppefritagelsesordning), der allerede var kriseramte pr. 31. december 2019, forudsat at de ikke er underlagt konkursbehandling efter dansk ret, og som ikke har modtaget redningsstøtte eller omstruktureringsstøtte.</p>\r\n<p class=\"Liste1\">\r\n   <span class=\"Liste1Nr\" id=\"id00021c6a-fd61-44f2-8d88-3d741a0e695f\">3)</span> Mikrovirksomheder eller små virksomheder (som defineret i bilag I til den generelle gruppefritagelsesordning), der allerede var kriseramte pr. 31. december 2019, og som ikke er underlagt konkursbehandling efter dansk ret, men</p>\r\n<p class=\"Liste2\">\r\n   <span class=\"Liste2Nr\" id=\"id2551444e-3f08-4624-8a93-f8e8d4204f4b\">a)</span> har modtaget redningsstøtte, og på tidspunktet for tildeling af støtte i henhold til denne bekendtgørelse har tilbagebetalt lånet eller bragt garantien til ophør, eller</p>\r\n<p class=\"Liste2\">\r\n   <span class=\"Liste2Nr\" id=\"id54881193-a473-46fe-922c-ed12c29db1cd\">b)</span> har modtaget omstruktureringsstøtte, og på tidspunktet for tildeling af støtte i henhold til denne bekendtgørelse ikke længere er underlagt en omstruktureringsplan.</p>\r\n<p class=\"Stk2\">\r\n   <span class=\"StkNr\" id=\"iddf184097-aaf3-4343-825c-ce46122532d3\">Stk. 3.</span> En kriseramt virksomhed, jf. stk. 2, skal forstås som en virksomhed, der er kriseramt efter Kommissionens forordning (EU) nr. 651/2014 af 17. juni 2014 med efterfølgende ændringer (gruppefritagelsesforordningen), art. 2, pkt. 18.</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"idbea53122-ac28-42c9-bd8c-8475ed9b0e07\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I denne bekendtgørelse forstås ved: </p>\r\n<p class=\"Liste1\">\r\n   <span class=\"Liste1Nr\" id=\"id7adc0b6e-7e36-49ed-a639-dcb859496e43\">1)</span> »Sæsonruteflyvning«: Regelmæssig erhvervsmæssig flyvning med passagerer i en periode af året og omfatter således ikke enkeltstående flyvninger.</p>\r\n<p class=\"Liste1\">\r\n   <span class=\"Liste1Nr\" id=\"idd4b4caa2-53da-4ef0-99be-a120176038f1\">2)</span> »Lufthavn«: En offentlig flyveplads, der er godkendt efter § 55, stk. 1, i luftfartsloven.</p>\r\n<p class=\"ParagrafGruppeOverskrift\">\r\n   <span>Statslig støtte</span>\r\n</p>\r\n<p class=\"Paragraf\" id=\"id4deb94c2-9192-4b5d-b4ca-0600331f3377\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den statslige støtte til et luftfartsselskab udgør 50 pct. (støttesatsen) af de lufthavnstakster, som opkræves af lufthavnen fra luftfartsselskaberne, jf. dog stk. 2-10. Der udbetales ikke støtte til dækning af omkostningerne til moms.</p>\r\n<p class=\"Stk2\">\r\n   <span class=\"StkNr\" id=\"id2f65c93e-e5b4-497e-b9e8-df3462ffef0c\">Stk. 2.</span> Størrelsen på den samlede støttepakke til luftfartsselskaber og lufthavne jf. § 1, udgør i alt 160 mio. kr., hvoraf 130 mio. kr. kan udmøntes til luftfartsselskaber jf. denne bekendtgørelse. Støtteordningen gælder for operationer fra 1. august 2020 til 31. december 2020, jf. dog stk. 4. Trafik-, Bygge- og Boligstyrelsen administrerer ordningen, og administrationsomkostningerne skal dækkes inden for de 130 mio. kr., der er afsat til ordningen.</p>\r\n<p class=\"Stk2\">\r\n   <span class=\"StkNr\" id=\"id2ce1bcde-5219-42b0-b951-05a77281aa24\">Stk. 3.</span> I tilfælde af, at midlerne i de to støtteordninger til henholdsvis lufthavne og luftfartsselskaber ikke udnyttes i tilstrækkelig grad inden for den enkelte ordning, kan Trafik-, Bygge- og Boligstyrelsen beslutte at overføre støttemidler fra den ene ordning til den anden.</p>\r\n<p class=\"Stk2\">\r\n   <span class=\"StkNr\" id=\"id059a09b7-a16b-45c5-b8fd-2d526ffaeda5\">Stk. 4.</span> Såfremt ordningen løber tør for midler før den 31. december 2020, ophører ordningen. Hvis der ikke er midler til at imødekomme alle ansøgninger, tildeles midlerne forholdsmæssigt efter det ansøgte beløb.</p>\r\n<p class=\"Stk2\">\r\n   <span class=\"StkNr\" id=\"id1523a6e3-f3d9-48e4-8e4e-238143343a10\">Stk. 5.</span> Der kan alene ydes støtte til lufthavnstakster betalt til danske lufthavne med rute- og/eller sæsonruteflyvning. Følgende lufthavne har i indeværende år haft  rute- og/eller sæsonruteflyvning: Københavns Lufthavne (Kastrup og Roskilde), Billund Lufthavn, Aalborg Lufthavn, Aarhus Lufthavn, Bornholms Lufthavn, Midtjyllands Lufthavn, Esbjerg Lufthavn, Sønderborg Lufthavn, Læsø flyveplads, Anholt flyveplads, Vandflyverpladsen i København og Vandflyverpladsen i Aarhus.</p>\r\n<p class=\"Stk2\">\r\n   <span class=\"StkNr\" id=\"id041a9e90-1830-4702-985d-5d6a85121b78\">Stk. 6.</span> Der kan alene ydes støtte for følgende typer af flyvninger:</p>\r\n<p class=\"Liste1\">\r\n   <span class=\"Liste1Nr\" id=\"ide8cac0ff-867c-4288-90be-990b3930110b\">1)</span> Ruteflyvninger med passagerer.</p>\r\n<p class=\"Liste1\">\r\n   <span class=\"Liste1Nr\" id=\"id6462a874-df2f-4aa8-a9bc-d8ba14e9200c\">2)</span> Charterflyvninger med passagerer.</p>\r\n<p class=\"Stk2\">\r\n   <span class=\"StkNr\" id=\"id67c36d02-4581-4e9a-8298-74a0df2d3c31\">Stk. 7.</span> Der kan alene ydes støtte for følgende typer af lufthavnstakster:</p>\r\n<p class=\"Liste1\">\r\n   <span class=\"Liste1Nr\" id=\"id9af57f04-7810-4f5e-86ed-7a803add89f3\">1)</span> Startafgift, som er gradueret efter luftfartøjets vægt eller opkræves pr. dag.</p>\r\n<p class=\"Liste1\">\r\n   <span class=\"Liste1Nr\" id=\"id779d6244-8aae-483a-85b9-d1f7471a023e\">2)</span> Passagerafgifter pr. afgående passager (evt. gradueret efter om passageren er transfererende eller er i transit), herunder eksempelvis securityafgift, handlingafgift, CUTE-afgift og PRM-afgift.</p>\r\n<p class=\"Stk2\">\r\n   <span class=\"StkNr\" id=\"id4311d552-ee2b-49bb-af6a-9a5ab4885e7a\">Stk. 8.</span> Følgende flyvninger er ikke omfattet af ordningen:</p>\r\n<p class=\"Liste1\">\r\n   <span class=\"Liste1Nr\" id=\"idc708b196-258f-41a1-8887-71ca45ef6bbe\">1)</span> Cargo-/fragtflyvninger.</p>\r\n<p class=\"Liste1\">\r\n   <span class=\"Liste1Nr\" id=\"id00e9a0a6-41c1-406a-9d8f-aa1a56e0954d\">2)</span> General aviation/fritidsflyvning.</p>\r\n<p class=\"Liste1\">\r\n   <span class=\"Liste1Nr\" id=\"id21fbbcc3-f5d6-4de8-bfbb-18fab9b738e7\">3)</span> Ambulancefly.</p>\r\n<p class=\"Liste1\">\r\n   <span class=\"Liste1Nr\" id=\"id166f3bf3-afe7-4726-a7fe-898b280111a6\">4)</span> Tomflyvning.</p>\r\n<p class=\"Stk2\">\r\n   <span class=\"StkNr\" id=\"id3d659ab5-ab68-46d0-811b-5aa32eafad52\">Stk. 9.</span> Følgende typer af afgifter er ikke omfattet af ordningen:</p>\r\n<p class=\"Liste1\">\r\n   <span class=\"Liste1Nr\" id=\"id724d710e-01ed-45d6-8d3d-8e22c9350c73\">1)</span> Parkerings- og opholdsafgifter.</p>\r\n<p class=\"Liste1\">\r\n   <span class=\"Liste1Nr\" id=\"id5ec3dc89-d7ad-4ef5-83f6-a34c60352b95\">2)</span> Ground handling afgifter.</p>\r\n<p class=\"Liste1\">\r\n   <span class=\"Liste1Nr\" id=\"id04598376-e56e-42b7-b42e-f9dcefb0f92e\">3)</span> Trafik-, Bygge- og Boligstyrelsens safetyafgift.</p>\r\n<p class=\"Stk2\">\r\n   <span class=\"StkNr\" id=\"idbdb620ee-4bf7-4e44-a48e-1c754bd512a4\">Stk. 10.</span> En virksomhed kan maksimalt modtage 800.000 EUR i støtte efter denne ordning. Hvis virksomheden modtager anden støtte efter afsnit 3.1 i Kommissionens meddelse 2020/c 91 I/01 af 20. marts 2020 om midlertidige rammebestemmelser for statslige foranstaltninger til støtte for økonomien under det nuværende COVID-19-udbrud, med senere ændringer, reduceres støttebeløbet, som kan tildeles efter denne ordning, tilsvarende.</p>\r\n<p class=\"ParagrafGruppeOverskrift\">\r\n   <span>Ansøgning og frister</span>\r\n</p>\r\n<p class=\"Paragraf\" id=\"id34e1ea57-692a-4ff9-b0be-b043e7665900\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Luftfartsselskaber kan ansøge Trafik-, Bygge- og Boligstyrelsen om støtte fra støtteordningen for én måned ad gangen for perioden 1. august 2020 til 31. december 2020.</p>\r\n<p class=\"Stk2\">\r\n   <span class=\"StkNr\" id=\"iddf49f55d-a8ec-4d92-9e18-ac45bc9309b3\">Stk. 2.</span> Ansøgning om støtte vedrørende august måned skal være Trafik-, Bygge- og Boligstyrelsen i hænde senest den 16. oktober 2020.</p>\r\n<p class=\"Stk2\">\r\n   <span class=\"StkNr\" id=\"id452284f2-059c-419c-83cd-3876a8d20635\">Stk. 3.</span> Ansøgning om støtte vedrørende månederne september og oktober, skal være Trafik-, Bygge- og Boligstyrelsen i hænde senest den sidste dag i den efterfølgende måned.</p>\r\n<p class=\"Stk2\">\r\n   <span class=\"StkNr\" id=\"ida37e0565-dd62-49f1-b672-7a68e720ee08\">Stk. 4.</span> Ansøgninger for månederne november og december skal være Trafik-, Bygge- og Boligstyrelsen i hænde senest den 7. december 2020.</p>\r\n<p class=\"Stk2\">\r\n   <span class=\"StkNr\" id=\"idaa3476e9-9eab-4177-9394-1593c08d7e75\">Stk. 5.</span> Ansøgningen skal bestå af:</p>\r\n<p class=\"Liste1\">\r\n   <span class=\"Liste1Nr\" id=\"id491fbca1-c853-4f48-a5ca-73660f6c7564\">1)</span> ansøgning om støtte, herunder angivelse af aktivitet, samlede støtteberettigede omkostninger og støttebeløb, jf. dog stk. 6,</p>\r\n<p class=\"Liste1\">\r\n   <span class=\"Liste1Nr\" id=\"id6356644a-ea15-4bb8-9aa9-f9fac4d69a18\">2)</span> kopi af fakturaer fra lufthavne for de lufthavnstakster, der søges støtte på baggrund af, jf. dog stk. 6, og</p>\r\n<p class=\"Liste1\">\r\n   <span class=\"Liste1Nr\" id=\"ida5b57caa-d1af-4d38-911c-0b423aee91aa\">3)</span> Tro- og loveerklæring om ansøgningens overensstemmelse med EU’s statsstøtteregler, samt Tro- og loveerklæring om, at oplysningerne angivet i ansøgningen er retvisende.</p>\r\n<p class=\"Stk2\">\r\n   <span class=\"StkNr\" id=\"id50d4bc2b-cdf8-4dc8-970e-74b32daca725\">Stk. 6.</span> Ansøgning om støtte for månederne november og december skal baseres på estimater, herunder estimat af støtteberettiget aktivitet for hver af månederne, samt en angivelse af forudsætninger herfor, og estimater for de samlede støtteberettigede omkostninger og støttebeløb for hver af månederne. Trafik-, Bygge- og Boligstyrelsen vil på den baggrund træffe afgørelse om ansøgerens støtteberettigelse for den faktiske aktivitet udført i november og december 2020 inden for en vis ramme. For at få udbetalt støtte for november og december 2020 skal ansøgeren herudover for november og december fremsende angivelse af faktisk aktivitet, faktiske støtteberettigede omkostninger og faktisk støttebeløb, samt kopi af fakturaer fra lufthavne for de lufthavnstakster, der søges støtte på baggrund af, så Trafik-, Bygge- og Boligstyrelsen har det i hænde senest den 31. januar 2021.</p>\r\n<p class=\"Stk2\">\r\n   <span class=\"StkNr\" id=\"id6b1f1511-9ed0-489d-a4bf-8ffd94323777\">Stk. 7.</span> Ansøgning om støtte, jf. stk. 5-6, skal indsendes elektronisk, og ved anvendelse af de ansøgningsformularer, som findes på Trafik-, Bygge- og Boligstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"idaba2bb7d-1cba-4e92-9279-2b5a8bc2dbc2\">Stk.  8.</span> Trafik-, Bygge- og Boligstyrelsen kan til enhver tid anmode om yderligere dokumentation i forbindelse med behandlingen af ansøgningen.</p>\r\n<p class=\"ParagrafGruppeOverskrift\">\r\n   <span>Administration, opfølgning m.v.</span>\r\n</p>\r\n<p class=\"Paragraf\" id=\"idf120248a-7589-428c-8378-7063e7c6d22e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Trafik-, Bygge- og Boligstyrelsen forestår udbetaling af midler fra støtteordningen.</p>\r\n<p class=\"Stk2\">\r\n   <span class=\"StkNr\" id=\"iddc40f7e5-e54f-4191-94dc-3b7a5eae2919\">Stk. 2.</span> Trafik-, Bygge- og Boligstyrelsen fører tilsyn med, at reglerne i denne bekendtgørelse overholdes og kan i den forbindelse anmode om enhver oplysning til brug herfor fra ansøgeren.</p>\r\n<p class=\"Stk2\">\r\n   <span class=\"StkNr\" id=\"id94198236-f6d1-40a8-955c-b71cf393f472\">Stk. 3.</span> Modtagere af støttebeløb skal straks underrette Trafik-, Bygge- og Boligstyrelsen, hvis</p>\r\n<p class=\"Liste1\">\r\n   <span class=\"Liste1Nr\" id=\"idd4824f8d-0211-43b8-8e1b-1fe4093cb2c2\">1)</span> der foreligger forhold, som efter stk. 4 kan medføre krav om bortfald af støttebeløbet,</p>\r\n<p class=\"Liste1\">\r\n   <span class=\"Liste1Nr\" id=\"idf6cd30ac-b469-4f37-b3a9-c45e2453760a\">2)</span> der foreligger forhold, som efter § 7 kan medføre krav om tilbagebetaling af støttebeløbet, eller</p>\r\n<p class=\"Liste1\">\r\n   <span class=\"Liste1Nr\" id=\"id53000a78-8f3a-4348-91a7-156abd3b44ef\">3)</span> der modtages støtte fra en anden myndighed efter § 4, stk. 10, der fører til, at det samlede tilladte støttebeløb overskrides.</p>\r\n<p class=\"Stk2\">\r\n   <span class=\"StkNr\" id=\"idbebf6967-6031-47db-bc40-a1153083a02e\">Stk. 4.</span> Retten til støtte fortabes, hvis</p>\r\n<p class=\"Liste1\">\r\n   <span class=\"Liste1Nr\" id=\"idb816f60b-70f2-43f6-94d7-dd5755c9d04c\">1)</span> ansøger har givet urigtige eller vildledende oplysninger eller har fortiet oplysninger af betydning for ansøgningen,</p>\r\n<p class=\"Liste1\">\r\n   <span class=\"Liste1Nr\" id=\"ide65f5b88-f836-4dc2-8849-307eef112a5b\">2)</span> ansøger tilsidesætter sin underretningspligt efter stk. 3, eller</p>\r\n<p class=\"Liste1\">\r\n   <span class=\"Liste1Nr\" id=\"id847df2d6-e8b8-4404-acf8-22c3524f6ad0\">3)</span> luftfartsselskabet ikke på Trafik-, Bygge- og Boligstyrelsens anmodning fremsender yderligere dokumentation inden for en af styrelsen angiven frist, jf. § 9.</p>\r\n<p class=\"Paragraf\" id=\"idcdf76f75-f73d-4390-8d76-7c1fc0a109b1\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Trafik-, Bygge- og Boligstyrelsen kan kræve, at udbetalt støttebeløb skal tilbagebetales helt eller delvis, hvis</p>\r\n<p class=\"Liste1\">\r\n   <span class=\"Liste1Nr\" id=\"id9fd85cc7-55a6-4988-8e41-72d95b178684\">1)</span> der er sket bortfald af retten til støtte i henhold til § 6, stk. 4, eller</p>\r\n<p class=\"Liste1\">\r\n   <span class=\"Liste1Nr\" id=\"id4ae1d45b-9f2a-4442-b378-916fb570e49e\">2)</span> det samlede tilladte støttebeløb jf. § 4, stk. 10, overskrides, hvorefter et beløb svarende til overskridelse skal tilbagebetales.</p>\r\n<p class=\"Paragraf\" id=\"iddacff0c9-d58b-493a-be1b-ee6bdb455031\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis en udbetalt støtte helt eller delvis skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen.</p>\r\n<p class=\"ParagrafGruppeOverskrift\">\r\n   <span>Yderligere dokumentation</span>\r\n</p>\r\n<p class=\"Paragraf\" id=\"idfaf493ef-2129-4da8-b2ea-6843abd3e371\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Trafik-, Bygge- og Boligstyrelsen kan anmode om yderligere dokumentation i form af en erklæring afgivet af en uafhængig godkendt revisor for oplysningerne i ansøgningen, jf. § 4, stk. 4, nr. 1. Erklæringen skal afgives inden for en af styrelsen fastsat frist.</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"ida6fa47a0-0316-4503-a9d0-2b2ad4211b9e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Afgørelser truffet i henhold til denne bekendtgørelse kan påklages til transportministeren. Klagen skal sendes til Trafik-, Bygge- og Boligstyrelsen senest 14 dage efter, at afgørelsen er kommet frem til klageren. Trafik-, Bygge- og Boligstyrelsen skal, hvis afgørelsen fastholdes, snarest og senest 14 dage efter modtagelse af klagen, sende sagen og dens dokumenter til transportministeren.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id5c3728f2-5fc0-4fcc-8dad-45ad7e1cc8e6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 5. oktober 2020.</p>\r\n<p class=\"Stk2\">\r\n   <span class=\"StkNr\" id=\"ida0435607-88be-4750-a3de-d388c4032a60\">Stk. 2.</span> Bekendtgørelsen har virkning fra den 1. august 2020.</p><div class=\"Givet\" id=\"Givet\"><p class=\"Givet\" align=\"center\">Trafik-, Bygge- og Boligstyrelsen, den 2. oktober 2020</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Lars Korsholm</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/10/2020"
        },
        {
            "displayName": "Accession",
            "displayValue": "B20200144005"
        },
        {
            "displayName": "Entydig dokumentidentifikation",
            "displayValue": "CZ000324"
        },
        {
            "displayName": "Dato for førstegangsindlæggelse",
            "displayValue": "03/10/2020"
        },
        {
            "displayName": "Dato for indlæggelse",
            "displayValue": "12/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1440"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "02/10/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transport og Boligmin., <br /> Trafik-, Bygge- og Boligstyrelsen, j.nr. TS30302-00175"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}