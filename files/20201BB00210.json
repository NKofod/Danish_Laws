{
    "id": 221483,
    "title": "Forslag til folketingsbeslutning om implementering af et fuldt landevejsprincip",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 210",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. marts 2021 af Peter Juel-Jensen (V), Erling Bonnesen (V), Thomas Danielsen (V), Kristian Jensen (V), Anni Matthiesen (V), Maja Torp (V) og Anne Honoré Østergaard (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om implementering af et fuldt landevejsprincip</p>\r\n<p class=\"NormalInd\">Folketinget pålægger regeringen inden den 1. maj 2021 at sikre implementering af et fuldt landevejsprincip over hele Danmark hele året, så det fremover vil koste det samme at køre på landevejen som at sejle en tilsvarende strækning med færgen, hvilket vil være med til at skabe bedre sammenhæng og balance på tværs af landet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Venstre har længe kæmpet for, at det skal være billigere at komme til og fra de steder i Danmark, der kræver, at man krydser vand.</p>\r\n<p class=\"NormalInd\">For Venstre er det afgørende, at vi gør det nemt og billigt at transportere sig på tværs af landet, så vi sikrer en god sammenhæng fra øst til vest og fra syd til nord. Mobiliteten er vigtig for udviklingen i vores landdistrikter og på vores små og mindre øer, og gode transportmuligheder øger muligheden for at drive erhverv og leve i de egne, der ligger i yderområderne af vores smukke land.</p>\r\n<p class=\"NormalInd\">\r\n</p>\r\n<p class=\"NormalInd\">Venstre har tidligere arbejdet for at sænke færgepriserne til de danske øer. Det lykkedes vi bl.a. med i 2016, hvor vi som led i aftalen om vækst og udvikling i hele Danmark vedtog en tilskudsordning, der skulle styrke turismeerhvervet uden for højsæsonen og forbedre fremkommeligheden til landets mindre øer (»Nu får en lang række danske øer billigere færger«, Social- og Indenrigsministeriet, den 3. juni 2016).</p>\r\n<p class=\"NormalInd\">\r\n</p>\r\n<p class=\"NormalInd\">Senere udvidede bl.a. Venstre tilskudsordningen, så den også kunne komme småøerne til gavn i sommerperioden (»Nu kan småøer få billigere færgebilletter i sommerferien«, dr.dk, den 2. november 2018). Ordningen viste sig at være succesfuld og har været med til at løfte omsætningen på øerne (»Billigere færgebilletter er en kæmpe succes«, Berlingske.dk, den 22. februar 2017). Det giver langt bedre mulighed for at leve og drive forretning i områderne.</p>\r\n<p class=\"NormalInd\">\r\n</p>\r\n<p class=\"NormalInd\">Som en del af Venstres ønske om at udvikle Danmarks landdistrikter og øer er det vigtigt at ligestille borgerne, uanset hvor de bor i landet. Derfor mener Venstre, at det skal koste det samme at komme rundt i landet. Den eneste måde, vi kan sikre det, er ved at sørge for, at kilometerprisen er den samme ved transport med færge til og fra ikkebrofaste øer som på land.</p>\r\n<p class=\"NormalInd\">\r\n</p>\r\n<p class=\"NormalInd\">Ved at opretholde balancen mellem by, land og øer sørger man for vækst og udvikling i hele landet. Det giver frihed til, at man kan bosætte sig og leve sit liv lige der, hvor man ønsker, uden at skulle begrænses af større omkostninger ved at komme omkring.</p>\r\n<p>\r\n</p>\r\n<p>\r\n   <span class=\"Italic\">Fuldt landevejsprincip i hele Danmark</span>\r\n</p>\r\n<p class=\"NormalInd\">Venstre foreslår derfor, at der indføres et fuldt landevejsprincip på tværs af hele Danmark hele året, så det ikke skal være dyrere at slå sig ned eller drive virksomhed på Samsø sammenlignet med Slagelse. Landevejsprincippet skal sikre trafikal ligestilling, så det ikke koster mere at rejse 1 km. til søs end på landevejen.</p>\r\n<p class=\"NormalInd\">\r\n</p>\r\n<p class=\"NormalInd\">Med aftalen om færgetakstnedsættelser fra 2018 kom vi endnu nærmere et fuldt landevejsprincip (»Aftale om justering af tilskudsordningerne til nedsættelse af færgetakster for personbefordring og godstransport på ikke statslige færgeruter til og fra visse øer«, Økonomi- og Indenrigsministeriet). Venstre inviterer derfor Folketingets partier og særlig aftalepartierne til, at vi i fællesskab gennemfører et fuldt landevejsprincip hele året.</p>\r\n<p>\r\n</p>\r\n<p>\r\n   <span class=\"Italic\">Økonomi</span>\r\n</p>\r\n<p class=\"NormalInd\">Social- og ældreministeren har i et svar til Folketinget oplyst, at indførelsen af et fuldt landevejsprincip årligt vil koste 45,1 mio. kr. mere end de midler, der er afsat i dag (Transportudvalget, TRU alm. del – svar på spørgsmål 718, folketingsåret 2019-20).</p>\r\n<p class=\"NormalInd\">\r\n</p>\r\n<p class=\"NormalInd\">Venstre har i sine finanslovsprioriteter for 2021 »Vækst i en grøn omstilling – med mennesket i centrum« peget på en række finansieringsforslag, der samlet finansierer vores prioriteter, herunder implementering af et fuldt landevejsprincip.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Juel-Jensen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om implementering af et fuldt landevejsprincip.</p>\r\n<p class=\"ForslagsNummer\">(Beslutningsforslag nr. B 210)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 210",
            "stateLabel": "Forkastet",
            "references": [
                {
                    "shortName": "2020/1 BSF 210",
                    "title": "Forslag til folketingsbeslutning om implementering af et fuldt landevejsprincip",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221483,
                    "eliUri": "/eli/ft/20201BB00210",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b210/index.htm"
                },
                {
                    "shortName": "2020/1 BTB 210",
                    "title": "Betænkning over Forslag til folketingsbeslutning om implementering af et fuldt landevejsprincip",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223484,
                    "eliUri": "/eli/ft/20201DB01331",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/03/2021"
        },
        {
            "displayName": "Accession",
            "displayValue": "20201BB00210"
        },
        {
            "displayName": "Entydig dokumentidentifikation",
            "displayValue": "AX025923"
        },
        {
            "displayName": "Dato for førstegangsindlæggelse",
            "displayValue": "06/03/2021"
        },
        {
            "displayName": "Dato for indlæggelse",
            "displayValue": "06/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "210"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}