{
    "id": 132852,
    "title": "Bekendtgørelse om kursus i danske samfundsforhold og dansk kultur og historie",
    "documentTypeId": "60",
    "isSagsforlobPeriodValid": true,
    "shortName": "BEK nr 917 af 26/06/2010",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Fagbeskrivelse for kursus i danske samfundsforhold og dansk kultur og historie</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om kursus i danske samfundsforhold og dansk kultur og historie</p>\r\n<p class=\"Indledning2\">I medfør af § 22, stk. 3, i lov om integration af udlændinge i Danmark (integrationsloven), jf. lovbekendtgørelse nr. 1593 af 14. december 2007, som ændret ved lov nr. 571 af 31. maj 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kommunalbestyrelsen drager omsorg for, at udlændinge omfattet af integrationslovens § 2, stk. 2-4, får tilbudt et kursus i danske samfundsforhold og dansk kultur og historie.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Tilbuddet efter stk. 1 skal gives så betids, at udlændingen kan påbegynde kurset senest 4 måneder efter, at kommunalbestyrelsen har overtaget ansvaret for den pågældende udlænding.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Kommunalbestyrelsen har ansvaret for kurset, men kan helt eller delvis overlade tilrettelæggelsen og afholdelsen til en anden kommunalbestyrelse, organisation eller forening, herunder Dansk Flygtningehjælp, en uddannelsesinstitution eller en privat virksomhed, jf. integrationslovens § 5.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Kurset afholdes som et sammenhængende eller opdelt forløb og skal være afsluttet senest 1 år efter, at kommunalbestyrelsen har overtaget ansvaret for den pågældende udlænding, jf. dog § 8. Kursets sammenlagte varighed skal være 40 gange 45 minutter eksklusive pauser.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Undervisningen skal følge den fagbeskrivelse, der er optrykt som bilag 1 til denne bekendtgørelse.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Kommunalbestyrelsen skal tilrettelægge kurset således, at det med hensyn til tid, sted og indhold tilpasses udlændingens beskæftigelse og behov m.v., herunder de øvrige dele af integrationsprogrammet henholdsvis introduktionsforløbet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> I undervisningen skal der benyttes tolk i fornødent omfang.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> For udlændinge, der får tilbudt et integrationsprogram, jf. integrationslovens § 16, skal kurset indgå som led i integrationsprogrammet, jf. dog § 7. Det skal fremgå af integrationskontrakten, jf. integrationslovens § 19, at kurset indgår i integrationsprogrammet, og hvornår udlændingen skal påbegynde og afslutte kurset.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ønsker udlændinge, der får tilbudt et introduktionsforløb, at følge kurset, skal det påbegyndes så betids, at det kan være gennemført inden udløbet af introduktionsperioden, jf. integrationslovens § 24 c, stk. 4.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kommunalbestyrelsen kan helt eller delvis undlade at tilbyde en udlænding deltagelse i kursus i danske samfundsforhold og dansk kultur og historie, når ganske særlige grunde taler derfor, f.eks. hvis udlændingen pga. høj alder, fysisk handicap, psykisk handicap m.v. ikke kan antages at være i stand til at følge undervisningen i fuldt omfang.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Hvis sygdom, graviditet, barsel, manglende anvisning af børnepasning eller lignende forhindrer udlændingen i at følge kurset i det tidsrum, hvori det skal følges i henhold til § 1, stk. 2, og §§ 2 og 5, kan kommunalbestyrelsen udsætte det tidspunkt, hvorpå udlændingen påbegynder eller afslutter kurset.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 1. august 2010.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Bekendtgørelsen finder anvendelse for udlændinge, der har fået opholdstilladelse den 1. august 2010 eller senere.</p><div class=\"Givet\" id=\"Givet\"><p class=\"Givet\" align=\"center\">Ministeriet for Flygtninge, Indvandrere og Integration, den 26. juni 2010</p><p class=\"Sign1\" align=\"center\">Birthe Rønn Hornbech</p><p class=\"Sign2\" align=\"right\">/ Frederik Gammeltoft</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Fagbeskrivelse for kursus i danske samfundsforhold og dansk kultur og historie</p>\r\n<p class=\"TekstoverskriftVenstreN\">Tilrettelæggelse</p>\r\n<p class=\"TekstV\">Kurset skal tilrettelægges således, at det så vidt muligt tilpasses den enkelte udlændings beskæftigelse, behov og viden. Undervisningen påtænkes at skulle have et samlet omfang på 40 lektioner a 45 minutter, som f.eks. kan gennemføres fordelt på otte moduler à fem timer, hvor de mest hverdagsnære emner gennemgås først og de mere komplicerede senere i forløbet. Kurset kan gennemføres som holdundervisning eller i muligt omfang som it-baseret selvstudium.</p>\r\n<p class=\"TekstoverskriftVenstreN\">Mål og Indhold</p>\r\n<p class=\"TekstV\">Kurset i danske samfundsforhold og dansk kultur og historie skal omfatte følgende emner:</p>\r\n<p class=\"TekstoverskriftVenstreN\">Integrationslovgivningen og reglerne om opnåelse af tidsubegrænset opholdstilladelse</p>\r\n<p class=\"TekstV\">Målet er, at kursisten bliver bekendt med betingelserne for at få tidsubegrænset opholdstilladelse. Det skal i undervisningen betones, at dårligt integrerede udlændinge ikke kan påregne at opnå tidsubegrænset opholdstilladelse. Endvidere er målet, at kursisten får overblik over integrationsforløbet og dermed forudsætningerne for at tage aktiv del deri. Undervisningen omhandler relevante dele af især integrationsloven og integrationsprogrammet samt sammenhængen mellem programmets enkelte dele.</p>\r\n<p class=\"TekstoverskriftVenstreN\">Hverdagsliv, omgangsformer og skik og brug</p>\r\n<p class=\"TekstV\">Målet er, at kursisten får indblik i danske sædvaner og normer.</p>\r\n<p class=\"TekstV\">Undervisningen omhandler hverdagsliv i Danmark med henblik på bl.a. familie, forældrerollen og børneopdragelse, kønsroller, bolig og boformer, sundhed og sygdom, skrevne og uskrevne regler. Undervisningen omhandler også danske mærke- og helligdage.</p>\r\n<p class=\"TekstoverskriftVenstreN\">Velfærdssamfundets grundprincipper</p>\r\n<p class=\"TekstV\">Målet er, at kursisten bliver bekendt med, hvordan det skattefinansierede velfærdssystem fungerer, og med de pligter og rettigheder, der følger med det danske velfærdssystem.</p>\r\n<p class=\"TekstV\">Undervisningen omhandler det økonomiske grundlag for velfærdssamfundet og velfærdssamfundets tilbud – herunder retten til gratis lægehjælp, gratis sygehusbehandling og gratis folkeskole og pligten til at betale skat.</p>\r\n<p class=\"TekstoverskriftVenstreN\">Arbejdsmarkedet og den danske arbejdspladskultur</p>\r\n<p class=\"TekstV\">Målet er, at kursisten får indblik i muligheder og vilkår på arbejdspladser i Danmark.</p>\r\n<p class=\"TekstV\">Undervisningen omhandler hovedtræk af Danmarks erhvervsstruktur, organiseringen af det danske arbejdsmarked, skrevne og uskrevne regler på arbejdspladsen, forventninger til arbejdskraften, muligheder for at oprette selvstændig virksomhed, måder at søge arbejde på og muligheder for at få vejledning.</p>\r\n<p class=\"TekstoverskriftVenstreN\">Det danske uddannelsessystem</p>\r\n<p class=\"TekstV\">Målet er, at kursisten opnår kendskab til det danske uddannelsessystem.</p>\r\n<p class=\"TekstV\">Undervisningen omhandler det danske uddannelsessystem, herunder undervisningspligten, vigtigheden af børns skolegang og mulighederne for efter- og videreuddannelse.</p>\r\n<p class=\"TekstoverskriftVenstreN\">Det danske demokrati og grundlæggende danske værdier</p>\r\n<p class=\"TekstV\">Målet er, at kursisten får en forståelse af det danske demokrati.</p>\r\n<p class=\"TekstV\">Undervisningen omhandler de vigtigste elementer i grundloven, herunder magtfordelingen, regeringens og Folketingets arbejde og frihedsrettighederne.</p>\r\n<p class=\"TekstV\">I undervisningen indgår også de politiske partiers betydning og reglerne om valg. Kursisterne hører om statsministeren og det aktuelle politiske livs øvrige hovedskikkelser.</p>\r\n<p class=\"TekstV\">Undervisningen omhandler endvidere lovgivningen i Danmark, for eksempel forholdet mellem rettigheder og pligter, kønnenes ligestilling og betydningen af og mulighederne for aktivt medborgerskab i hverdagen, herunder foreningsliv og frivilligt arbejde.</p>\r\n<p class=\"TekstoverskriftVenstreN\">Danmark og omverdenen</p>\r\n<p class=\"TekstV\">Målet er, at kursisten opnår kendskab til Danmarks rolle i det internationale samfund.</p>\r\n<p class=\"TekstV\">Undervisningen omhandler Danmarks internationale forpligtelser og medlemskab af internationale organisationer.</p>\r\n<p class=\"TekstoverskriftVenstreN\">Danmarks geografi</p>\r\n<p class=\"TekstV\">Målet er, at kursisten får indblik i Danmarks geografi.</p>\r\n<p class=\"TekstV\">Undervisningen omhandler danske landsdele, byer og farvande, Danmarks placering i Europa, nabolande, klima, natur m.v.</p>\r\n<p class=\"TekstoverskriftVenstreN\">Danmarks historie</p>\r\n<p class=\"TekstV\">Målet er, at kursisten gennem et indblik i væsentlige historiske begivenheder får en forståelse for de aktuelle forhold i Danmark.</p>\r\n<p class=\"TekstV\">Undervisningen omhandler hovedtræk af den historiske udvikling frem til dagens samfund – herunder en introduktion til de markanteste historiske personer.</p>\r\n<p class=\"TekstoverskriftVenstreN\">Dansk kunst og kultur</p>\r\n<p class=\"TekstV\">Målet er, at kursisten får en introduktion til en række af de mest betydningsfulde danske kulturepoker, kulturpersonligheder og værker.</p>\r\n<p class=\"TekstV\">Undervisningen omhandler både den danske kulturhistorie og det nutidige kulturliv – herunder en introduktion til de kendteste kulturpersonligheder.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/07/2010"
        },
        {
            "displayName": "Accession",
            "displayValue": "B20100091705"
        },
        {
            "displayName": "Entydig dokumentidentifikation",
            "displayValue": "BC000630"
        },
        {
            "displayName": "Dato for førstegangsindlæggelse",
            "displayValue": "16/07/2010"
        },
        {
            "displayName": "Dato for indlæggelse",
            "displayValue": "03/04/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "917"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Min. for Flygtninge, Invandrere og Integration"
        },
        {
            "displayName": "Ressortministeriets journalnummer",
            "displayValue": "Ministeriet for Flygtninge, Indvandrere og Integration, j.nr. 10/11949 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}