{
    "id": 143170,
    "title": "Bekendtgørelse om behandling af sager om erstatning for skader forårsaget af stormflod og om oprettelse, førelse og anvendelse af en registreringsdatabase og et sagsunderstøttelsessystem (Stormbasen)",
    "documentTypeId": "60",
    "isSagsforlobPeriodValid": true,
    "shortName": "BEK nr 948 af 19/09/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Principper for erstatningsopgørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Registreringsdatabase og sagsunderstøttelsessystem (Stormbasen)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Anmeldelse, taksation, sagsbehandling og afgørelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Klage</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om behandling af sager om erstatning for skader forårsaget af stormflod og om oprettelse, førelse og anvendelse af en registreringsdatabase og et sagsunderstøttelsessystem (Stormbasen)</p>\r\n<p class=\"Indledning2\">I medfør af § 8, stk. 6, i lov nr. 349 af 17. maj 2000 om stormflod og stormfald, som ændret ved lov nr. 544 af 26. maj 2010 og efter forhandling med Forsikring &amp; Pension, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Forsikringsselskaber, som tilbyder tegning af brandforsikring, behandler anmeldelser og foranlediger udbetaling af erstatning for skader efter oversvømmelse forårsaget af stormflod efter reglerne i lov om stormflod og stormfald og denne bekendtgørelse.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Principper for erstatningsopgørelse</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Erstatning for skader på fast ejendom og løsøre forårsaget af stormflod opgøres til genanskaffelsesprisen for en tilsvarende genstand med fradrag for slid og ælde i overensstemmelse med almindeligt anvendte principper i forsikringsbranchen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Er genanskaffelse af løsøre efter stk. 1 ikke mulig, beregnes erstatningen med udgangspunkt i fremstillingsprisen for nyt tilsvarende løsøre. Erstatningen kan dog ikke overstige, hvad det vil koste at genanskaffe tilsvarende løsøre.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Penge, smykker og tilsvarende værdigenstande erstattes ikke.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Registreringsdatabase og sagsunderstøttelsessystem (Stormbasen)</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Konkurrence- og Forbrugerstyrelsen opbevarer og fører som led i varetagelsen af sekretariatsfunktionen for Stormrådet en database (Stormbasen) til brug for registrering af oplysninger om personer og virksomheder i forbindelse med behandlingen af sager om stormflod.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Behandling af oplysninger i Stormbasen kan alene finde sted i det omfang, det er nødvendigt i forbindelse med behandlingen af sager om stormflod.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Stormbasen består af en registreringsdatabase og et sagsunderstøttelsessystem. Anvendelse af registreringsdatabasen er obligatorisk ved forsikringsselskabernes behandling af sager om stormflod</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> De sagsbehandlende forsikringsselskaber registrerer de oplysninger om personer og virksomheder, som er fastlagt i denne bekendtgørelse, med mindre disse allerede er indføjet i databasen af anmelder ved elektronisk anmeldelse, jf. § 5, stk. 1, og er ansvarlige for behandlingen af disse.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Alene de sagsbehandlende forsikringsselskaber og Stormrådets sekretariat har adgang til Stormbasen. Forsikringsselskaberne har alene adgang til de oplysninger, som vedrører sager, de selv behandler.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Indlæggelse af oplysninger foretages af de sagsbehandlende forsikringsselskaber eller automatisk ved anmelders brug af elektronisk anmeldelse via Stormrådets hjemmeside, jf. § 5, stk. 1 og 2. Ajourføring og berigtigelse af oplysninger foretages alene af det sagsbehandlende forsikringsselskab.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Stormrådet fører tilsyn med forsikringsselskabernes sagsbehandling. De nærmere regler om Stormrådets udøvelse af tilsyn fastsættes i bekendtgørelse om Stormrådets forretningsorden.</p>\r\n<p class=\"Stk2\">\r\n   <span class=\"StkNr\" id=\"Par3_Stk8\">Stk. 8.</span> Hvis oplysninger i Stormbasen er urigtige eller fejlbehæftede, skal de rettes snarest muligt af det sagsbehandlende forsikringsselskab.</p>\r\n<p class=\"Stk2\">\r\n   <span class=\"StkNr\" id=\"Par3_Stk9\">Stk. 9.</span> Enhver har krav på efter skriftlig anmodning til Stormrådet at få oplyst de data, der er registreret om den pågældende, med mindre andet følger af anden lovgivning.</p>\r\n<p class=\"Stk2\">\r\n   <span class=\"StkNr\" id=\"Par3_Stk10\">Stk. 10.</span> Oplysninger, der kan henføres til bestemte personer, må ikke videregives til private eller andre offentlige myndigheder, jf. dog stk. 9.</p>\r\n<p class=\"Stk2\">\r\n   <span class=\"StkNr\" id=\"Par3_Stk11\">Stk. 11.</span> Om behandlingssikkerheden gælder de regler, der er fastsat i lov om behandling af personoplysninger kapitel 11 og i bekendtgørelse nr. 528 af 15. juni 2000 om sikkerhedsforanstaltninger til beskyttelse af personoplysninger, som behandles for den offentlige forvaltning.</p>\r\n<p class=\"Stk2\">\r\n   <span class=\"StkNr\" id=\"Par3_Stk12\">Stk. 12.</span> Konkurrence- og Forbrugerstyrelsen skal foretage logning af behandlinger af personoplysninger i Stormbasen samt udføre stikprøvekontrol af disse logfiler.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Anmeldelse, taksation, sagsbehandling og afgørelser</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Anmeldelse af skader på fast ejendom og løsøre forårsaget af stormflod skal ske til det forsikringsselskab, hvor den beskadigede ejendom eller det beskadigede løsøre er brandforsikret.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Er der for samme skadelidte ved den samme stormflod på samme skadested sket skade på både fast ejendom og løsøre, og er disse forsikret i forskellige forsikringsselskaber, anmeldes skaden til det forsikringsselskab, hvor ejendommen er brandforsikret. Dette forsikringsselskab varetager sagsbehandlingen, således at de øvrige forsikringsselskaber leverer de oplysninger, de er nærmest til, herunder opgørelse af skader, som har relation til skadelidtes engagement i dette selskab.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Anmeldelse efter § 4 skal ske elektronisk i Stormbasen. Adgang til Stormbasen findes på Stormrådets hjemmeside www.stormraadet.dk.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Kan anmeldelse ikke ske elektronisk, skal det ske på det anmeldelsesskema, som findes på Stormrådets hjemmeside.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Anmeldelse efter stk. 2, indsendes af forsikringstageren eller den, der af forsikringstageren bemyndiges hertil, eller som i øvrigt ved tilkendelse af erstatning har krav herpå, til det forsikringsselskab, som skal behandle sagen, jf. § 4.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Forsikringsselskabet kvitterer for modtagelsen af anmeldelsen over for anmelder. Med kvitteringen skal følge information om, hvilket forsikringsselskab, der behandler sagen, samt hvilke oplysninger, der registreres om anmelder, med mindre andet følger af anden lovgivning.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> I det omfang det ikke sker gennem udfyldelse af en elektronisk anmeldelse, registrerer forsikringsselskabet følgende oplysninger i Stormbasen i forbindelse med modtagelsen af en anmeldelse:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> Anmeldelsesdato.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> Sagsbehandlers navn.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> Sagsbehandlende forsikringsselskab.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> Skadelidtes forsikringsselskab.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num5\">5)</span> Skadelidtes og evt. anden anmelders navn, adresse, postnummer, by og kommune.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num6\">6)</span> Skadelidtes og evt. anden anmelders eventuelle telefonnummer og e-mail-adresse.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num7\">7)</span> Skadelidtes bank og kontonummer.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num8\">8)</span> Skadested inklusive adresse, postnummer, by og kommune.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num9\">9)</span> Skadetidspunkt.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num10\">10)</span> Skadetype.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num11\">11)</span> Ejendomsnummer (BBR) på den ejendom, hvor skaden er sket.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num12\">12)</span> Hensættelse til brug for senere erstatningsudbetaling.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Udover de i stk. 1 nævnte oplysninger, registrerer forsikringsselskabet følgende oplysninger til brug for sagens behandling:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> Taksators navn.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> Dato for aftale om besigtigelse.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> Dato for besigtigelse.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> Skadetype og omfang.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num5\">5)</span> Opgørelse af skader fordelt på entrepriser.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num6\">6)</span> Dato for skadelidtes underskrift.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num7\">7)</span> Dato for afgørelse af erstatning.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num8\">8)</span> Beløb til udbetaling.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Udover det i stk. 1 og 2 anførte registreres alle øvrige oplysninger, som forsikringsselskabet modtager, og som har tilknytning til den konkrete sag.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Opfylder skaden ikke betingelserne for udbetaling af erstatning, jf. kapitel 2, skal sagen afvises. Det samme gælder, hvis anmeldelse er sket for sent.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ved taksering af skader skal taksatorrapporten udarbejdes på det til enhver tid gældende skema, der udarbejdes af Stormrådet og findes på rådets hjemmeside.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Forsikringsselskabet foranlediger udbetaling af erstatning for skader på løsøre uden dokumentation for genanskaffelse eller udbedring af skade, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Erstatning for andre end de i stk. 1 omhandlede skader samt for skader på driftsmidler tilhørende erhvervsvirksomheder, foranlediges udbetalt, når der foreligger dokumentation for, at skaden er udbedret, eller genanskaffelse er foretaget, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Erstatning for skader på fast ejendom kan udbetales uden dokumentation for genanskaffelse eller udbedring af skader, når den opgjorte skade ikke overstiger et af Stormrådet fastsat maksimum, eller når erstatning udbetales som kontanterstatning til egen udbedring af skaden, eller når erstatningen vedrører skadelidtes forbrugte tid på eget arbejde, herunder oprydning og rengøring mv.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Stormrådet fastsætter det i stk. 3 omhandlede maksimum en gang om året og offentliggør dette på rådets hjemmeside. Meddelelse om fastsættelsen sendes endvidere til de i Stormbasen registrerede kontaktpersoner for forsikringsselskaberne.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Udbetaling af erstatning sker via Konkurrence- og Forbrugerstyrelsens økonomisystem, når forsikringsselskabet har meddelt dette til økonomisystemet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Når den afgjorte erstatning er anvist og udbetalt, eller der af andre grunde ikke vil blive anvist og udbetalt yderligere erstatning, afslutter forsikringsselskabet sagen. Dette meddeles til forsikringstageren og registreres i Stormbasen.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Klage</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Forsikringsselskabets afgørelser efter denne bekendtgørelse kan påklages til Stormrådet i henhold til reglerne i bekendtgørelse om Stormrådets forretningsorden.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. oktober 2012.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Stormflodssager med et hændelsestidspunkt inden bekendtgørelsens ikrafttræden færdigbehandles af rådet efter reglerne i bekendtgørelse om forretningsorden for Stormrådet.</p><div class=\"Givet\" id=\"Givet\"><p class=\"Givet\" align=\"center\">Erhvervs- og Vækstministeriet, den 19. september 2012</p><p class=\"Sign1\" align=\"center\">Ole Sohn</p><p class=\"Sign2\" align=\"right\">/ Hanne Kristensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2012"
        },
        {
            "displayName": "Accession",
            "displayValue": "B20120094805"
        },
        {
            "displayName": "Entydig dokumentidentifikation",
            "displayValue": "BP000247"
        },
        {
            "displayName": "Dato for førstegangsindlæggelse",
            "displayValue": "26/09/2012"
        },
        {
            "displayName": "Dato for indlæggelse",
            "displayValue": "26/09/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "948"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "19/09/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Konkurrence- og Forbrugerstyrelsen, sagsnr. 12/02668-79"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}