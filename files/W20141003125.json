{
    "id": 165354,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10031 af 03/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med loven, at det var gratis for kvinder at sende mails på en datingportal, hvorimod mænd skulle betale.</p>\r\n   <p class=\"TekstGenerel\">Klager fik derfor medhold i klagen.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at det på indklagedes datingsite var gratis for kvinder at sende mails, hvorimod mænd skulle betale.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede tilbød kvinder at sende gratis mails og krævede betaling fra mænd for samme ydelse.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Indklagede driver en datingsite, hvor man blandt andet har mulighed for at sende mails til andre brugere.</p>\r\n<p>Om betaling for at sende mails fremgår det af indklagedes handelsbetingelser blandt andet:</p>\r\n<p>\"Emails - KUN her er der forskel på mænd og kvinder:</p>\r\n<p>Alle mænd betaler 10 Coins pr. e-mail, de sender.</p>\r\n<p>Piger betaler ikke for at sende almindelige emails.</p>\r\n<p>. . .\"</p>\r\n<p>Som bruger køber man coins på sitet for at betale for ydelserne. 10 coins koster 1 kr.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at kvinder og mænd behandles forskelligt med hensyn til betaling af ydelser hos indklagede.</p>\r\n<p>Klager henviser til indklagedes handelsbetingelser, hvoraf det fremgår, at der kræves betaling af mænd for afsendelse af mails, hvorimod det er gratis for kvinder.</p>\r\n<p>Klager ønsker ikke godtgørelse, men ønsker nævnets stillingtagen til, om denne forskelsbehandling er lovlig.</p>\r\n<p>\r\n   <span class=\"Bold\">Indklagede </span>gør gældende, at forskellen på betaling for afsendelse af mails er indført for at løse et kommunikationsproblem på sitet.</p>\r\n<p>Indklagede henviser til, at før indførslen af betaling fra mænd for afsendelse af mails, sendte mænd mange korte og ofte useriøse mails. Dette betød, at kvinderne på sitet fik så mange mails, at de ikke havde mulighed for at besvare dem alle. Kvinderne fik i gennemsnit 100-200 mail om dagen. Dette resulterede i, at mændene ikke modtog svar på deres mails, og det genererede i det hele taget utilfredshed.</p>\r\n<p>Indklagede henviser også til, at nu hvor forskellen i betaling er indført, modtager kvinderne på sitet ikke flere mails, end de kan nå at besvare.</p>\r\n<p>Indklagede oplyser, at man overvejer at indføre ens priser, hvis betalingsvilkåret er ulovligt.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Indklagede kræver betaling af mænd for afsendelse af mails, hvorimod det er gratis for kvinder.</p>\r\n<p>Da denne prisforskel alene er begrundet i køn, er den i strid med ligestillingsloven.</p>\r\n<p>Nævnet finder ikke, at hensynet til et kommunikationsproblem kan medføre, at den påviste forskelsbehandling er lovlig, da dette problem må kunne løses på måder, som ikke medfører forskellig behandling af mænd og kvinder.</p>\r\n<p>Klager får derfor medhold i klagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141003125"
        },
        {
            "displayName": "Entydig dokumentidentifikation",
            "displayValue": "CF000297"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10031"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "03/05/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100512-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}