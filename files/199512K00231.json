{
    "id": 112536,
    "title": "1995 LSF 231   FORSLAG TIL LOV OM ÆNDRING AF LOV OM ARBEJDSLØSHEDSFORSIKRING M.V.   (A-KASSE-KONTINGENT FOR UNGE UNDER 25 ÅR) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 231",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 231 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsløshedsforsikring m.v.  \r\n\r\n (A-kasse-kontingent for unge under 25 år) </P>  \r\n\r\n<P></P>  \r\n\r\n<P>Fremsat af Aage Frandsen (SF) Anne Baastrup (SF) Steen Gade (SF) Holger K.  \r\n\r\n Nielsen (SF) </P>  \r\n\r\n<P></P>  \r\n\r\n<P>den 29. marts 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om arbejdsløshedsforsikring m.v., jf. lovbekendtgørelse nr. 29 af  \r\n\r\n 23. januar 1996, foretages følgende ændring: </P>  \r\n\r\n<P> <B>1.</B> I <I>§ 76, stk. 1,</I> indsættes efter 3. pkt. som nyt punktum:  \r\n\r\n</P>  \r\n\r\n<P>&#187;For medlemmer under 25 år, der modtager ydelser i henhold til § 52  \r\n\r\n c, indbetales kun halvdelen af det beløb, der er fastsat i medfør af 1.  \r\n\r\n pkt.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Med dette lovforslag foreslås det at give et lille plaster på såret til de  \r\n\r\n unge arbejdsløse a-kasse-medlemmer, der som følge af finanslovforliget mellem  \r\n\r\n regeringen og De Konservative får halveret deres dagpenge, fordi de deltager  \r\n\r\n i et uddannelsestilbud efter § 32 a i lov om en aktiv arbejdsmarkedspolitik.  \r\n\r\n Så længe Folketingets flertal ikke vil ligestille ledige a-kasse-medlemmer  \r\n\r\n under 25 år med andre a-kasse-medlemmer, bør det som minimum sikres, at de  \r\n\r\n unges kontingent til arbejdsløshedskassen sættes i relation til ydelsen. Det  \r\n\r\n foreslås derfor, at disse unge kun skal betale halvdelen af det kontingent,  \r\n\r\n som andre medlemmer betaler. </P>  \r\n\r\n<P> <I>Økonomiske og administrative konsekvenser m.v.</I>  </P>  \r\n\r\n<P>For de unge under 25 år, der rammes af finanslovforliget mellem regeringen  \r\n\r\n og De Konservative, er den økonomiske konsekvens desværre kun en meget lille  \r\n\r\n kompensation for en meget stor indtægtsnedgang. Folketingsflertallets  \r\n\r\n arbejdsmarkedsreform betyder en indtægtsnedgang på over 66.000 kr. årligt for  \r\n\r\n de fleste af de unge, det drejer sig om. Den foreslåede nedsættelse af  \r\n\r\n arbejdsløshedskassekontingentet udgør 2.545 kr. og er således kun et meget  \r\n\r\n lille plaster på et stort økonomisk sår. </P>  \r\n\r\n<P>Den økonomiske konsekvens for staten vil være tilsvarende beskeden. I  \r\n\r\n januar 1996 var det sæsonkorrigerede tal for arbejdsløsheden blandt de  \r\n\r\n 16-24-årige på 38.600. Heraf kan der helt ses bort fra de 16-18-årige.  \r\n\r\n Finanslovforliget fratog unge under 18 år ret til optagelse i en  \r\n\r\n arbejdsløshedskasse. Af dem, der blandt de resterende vil være omfattet af  \r\n\r\n kravet om uddannelsesaktivering efter lov om aktiv arbejdsmarkedspolitik § 32  \r\n\r\n a, vil nogle vælge SU-berettigede uddannelser og dermed ikke være omfattet af  \r\n\r\n ovenstående lovændring. Af de resterende vil mange desperat søge efter alle  \r\n\r\n mulige job for at undgå en halvering af dagpenge med alt, hvad deraf følger  \r\n\r\n for familie, børn og hjem. </P>  \r\n\r\n<P>Lovforslaget fjerner på ingen måde den pisk over nakken, som truslen om  \r\n\r\n halvering af dagpengene er for de unge. At dømme efter de foreløbige  \r\n\r\n meldinger fra fagforeninger med mange unge ledige (SiD, KAD, PMF m.fl.) har  \r\n\r\n udsigten til en dagpengehalvering fået mange unge til at gå på intens jagt  \r\n\r\n efter underbetalte job på tankstationer, døgnkiosker, grillbarer og lignende.  \r\n\r\n For denne gruppe af unge ledige synes regeringens erklærede  \r\n\r\n uddannelsespolitiske mål ikke at blive opfyldt. </P>  \r\n\r\n<P>Man må derfor forvente, at lovændringen i praksis kun vil berøre nogle få  \r\n\r\n tusinde. </P>  \r\n\r\n<P>Fra fagforeningerne meldes der i dag om unge, der melder sig ud af  \r\n\r\n fagforening og arbejdsløshedskasse. De kan ikke se formålet med eller finde  \r\n\r\n pengene til kontingentet til en a-kasse, der alligevel kun kan give dem en  \r\n\r\n understøttelse, de må gå på bistandskontoret for at få suppleret op, hvis de  \r\n\r\n ikke skal gå fra hus og hjem. </P>  \r\n\r\n<P>Man kan måske forvente, at lovændringen vil medføre lidt færre udmeldelser  \r\n\r\n af arbejdsløshedskasserne. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Lovforslaget vedrører udelukkende arbejdsløshedskassernes lovbestemte  \r\n\r\n indbetaling til staten i henhold til lov om arbejdsløshedsforsikring m.v., og  \r\n\r\n som a-kassen tilvejebringer ved opkrævning af bidrag fra medlemmerne.  \r\n\r\n Lovforslaget griber således ikke ind i arbejdsløshedskassernes eksisterende  \r\n\r\n hjemmel til at fastsætte et særligt medlemsbidrag til dækning af  \r\n\r\n administrationsomkostninger. </P>  \r\n\r\n<P> <I>Til § 2</I>  </P>  \r\n\r\n<P>Det er ikke realistisk at iværksætte lovændringen før 1. juli 1996. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/1996"
        },
        {
            "displayName": "Accession",
            "displayValue": "199512K00231"
        },
        {
            "displayName": "Entydig dokumentidentifikation",
            "displayValue": "CL005597"
        },
        {
            "displayName": "Dato for førstegangsindlæggelse",
            "displayValue": "29/03/1996"
        },
        {
            "displayName": "Dato for indlæggelse",
            "displayValue": "29/03/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "231"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}