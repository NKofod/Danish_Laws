{
    "id": 109413,
    "title": "1991 BTL 147   BETÆNKNING OVER FORSLAG TIL LOV OM ÆNDRING AF LOV OM STATENS   UDDANNELSESSTØTTE (ÆNDRING AF EGENINDKOMSTBEGREBET OG OPGØRELSEN AF   INDKOMSTGRUNDLAGET SAMT ÆNDRINGER SOM FØLGE AF RESSORTOMLÆGNING FRA   UNDERVISNINGS- OG FORSKNINGSMINISTERIET TIL FINANSMINISTERIET)    NR L 147 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 147",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 147 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statens  \r\n\r\n uddannelsesstøtte (Ændring af egenindkomstbegrebet og opgørelsen af  \r\n\r\n indkomstgrundlaget samt ændringer som følge af ressortomlægning fra  \r\n\r\n Undervisnings- og Forskningsministeriet til Finansministeriet) <BR>  \r\n\r\n Nr L 147 1991-92, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Et flertal (Socialdemokratiets, Socialistisk Folkepartis,  \r\n\r\n Fremskridtspartiets og Det Radikale Venstres medlemmer af udvalget) finder  \r\n\r\n det tilfredsstillende, at problemerne med lejeværdien nu løses for så vidt  \r\n\r\n angår de studerende, der bor i ejerboliger. Det er beklageligt, at de samme  \r\n\r\n problemer ikke er løst for så vidt angår studerende, der bor i  \r\n\r\n andelskollektiver af den type, der rent skatteteknisk betegnes som  \r\n\r\n udlejningsejendomme. Disse unge kender ikke på forhånd  \r\n\r\n &#187;overskuddet&#171;, som afhænger af bl.a. vedligeholdelsesudgifterne.  \r\n\r\n Hertil kommer, at &#187;overskuddet&#171; i disse boligkollektiver reelt er  \r\n\r\n et underskud. Efter skattereformen deles rentefradrag og overskud i to  \r\n\r\n poster, hvor den ene, overskuddet, får indflydelse på SU-indkomsten, mens den  \r\n\r\n anden, rentefradraget, ikke indregnes. Problemet kan løses af de studerende  \r\n\r\n ved at gå ind i virksomhedsordningen. Derved pådrager de sig store  \r\n\r\n ekstraudgifter til regnskabsassistance, men får samtidig formentlig den  \r\n\r\n fordel, at nu giver ejendommen i skatteteknisk henseende underskud, hvorfor  \r\n\r\n egenindkomsten kan forøges ud over den normalt gældende. </P>  \r\n\r\n<P>Det bedste ville være, at overskud/underskud af egen bolig uanset formen  \r\n\r\n forsvandt fra SU-beregningen, så disse besynderligheder kunne undgås. </P>  \r\n\r\n<P>Problemerne kan ikke løses i uddannelseslovgivningen, men hører under  \r\n\r\n skatteministerens ressort, hvorfor undervisnings- og forskningsministeren  \r\n\r\n opfordres til at drøfte problemerne med sin kollega skatteministeren med  \r\n\r\n henblik på at finde en løsning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P>Et mindretal (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og udtaler: </P>  \r\n\r\n<P>Mindretallet finder, at det er vigtigt at være forsigtig, når lovgivning  \r\n\r\n om SU skal ændres, da Statens Uddannelsesstøtte er kendt som en af de  \r\n\r\n allermest bureaukratiske og uigennemtrængelige statslige institutioner. </P>  \r\n\r\n<P>Hvis et lovforslag om SU ikke er ordentligt gennemtænkt, medfører det  \r\n\r\n nemt, at Statens Uddannelsesstøtte udstyres med et yderligere lovgrundlag for  \r\n\r\n at udbygge sit bureaukrati. </P>  \r\n\r\n<P>Mindretallet ønsker ikke, at det statslige bureaukrati udbygges. Det  \r\n\r\n ligger tværtimod mindretallet meget stærkt på sinde, at bureaukratiet skæres  \r\n\r\n ned. </P>  \r\n\r\n<P>Regeringen mener, at lovforslaget på en række områder vil betyde  \r\n\r\n forenklinger. Det finder mindretallet positivt. Mindretallets erfaring med  \r\n\r\n den borgerlige regering er, at det ikke holder stik. </P>  \r\n\r\n<P>Ideen om, at &#187;lejeværdi af egen bolig&#171; ikke længere skal indgå i  \r\n\r\n grundlaget for tildelingen af SU, er rimelig. Man skal efter mindretallets  \r\n\r\n opfattelse ikke straffe personer, fordi de ønsker at bo i egen bolig, heller  \r\n\r\n ikke studenter. </P>  \r\n\r\n<P>Mindretallet finder det ligeledes positivt, at lovforslaget vil fritage  \r\n\r\n udbytter på under 30.000 kr. fra danske aktieselskaber fra vurderingen ved  \r\n\r\n tildelingen af SU. </P>  \r\n\r\n<P>I den anledning finder mindretallet, at det er vigtigt og relevant at få  \r\n\r\n svar på, hvad EF vil sige til, at udbytter under 30.000 kr. fra udenlandske  \r\n\r\n aktieselskaber vil påvirke vurderingen ved tildelingen af SU. </P>  \r\n\r\n<P>Mindretallet finder, at det er meget uhensigtsmæssigt, at der i  \r\n\r\n lovforslaget mangler vurderinger af de økonomiske konsekvenser, og mener, at  \r\n\r\n det er vigtigt at få oplyst, hvad lovforslaget reelt kommer til at koste  \r\n\r\n staten. </P>  \r\n\r\n<P>Overførselsindkomsterne er steget med mere end en tredjedel i faste priser  \r\n\r\n fra 1980 til i dag, og de fleste af indkomsterne er steget på grund af reelle  \r\n\r\n stigninger. Mindretallet kan ikke være med til at forøge  \r\n\r\n overførselsindkomsterne. </P>  \r\n\r\n<P>Hvis lovforslaget samlet set vil betyde flere penge til SU-ydelser, finder  \r\n\r\n mindretallet det uacceptabelt, men vil måske acceptere dette, hvis sådanne  \r\n\r\n forøgelser tilsvarende spares på et andet område i Undervisnings- og  \r\n\r\n Forskningsministeriets ressort. </P>  \r\n\r\n<P>I lovforslaget vil undervisningsministeren give finansministeren  \r\n\r\n ministerbeføjelser til at inddrive misligholdte lån. Det kan mindretallet  \r\n\r\n ikke være med til. </P>  \r\n\r\n<P>Mindretallet finder, at pengene skal blive hos undervisningsministeren, og  \r\n\r\n at SU-midlerne ikke skal bruges som et redskab til at pumpe liv i  \r\n\r\n Hypotekbanken, der retteligt burde nedlægges. Indkassering af SU-midlerne er  \r\n\r\n en fuldstændig administrativ opgave, som man ikke behøver at foretage i en  \r\n\r\n eller anden &#187;bankform&#171;. </P>  \r\n\r\n<P>Som lovforslaget foreligger, kan mindretallet ikke stemme for det, hvilket  \r\n\r\n er beklageligt, da mindretallet er enig i flere af de intentioner, der ligger  \r\n\r\n i lovforslaget. </P>  \r\n\r\n<P> <I>Poul Andersen (S) Helle Degn (S) Pernille Forchhammer (S) Frank Jensen  \r\n\r\n (S) Else Marie Mortensen (S) Anne-Marie Meldgaard (S) Hanne Thanning Jacobsen  \r\n\r\n (SF) Ebba Strange (SF) Jette Pors (CD)</I> nfmd. <I>Eva Møller (KF) Pia  \r\n\r\n Christmas-Møller (KF) Jens Jørgensen (KF) Anders Mølgaard (V) Hanne  \r\n\r\n Severinsen (V)</I> fmd. <I>Køpke Christensen (FP) Ole Vig Jensen (RV) Lysholm  \r\n\r\n Christensen (KRF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "199114K00147"
        },
        {
            "displayName": "Entydig dokumentidentifikation",
            "displayValue": "CL002212"
        },
        {
            "displayName": "Dato for førstegangsindlæggelse",
            "displayValue": "09/01/1992"
        },
        {
            "displayName": "Dato for indlæggelse",
            "displayValue": "09/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}