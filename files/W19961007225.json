{
    "id": 40803,
    "title": "God revisorskik ",
    "documentTypeId": "240",
    "isSagsforlobPeriodValid": false,
    "shortName": "KEN nr 10072 af 27/11/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I strid med god revisorskik, at revisor ikke havde udført sit hverv  \r\n\r\n med den fornødne hurtighed, ikke havde oplyst klienten om eventuelt manglende  \r\n\r\n materiale og ikke havde orienteret klienten om konsekvenserne af, at  \r\n\r\n manglende materiale ikke fremkom. </I> </P>  \r\n\r\n<P> <I>Revisor blev pålagt en bøde på 10.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God revisorskik </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse modtaget den 6. december 1995 har advokat Bent-Ove Feldung  \r\n\r\n på vegne Ole Palle Hansen indgivet klage over registreret revisor Henning  \r\n\r\n Seiferheld. </P>  \r\n\r\n<P>Erhvervs- og Selskabsstyrelsen har oplyst, at revisor Henning Seiferheld  \r\n\r\n har været optaget i Revisorregistret siden den 1. oktober 1975. </P>  \r\n\r\n<P> <B>Klagerens advokat</B> har oplyst, at indklagede har haft klagerens  \r\n\r\n regnskabsmateriale liggende i ca. 3/4 år med henblik på udarbejdelse af  \r\n\r\n selvangivelse for 1994 og et afsluttende momsregnskab for klagerens  \r\n\r\n virksomhed, som nu er indstillet. </P>  \r\n\r\n<P>Klageren har selv rykket en del gange, inden klagerens advokat den 19.  \r\n\r\n september 1995 sendte den første rykker. Ved skrivelse af 25. september 1995  \r\n\r\n svarede en medarbejder hos indklagede, at materialet ville være klar i løbet  \r\n\r\n af 14 dage eller - i tilfælde af problemer - i uge 41, hvor indklagede ville  \r\n\r\n vende tilbage fra ferie. Klagerens advokat sendte herefter rykkerskrivelser  \r\n\r\n den 18. oktober 1995 og den 6., 14. og 30. november 1995. Mange forsøg på  \r\n\r\n telefonisk kontakt med indklagede har heller ikke givet resultat. </P>  \r\n\r\n<P> <B>Indklagede</B> har ikke reageret på henvendelser fra nævnet. </P>  \r\n\r\n<P> <B>Disciplinærnævnet skal udtale:</B>  </P>  \r\n\r\n<P>Da indklagede ikke har svaret på nævnets henvendelser, må nævnet lægge  \r\n\r\n klagerens sagsfremstilling til grund for bedømmelsen. </P>  \r\n\r\n<P>Det lægges herefter til grund, at klageren i foråret 1995 indleverede sit  \r\n\r\n regnskabsmateriale til indklagede, der skulle udarbejde klagerens  \r\n\r\n selvangivelse for 1994 samt et momsregnskab, at indklagedes kontor ved  \r\n\r\n skrivelse af 25. september 1995 bekræftede opgaven og lovede opgørelserne  \r\n\r\n klar senest i løbet af et par uger, samt at klageren derefter trods  \r\n\r\n adskillige rykkere intet har hørt fra indklagede. </P>  \r\n\r\n<P>Når en registreret revisor har påtaget sig en opgave af den foreliggende  \r\n\r\n karakter, påhviler det revisor at udføre sit hverv med den hurtighed, som  \r\n\r\n hvervets beskaffenhed tillader, og i overensstemmelse med god revisorskik,  \r\n\r\n jf. § 4a, stk. 2, i loven om registrerede revisorer. Såfremt revisor mangler  \r\n\r\n oplysninger eller materiale fra klienten for at kunne udføre sin opgave, bør  \r\n\r\n revisor oplyse klienten herom. Hvis de manglende oplysninger m.v. ikke  \r\n\r\n fremkommer, må revisor orientere klienten om konsekvenserne og enten  \r\n\r\n udarbejde de pågældende opgørelser på det foreliggende grundlag med de  \r\n\r\n nødvendige forbehold eller afstå fra opgaven og tilbagelevere eventuelt  \r\n\r\n modtaget materiale til klienten. </P>  \r\n\r\n<P>Indklagede har efter de foreliggende oplysninger ikke forholdt sig i  \r\n\r\n overensstemmelse hermed og har dermed tilsidesat god revisorskik. I medfør af  \r\n\r\n § 11a, stk. 1, i loven om registrerede revisorer pålægger nævnet derfor  \r\n\r\n indklagede en disciplinærbøde på 10.000 kr. </P>  \r\n\r\n<PRE>  \r\n\r\n                      T H I  B E S T E M M E S :  \r\n\r\n</PRE>  \r\n\r\n<P>Registreret revisor Henning Seiferheld pålægges en bøde på 10.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19961007225"
        },
        {
            "displayName": "Entydig dokumentidentifikation",
            "displayValue": "CA008774"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10072"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "27/11/1996"
        },
        {
            "displayName": "Ressortministeriets journalnummer",
            "displayValue": "R-43/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}