{
    "id": 106681,
    "title": "1995 BSF 78   FORSLAG TIL FOLKETINGSBESLUTNING OM UDARBEJDELSE AF EN ØKONOMISK   RISIKOANALYSE AF EN EVENTUEL FAST FORBINDELSE OVER FEMER BÆLT ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 78 </P>  \r\n\r\n<P></P>  \r\n\r\n<P>Forslag til folketingsbeslutning om udarbejdelse af en økonomisk  \r\n\r\n risikoanalyse af en eventuel fast forbindelse over Femer Bælt </P>  \r\n\r\n<P></P>  \r\n\r\n<P>Fremsat af Steen Gade (SF) Margrete Auken (SF) Tommy Dinesen (SF) Jørn  \r\n\r\n Jespersen (SF) </P>  \r\n\r\n<P></P>  \r\n\r\n<P>den 1. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at der i forbindelse med </P>  \r\n\r\n<P>forundersøgelserne af en eventuel fast forbindelse over Femer Bælt </P>  \r\n\r\n<P>gennemføres en økonomisk risikoanalyse. Gennemførelsen af den </P>  \r\n\r\n<P>økonomiske risikoanalyse skal ske i overensstemmelse med følgende </P>  \r\n\r\n<P>punkter: </P>  \r\n\r\n<P>1. Snarest og inden den 1. maj 1996 retter regeringen henvendelse til  \r\n\r\n Transportrådet med henblik på at lade Transportrådet definere og udarbejde  \r\n\r\n retningslinjerne for en økonomisk risikoanalyse af en eventuel fast  \r\n\r\n forbindelse over Femer Bælt. </P>  \r\n\r\n<P>2. Transportrådets afrapportering skal finde sted inden den 1. oktober  \r\n\r\n 1996, hvorefter den økonomiske risikoanalyse indarbejdes i de  \r\n\r\n forundersøgelser, Trafikministeriet har igangsat i efteråret 1995. </P>  \r\n\r\n<P>3. Efter 1. fase af forundersøgelserne skal Trafikministeriet fremlægge en  \r\n\r\n foreløbig økonomisk risikoanalyse udarbejdet efter Transportrådets  \r\n\r\n retninglinjer. </P>  \r\n\r\n<P>4. Den endelige økonomiske risikoanalyse udarbejdet i henhold til  \r\n\r\n Transportrådets retningslinjer skal færdiggøres og præsenteres enten samtidig  \r\n\r\n med eller i umiddelbar forlængelse af de færdige forundersøgelser, der  \r\n\r\n forventes afsluttet primo 1998. </P>  \r\n\r\n<P> <I>Bemærkninger til forslaget </I></P>  \r\n\r\n<P>Almindelige bemærkninger </P>  \r\n\r\n<P>I to rapporter fra Transportrådet (1995, publikation nr. 2 &amp; 3)  \r\n\r\n dokumenteres det ved hjælp af flere hundrede referenceprojekter, hvorledes  \r\n\r\n estimaterne af omkostninger, efterspørgsel, rentabilitet m.v. for større  \r\n\r\n anlægsprojekter er endog særdeles usikre. Transportrådet dokumenterer bl.a.,  \r\n\r\n at overskridelser af omkostninger på 50 til 100 pct. i faste priser er  \r\n\r\n almindelige, mens overskridelser over 100 pct. ikke er ualmindelige; at  \r\n\r\n trafikprognoser, som rammer 20 til 70 pct. ved siden af den faktiske  \r\n\r\n udvikling, er almindelige; at estimater af projekters rentabilitet ofte er  \r\n\r\n overoptimistiske i en grad, så prognosticeret rentabilitet er afgørende  \r\n\r\n forskellig fra faktisk rentabilitet. </P>  \r\n\r\n<P>Forslagsstillerne anser det for helt nødvendigt, at der i tilknytning til  \r\n\r\n et så omfattende projekt som en eventuel fast forbindelse over Femer Bælt på  \r\n\r\n et så tidligt tidspunkt som muligt gennemføres en økonomisk risikoanalyse.  \r\n\r\n Europa-Kommissionen har lavet et løst overslag, der viser, at en fast  \r\n\r\n forbindelse inkl. landanlæg vil beløbe sig til et sted mellem 35 og 65 mia.  \r\n\r\n kr. </P>  \r\n\r\n<P>Omkostningsudviklingen i Storebælts- og Øresundsforbindelserne og i den  \r\n\r\n britisk-franske kanaltunnel samt den vigende efterspørgsel i sidstnævnte  \r\n\r\n projekt understreger behovet for bedre analyser og prognoser. </P>  \r\n\r\n<P>Transportrådet gør i førnævnte rapporter opmærksom på, at disse forhold  \r\n\r\n ikke betyder, at der ikke eksisterer rentable og prognoserealistiske  \r\n\r\n projekter. Endnu mindre betyder den manglende budgetdisciplin og  \r\n\r\n overoptimistiske prognoser, at den gængse praksis ved forundersøgelser og  \r\n\r\n projektvurderinger ikke kan forbedres betydeligt. </P>  \r\n\r\n<P>Derimod understreger de ovennævnte forhold, at der eksisterer et  \r\n\r\n omfattende og vedholdende problem vedrørende pålideligheden af estimater af  \r\n\r\n omkostninger, efterspørgsel og rentabilitet. </P>  \r\n\r\n<P>Selskabet Eurotunnel, der har anlagt og nu driver den britisk-franske  \r\n\r\n kanaltunnel, har overskredet de oprindelige budgetter med mere end 100 pct. i  \r\n\r\n faste priser. Dertil kommer, at det forventede trafikspring - der også  \r\n\r\n imødeses på den faste Storebæltsforbindelse - det første år udeblev, således  \r\n\r\n at indtægterne på nuværende tidspunkt ikke engang kan dække renteudgifterne.  \r\n\r\n Selskabet bag kanalprojektet meddelte på den baggrund i efteråret 1995, at  \r\n\r\n det over en 18måneders-periode ikke har mulighed for at betale renter på den  \r\n\r\n oparbejdede gæld. Der pågår i øjeblikket forhandlinger mellem selskabet og de  \r\n\r\n to landes regeringer om at tilføre den urentable forbindelse et  \r\n\r\n milliardtilskud eventuelt i form af gældseftergivelse. </P>  \r\n\r\n<P>Disse forhold sætter yderligere fokus på behovet for at indarbejde en  \r\n\r\n økonomisk og finansiel risikoanalyse i forundersøgelserne af en eventuel fast  \r\n\r\n forbindelse over Femer Bælt, der blev igangsat i efteråret 1995. Et af  \r\n\r\n formålene med den økonomiske risikoanalyse er at få etableret nogle tærskel-  \r\n\r\n eller grænseværdier, som angiver, under hvilke forhold projektet ikke længere  \r\n\r\n er driftsøkonomisk rentabelt, og at estimere sandsynligheden for, at denne  \r\n\r\n situation opstår. </P>  \r\n\r\n<P>Derfor anbefaler forslagsstillerne, at regeringen pålægger  \r\n\r\n Trafikministeriet at udarbejde en evalueringsrapport omhandlende Storebælts-  \r\n\r\n og Øresundsforbindelserne, der inddrager erfaringer med hensyn til budgetter,  \r\n\r\n prognoser, uforudsete udgifter og anvendelse af reserver.  \r\n\r\n Evalueringsrapporten skal indgå i den økonomiske risikoanalyse og de videre  \r\n\r\n forundersøgelser. </P>  \r\n\r\n<P>I 9 forstudierapporter (Femer Belt Crossing, Doc. No. A1-1 - A7-1, august  \r\n\r\n 1993), som de danske og tyske trafikministerier har ladet fremstille af  \r\n\r\n konsulentfirmaerne COWIconsult og Lahmeyer International, understreges  \r\n\r\n behovet for at inddrage erfaringer fra tidligere projekter. Tre projekter  \r\n\r\n fremhæves som særlig relevante i tilknytning til en eventuel fast Femer  \r\n\r\n Bælt-forbindelse: Storebælt, Øresund og kanaltunnelen (se f.eks. Femer Belt  \r\n\r\n Crossing, Summary Report, Doc. No. A7-1, august 1993, s. 76). </P>  \r\n\r\n<P>I samme forstudierapport lægges der endvidere vægt på at gennemføre  \r\n\r\n risikovurderinger i tilknytning til miljøområdet (s. 56), ligesom det på det  \r\n\r\n overordnede sikkerhedsområde (tunnelbrande, skibskollisioner, etc.)  \r\n\r\n fremhæves: </P>  \r\n\r\n<P>&#187;It is proposed that preliminary risk acceptance criteria are  \r\n\r\n established utilizing the experience from other major infrastucture projects,  \r\n\r\n e.g. the Great Belt Link and the Øresund Crossing.&#171; (s. 71). </P>  \r\n\r\n<P>Risikovurderingerne skal ifølge COWI/Lahmeyer-rapporten foretages på et  \r\n\r\n tidligt tidspunkt, når der er 4-6 alternative løsningsmuligheder på  \r\n\r\n dagsordenen (s. 56). COWI/Lahmeyer undlader at nævne den økonomiske  \r\n\r\n risikoanalyse, sådan som Transportrådet anbefaler. Men de risikovurderinger,  \r\n\r\n som COWI/Lahmeyer foreslår, vil - uanset om de gælder det miljømæssige eller  \r\n\r\n sikkerhedsmæssige område - få betydning for en eventuel fast forbindelses  \r\n\r\n samlede økonomi. </P>  \r\n\r\n<P>I projektbeskrivelserne til forundersøgelserne anføres der imidlertid  \r\n\r\n hverken noget om behovet for risikoanalyser eller noget ønske om at inddrage  \r\n\r\n erfaringer fra Storebælt og Øresund eller noget andet større anlægsprojekt i  \r\n\r\n øvrigt. Trafikministeren bestyrker indtrykket af ikke at ville inddrage  \r\n\r\n erfaringer med bl.a. massive budgetoverskridelser fra tidligere projekter i  \r\n\r\n et svar til folketingsmedlem Steen Gade (S 2275, folketingsåret 1994-1995),  \r\n\r\n hvori trafikministeren oplyser, at &#187;det igangsatte undersøgelsesarbejde  \r\n\r\n ikke indeholder undersøgelser af finansieringsformer og økonomisk  \r\n\r\n risikoanalyse.&#171; </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P>Ad 1 </P>  \r\n\r\n<P>Transportrådet skal ikke pålægges nogen begrænsninger i udarbejdelsen af  \r\n\r\n retningslinjerne for en økonomisk risikoanalyse. Forslagsstillerne anbefaler,  \r\n\r\n at Transportrådet i tilknytning til arbejdet med forundersøgelser og  \r\n\r\n risikoanalyse gør sig overvejelser i forhold til, hvilke institutionelle,  \r\n\r\n organisatoriske og finansielle arrangementer der skal gælde for anlæg og  \r\n\r\n drift i tilfælde af, at det besluttes at anlægge en fast forbindelse. </P>  \r\n\r\n<P> <I>Ad 3</I>  </P>  \r\n\r\n<P>En foreløbig økonomisk risikoanalyse skal sikre, at udvælgelsen af  \r\n\r\n alternativer til videre undersøgelser efter 1. fase af forundersøgelserne  \r\n\r\n (forventet medio/ultimo 1996) og fremlæggelsen af 1. delrapport sker på det  \r\n\r\n bedst mulige grundlag. </P>  \r\n\r\n<P>Risikoanalysen skal bruges til at vælge mellem alternativer - ikke til at  \r\n\r\n vurdere risikoen ved et allerede valgt alternativ. For når der kun er få  \r\n\r\n eller blot et enkelt alternativ til fast færgefart, er det næppe realistisk  \r\n\r\n at forestille sig, at beslutningsprocessen er &#187;reversibel&#171;, det vil  \r\n\r\n sige, at man næppe kan vende tilbage til et alternativ, der tidligere er  \r\n\r\n blevet kasseret i beslutningsprocessen. </P>  \r\n\r\n<P>Disse forhold har bevirket, at forslagsstillerne vil presse meget på for  \r\n\r\n at få undersøgt en eventuel fast forbindelse til Tyskland så grundigt som  \r\n\r\n muligt og så tidligt som muligt, for at kunne inddrage så mange alternativer  \r\n\r\n som muligt. Kun derved opnår Folketinget et grundigt og realistisk  \r\n\r\n beslutningsgrundlag. Igangsættelsen af den økonomiske risikoanalyse er mulig  \r\n\r\n allerede nu, eftersom Trafikministeriet ifølge opgavebeskrivelsen til  \r\n\r\n forundersøgelserne til hver en tid kan ændre konceptet for undersøgelserne.  \r\n\r\n Dertil kommer, at Trafikministeriet har fuld råderet over datamaterialet fra  \r\n\r\n de firmaer, der udfører de pågældende analyser. </P>  \r\n\r\n<P>Det vil derfor ikke være nogen uoverkommelig opgave at indbygge en  \r\n\r\n risikoanalyse i de undersøgelser, der er påbegyndt i efteråret 1995. Og jo  \r\n\r\n før arbejdet igangsættes, desto nemmere vil det være for konsulentfirmaerne,  \r\n\r\n der skal udføre forundersøgelserne, at &#187;geare&#171; undersøgelserne til  \r\n\r\n en risikoanalyse. </P>  \r\n\r\n<P> <I>Ad 4</I>  </P>  \r\n\r\n<P>Arbejdet med den økonomiske risikoanalyse skal fortsættes i den  \r\n\r\n afsluttende 2. fase, der - ifald regeringen anbefaler etablering af en fast  \r\n\r\n forbindelse - vil blive tilendebragt med VVM-procedurer og en international  \r\n\r\n høring i overensstemmelse med Espoo-konventionen førend den afsluttende  \r\n\r\n folketingsbehandling af en anlægslov. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/1996"
        },
        {
            "displayName": "Accession",
            "displayValue": "19951BA00078"
        },
        {
            "displayName": "Entydig dokumentidentifikation",
            "displayValue": "CL000078"
        },
        {
            "displayName": "Dato for førstegangsindlæggelse",
            "displayValue": "01/02/1996"
        },
        {
            "displayName": "Dato for indlæggelse",
            "displayValue": "01/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}