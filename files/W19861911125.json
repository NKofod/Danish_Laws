{
    "id": 33662,
    "title": "Ungdomsydelse - oplysningspligt - tilbagebetaling (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19111 af 26/03/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der havde søgt ungdomsydelse for hele 1982, havde undladt  \r\n\r\n at give oplysning om barnets forventede indkomst i ansøgningsperioden.  \r\n\r\n Ansøgeren fandtes forpligtet til at tilbagebetale ungdomsydelse for hele  \r\n\r\n 1982. Det forhold, at barnets indtægt hovedsagelig var indtjent i årets  \r\n\r\n første 3 kvartaler kunne ikke medføre, at der var ret til ungdomsydelse for  \r\n\r\n det sidste kvartal af året. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ungdomsydelse - oplysningspligt -  \r\n\r\n tilbagebetaling (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der havde søgt om ungdomsydelse for 1982 til sit barn, havde  \r\n\r\n oplyst, at barnet ikke ville få indtægter i 1982. På grundlag heraf bevilgede  \r\n\r\n det sociale udvalg ungdomsydelse, der i januar og april kvartaler 1982  \r\n\r\n udgjorde 1.000 kr. pr. kvartal. I juli og oktober kvartaler 1982 var  \r\n\r\n ungdomsydelsen 1.400 kr. pr. kvartal, og i december 1982 fik ansøgeren  \r\n\r\n udbetalt 2.400 kr. som ekstraordinær ydelse. </P>  \r\n\r\n<P>I 1983 blev det sociale udvalg opmærksom på, at ansøgerens barn fra 1.  \r\n\r\n januar til 7. oktober 1982 havde haft en arbejdsindtægt på 11.079 kr. På  \r\n\r\n grund af barnets indtægt havde ansøgeren herefter ikke været berettiget til  \r\n\r\n ungdomsydelse, heller ikke for oktober kvartal 1982. Da ansøgeren i  \r\n\r\n forbindelse med udbetalingerne var orienteret om sin oplysningspligt, krævede  \r\n\r\n det sociale udvalg tilbebetaling af den udbetalte ungdomsydelse for 1982,  \r\n\r\n ialt 7.200 kr. </P>  \r\n\r\n<P>Overfor amtsankenævnet var det oplyst, at den unge havde været uden  \r\n\r\n arbejde fra begyndelsen af oktober 1982 og indtil januar 1983, hvor han blev  \r\n\r\n optaget på EFG. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte, at ansøgeren var forpligtet til at tilbagebetale  \r\n\r\n den modtagne ungdomsydelse, idet pågældende ikke havde opfyldt sin  \r\n\r\n oplysningspligt efter § 34, stk. 1, i lov om børnetilskud og andre  \r\n\r\n familieydelser. </P>  \r\n\r\n<P>Da barnets indtægt var indtjent i årets første 3 kvartaler, var det  \r\n\r\n imidlertid nævnets opfattelse, at ansøgeren havde været berettiget til  \r\n\r\n ungdomsydelse for oktober kvartal samt en forholdsmæssig andel af den i  \r\n\r\n december måned udbetalte efterregulering. Nævnet opgjorde herefter  \r\n\r\n tilbagebetalingskravet til 5.400 kr. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte, at ansøgeren burde tilbagebetale den udbetalte  \r\n\r\n ungdomsydelse for hele 1982. Udvalget henviste til, at den unge i perioden 1.  \r\n\r\n januar - 7. oktober 1982 havde haft en arbejdsintægt af en størrelse, der  \r\n\r\n ikke havde berettiget til ungdomsydelse for nogen del af året, hvis der var  \r\n\r\n givet oplysning herom ved ansøgningens indgivelse. </P>  \r\n\r\n<P>LOVGRUNDLAG: </P>  \r\n\r\n<P>Lov om børnetilskud og andre familieydelser, §§ 7 og 34. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ansøgeren har ikke som anvist i børnetilskudslovens § 7, stk. 2, givet  \r\n\r\n oplysning om den forventede indkomst i ansøgningsperioden, hvorfor der skal  \r\n\r\n ske tilbagebetaling af det beløb, der er udbetalt med urette, jfr. lovens §  \r\n\r\n 34. </P>  \r\n\r\n<P>Det forhold, at den unges indtægt af denne størrelse hovedsalig er  \r\n\r\n indtjent i de 3 første kvartaler, kan ikke medføre, at der er ret til  \r\n\r\n ungdomsydelse for sidste kvartal af året. Hertil kommer, at der er søgt  \r\n\r\n ungdomsydelse for hele 1982. </P>  \r\n\r\n<P>Dette medfører, at hele den i 1982 udbetalte ungdomsydelse skal  \r\n\r\n tilbagebetales til det sociale udvalg. </P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Dagældende retsforskrift: Lov om børnetilskud og andre familieydelser § 7 og § 34.",
        "(* 1) Offentliggjort af Sikringsstyrelsen i SM B-006-86."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861911125"
        },
        {
            "displayName": "Entydig dokumentidentifikation",
            "displayValue": "CA001590"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19111"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "26/03/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20507-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}