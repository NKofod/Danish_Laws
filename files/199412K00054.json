{
    "id": 111618,
    "title": "1994 LSF 54   FORSLAG TIL LOV OM ÆNDRING AF LOV OM PRIVATE VEJRETTIGHEDER (LOVENS   IKRAFTTRÆDEN FOR OMRÅDER, DER HØRER UNDER KØBENHAVNS OG FREDERIKSBERG   KOMMUNER) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 54 </P>  \r\n\r\n<P></P>  \r\n\r\n<P>Forslag til Lov om ændring af lov om private vejrettigheder (Lovens  \r\n\r\n ikrafttræden for områder, der hører under Københavns og Frederiksberg  \r\n\r\n Kommuner) </P>  \r\n\r\n<P></P>  \r\n\r\n<P>Fremsat af justitsministeren (Bjørn Westh) </P>  \r\n\r\n<P></P>  \r\n\r\n<P>den 17. november 1994 </P>  \r\n\r\n<P></P>  \r\n\r\n<P>Vedtaget ved tredjebehandling den 16. december 1994 </P>  \r\n\r\n<P></P>  \r\n\r\n<P><a href=\"document.aspx?accn=A19940110130\"> Lov nr. 1101 af 21/12/1994</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 143 af 13. april 1938 om private vejrettigheder foretages  \r\n\r\n følgende ændring: </P>  \r\n\r\n<P> <I>§ 6</I> affattes således: </P>  \r\n\r\n<P>&#187; <B>§ 6.</B> Denne lov træder i kraft den 1. juli 1938. Loven gælder  \r\n\r\n ikke for Færøerne og Grønland, men kan ved kongelig anordning helt eller  \r\n\r\n delvis sættes i kraft for disse landsdele med de afvigelser, som de særlige  \r\n\r\n færøske og grønlandske forhold tilsiger.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1995. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 143 af 13. april 1938 om private vejrettigheder foretages  \r\n\r\n følgende ændring: </P>  \r\n\r\n<P> <B>1.</B>  <I>§ 6</I> affattes således: </P>  \r\n\r\n<P>&#187; <B>§ 6.</B> Denne lov træder i kraft den 1. juli 1938. Loven gælder  \r\n\r\n ikke for Færøerne og Grønland, men kan ved kongelig anordning helt eller  \r\n\r\n delvis sættes i kraft for disse landsdele med de afvigelser, som de særlige  \r\n\r\n færøske og grønlandske forhold tilsiger.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1. Indledning</B>  </P>  \r\n\r\n<P>Lov om private vejrettigheder sikrer visse eksisterende private  \r\n\r\n vejrettigheders gyldighed over for tredjemand uden tinglysning, når vejen er  \r\n\r\n angivet på matrikelkortet. </P>  \r\n\r\n<P>Formålet med dette lovforslag er at sætte loven i kraft i Københavns og  \r\n\r\n Frederiksberg kommuner, således at den gælder i hele landet. </P>  \r\n\r\n<P> <B>2. Baggrunden for lovforslaget</B>  </P>  \r\n\r\n<P>Reglerne i lov om private vejrettigheder har bl.a. sammenhæng med  \r\n\r\n lovgivningen om den matrikulære registrering af fast ejendom, idet den  \r\n\r\n grundlæggende betingelse for, at disse vejrettigheder kan opnå beskyttelse  \r\n\r\n over for tredjemand uden tinglysning er, at vejen er optaget på  \r\n\r\n matrikelkortet. </P>  \r\n\r\n<P>Indtil den 1. april 1991, hvor lov nr. 137 af 7. marts 1990 om udstykning  \r\n\r\n og anden registrering i matriklen (udstykningsloven) trådte i kraft, gjaldt  \r\n\r\n der forskellige regler om bl.a. betingelserne for udstykning m.v. i  \r\n\r\n henholdsvis Københavns og Frederiksberg kommuner og resten af landet, og  \r\n\r\n København og Frederiksberg indtog i det hele en særstilling på  \r\n\r\n matrikelvæsenets område. Dette var baggrunden for, at man - efter ønske fra  \r\n\r\n de to kommuner - ved gennemførelsen af lov om private vejrettigheder i 1938  \r\n\r\n undtog de områder, der hørte under København og Frederiksberg, fra loven.  \r\n\r\n</P>  \r\n\r\n<P>Efter den nye udstykningslov er de matrikulære regler i det væsentlige ens  \r\n\r\n i hele landet. </P>  \r\n\r\n<P>Efter udstykningslovens § 18 må der ikke ske udstykning, matrikulering  \r\n\r\n eller arealoverførsel, såfremt der derved vil fremkomme en samlet fast  \r\n\r\n ejendom eller et særskilt beliggende areal af en sådan ejendom, som ikke har  \r\n\r\n adgang til offentlig vej. Det er således en betingelse for udstykning m.v.,  \r\n\r\n at der forinden er sikret vejadgang til arealet. Hvis adgangen til offentlig  \r\n\r\n vej skal ske ad privat fællesvej, skal vejen efter lovens § 18, stk. 2, være  \r\n\r\n optaget på matrikelkortet. </P>  \r\n\r\n<P>Hvis en privat vej er optaget på matrikelkortet, er den som ovenfor nævnt  \r\n\r\n i medfør af lov om private vejrettigheder som hovedregel beskyttet mod  \r\n\r\n tredjemand uden tinglysning. Da loven om private vejrettigheder ikke gælder i  \r\n\r\n København og på Frederiksberg, kan denne enkle metode til at sikre en  \r\n\r\n eksisterende vejadgang imidlertid ikke anvendes i disse kommuner. </P>  \r\n\r\n<P>Københavns og Frederiksberg kommuner har over for Justitsministeriet  \r\n\r\n udtrykt ønske om, at lov om private vejrettigheder nu kommer til at omfatte  \r\n\r\n deres områder. </P>  \r\n\r\n<P>På denne baggrund foreslås det, at lov om private vejrettigheder sættes i  \r\n\r\n kraft i Københavns og Frederiksberg kommuner. </P>  \r\n\r\n<P> <B>3. Lovforslagets økonomiske og administrative konsekvenser</B>  </P>  \r\n\r\n<P>Lovforslaget skønnes ikke at have økonomiske eller administrative  \r\n\r\n konsekvenser af betydning for det offentlige. </P>  \r\n\r\n<P>Lovforslaget skønnes ikke at have erhvervsøkonomiske konsekvenser. </P>  \r\n\r\n<P> <B>4. Høring</B>  </P>  \r\n\r\n<P>Et udkast til dette lovforslag har været til høring hos Københavns  \r\n\r\n Kommune, Frederiksberg Kommune, Præsidenten for Københavns Byret samt Retten  \r\n\r\n på Frederiksberg. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen om undtagelse af de områder, der ved ikrafttrædelsen af lov  \r\n\r\n om private vejrettigheder (1. juli 1938) hørte under Københavns og  \r\n\r\n Frederiksberg kommuner, findes i lovens § 6, som desuden indeholder  \r\n\r\n ikrafttrædelsesreglen og en bestemmelse om lovens ikrafttræden på Færøerne.  \r\n\r\n</P>  \r\n\r\n<P>Det foreslås, at den pågældende del af § 6 udgår, således at loven  \r\n\r\n fremover i sin helhed gælder for de områder, der hører under Københavns og  \r\n\r\n Frederiksberg kommuner. Endvidere foreslås en redaktionel ændring af  \r\n\r\n bestemmelsen om lovens ikrafttræden på Færøerne. Det foreslås endelig, at der  \r\n\r\n fastsættes en udtrykkelig bestemmelse vedrørende lovens ikrafttræden i  \r\n\r\n Grønland. </P>  \r\n\r\n<P> <I>Til § 2</I>  </P>  \r\n\r\n<P>Bestemmelsen indeholder ikrafttrædelsesreglen. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag gengives den gældende formulering af § 6 i lov om  \r\n\r\n private vejrettigheder</I>  </P>  \r\n\r\n<P>&#187; <B>§ 6.</B> Denne lov, der træder i kraft den 1. juli 1938, gælder  \r\n\r\n ikke for det område, der ved lovens ikrafttræden henhører under staden  \r\n\r\n København og Frederiksberg kommune. Den gælder endvidere ikke for Færøerne,  \r\n\r\n men det kan efter indhentet erklæring fra Lagtinget ved kongelig anordning  \r\n\r\n fastsættes, at dens bestemmelser med de ændringer, som de stedlige forhold  \r\n\r\n gør ønskelige, skal komme til anvendelse på Færøerne.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199412K00054"
        },
        {
            "displayName": "Entydig dokumentidentifikation",
            "displayValue": "CL000885"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}