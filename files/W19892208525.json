{
    "id": 39518,
    "title": "Tvistighedsnævnets kompetence - Erstatning ",
    "documentTypeId": "240",
    "isSagsforlobPeriodValid": false,
    "shortName": "KEN nr 22085 af 15/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med en sag anlagt af eleven mod en virksomhed påstod  \r\n\r\n virksomhedens indehaver sig tillagt erstatning for tort i anledning af, at  \r\n\r\n klageren skal have udbredt rygter om indklagede og dennes familie. Påstanden  \r\n\r\n blev ikke taget under behandling af nævnet, idet sådanne erstatningssøgsmål  \r\n\r\n henhører under de almindelige domstole. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tvistighedsnævnets kompetence - Erstatning </H1>  \r\n\r\n<P></P>  \r\n\r\n<BR>  \r\n\r\n<P>I nævnet til behandling af tvistigheder mellem efg-elever og  \r\n\r\n praktikvirksomheder er der den 15. december 1989 på grundlag af vedtagelse i  \r\n\r\n nævnsmøde den 31. oktober 1989 i sag nr. 14/1989: Efg-elev A mod B v/C  \r\n\r\n (handel &amp; kontor - butiksfaget) afsagt følgende </P>  \r\n\r\n<P>KENDELSE: Mellem klageren, efg-elev A, adr., x-by, født den 23. januar  \r\n\r\n 1969, og indklagede, B v/C, adr., x-by, blev den 17. juni 1987 oprettet en  \r\n\r\n uddannelsesaftale, hvorefter klageren skulle uddannes inden for handel &amp;  \r\n\r\n kontor - butiksfaget med uddannelsesperiode fra den 15. august 1987 til den  \r\n\r\n 14. august 1989. Efter et skænderi mellem parterne ophævede indklagede den 8.  \r\n\r\n maj 1989 uddannelsesaftalen. </P>  \r\n\r\n<P>Herefter har klageren ved sin faglige organisation Handels- og  \r\n\r\n Kontorfunktionærernes Forbund i Danmark indbragt sagen for Tvistighedsnævnet  \r\n\r\n med påstand om, at indklagede tilpligtes at betale en erstatning, godtgørelse  \r\n\r\n m.v. med i alt 45.607 kr. </P>  \r\n\r\n<P>Indklagede har påstået frifindelse og nedlagt selvstændig påstand om, at  \r\n\r\n klageren tilpligtes at betale 23.152,50 kr. </P>  \r\n\r\n<P>Klageren har påstået frifindelse over for indklagedes selvstændige  \r\n\r\n påstand. </P>  \r\n\r\n<P>Klagerens påstand er specificeret således: </P>  \r\n\r\n<P>Tilgodehavende løn for perioden </P>  \r\n\r\n<PRE>  \r\n\r\n 15/4 1989 - 15/7 1989, 2 mdr. a kr. 6.250..... kr. 12.500,00  \r\n\r\n Skyldig overtidsbetaling/forskudttidstillæg... kr. 12.718,50  \r\n\r\n Feriepenge optjent i 1988 12% af kr. 71.824... kr.  8.978,00  \r\n\r\n Feriepenge optjent i 1989 12% af kr. 36.756... kr.  4.594,50  \r\n\r\n Transportgodtgørelse.......................... kr.    566,00  \r\n\r\n Erstatning for tort........................... kr.  6.250,00  \r\n\r\n I alt......................................... kr. 45.607,00  \r\n\r\n Indklagedes selvstændige påstand er specificeret således:  \r\n\r\n For meget udbetalt............................ kr.  3.125,00  \r\n\r\n Klagerens uberettigede brug af forretningens  \r\n\r\n    telefon........................................ kr.  2.800,00  \r\n\r\n Varer, udleveret af klageren til venner  \r\n\r\n og familie.................................... kr.  3.000,00  \r\n\r\n Varer, som klageren har medtaget til  \r\n\r\n eget forbrug.................................. kr.  2.800,00  \r\n\r\n Erstatning for tort i anledning af, at  \r\n\r\n klageren har udbredt rygter om indklagede  \r\n\r\n og dennes familie............................. kr. 25.000,00  \r\n\r\n I alt......................................... kr. 36.725,00  \r\n\r\n med fradrag af feriepenge for 1988 og 1989.... kr.-13.572,50  \r\n\r\n I alt......................................... kr. 23.152,50  \r\n\r\n</PRE>  \r\n\r\n<P>Der er under sagen fremlagt en række lønkvitteringer og checkbilag  \r\n\r\n vedrørende udbetaling af løn til klageren. Disse bilag omfatter ikke samtlige  \r\n\r\n lønudbetalinger. Indklagede har oplyst, at de manglende bilag er bortkommet  \r\n\r\n under et indbrud. </P>  \r\n\r\n<P>D har som vidne under personligt fremmøde for nævnet bl.a. forklaret, at  \r\n\r\n hun, der er ufaglært, har været ansat i indklagedes blomsterforretning sammen  \r\n\r\n med klageren fra 1. marts til 15. maj 1989. Når den daglige leder, C, ikke  \r\n\r\n var til stede, sagde klageren flere gange til hende, at hun skulle &#187;se  \r\n\r\n efter C&#171;, medens klageren brugte telefonen. Dette skete i perioder meget  \r\n\r\n hyppigt, navnlig når klageren &#187;var uvenner med sin fyr&#171;. C åbnede  \r\n\r\n normalt forretningen om morgenen. Et par gange om ugen forlod han derefter  \r\n\r\n forretningen og kom tilbage ud på eftermiddagen. Indtil da var vidnet alene  \r\n\r\n med klageren i forretningen. Hun har set, at klageren har givet varer til  \r\n\r\n venner og familie uden at modtage betaling. Hun har bl.a. set, at klageren  \r\n\r\n har udleveret en rose. Herudover har hun set, at klageren har medtaget en  \r\n\r\n blomsterbuket og nogle planter fra forretningen. Der hang en seddel på en  \r\n\r\n væg, hvor personalekøb skulle noteres, men klageren havde ved de pågældende  \r\n\r\n lejligheder ikke skrevet noget. Både vidnet og klageren fik lov til at gå i  \r\n\r\n byen i arbejdstiden, og det benyttede de sig begge af dagligt. De spiste  \r\n\r\n frokost hver dag mellem 11.30 og 12.00. Vidnet var timelønnet og fik sin løn  \r\n\r\n udbetalt bagud hver den 1. i måneden. Klageren har ved to lejligheder fået en  \r\n\r\n ekstra fridag i anledning af fødselsdage i familien, og de havde begge to  \r\n\r\n fridage i påsken. I forbindelse med klagerens fratræden overværede hun en  \r\n\r\n samtale mellem C og klageren. Klageren havde ved en fejl fået udbetalt 200  \r\n\r\n kr. for meget i løn. Da C gjorde klageren opmærksom herpå, svarede klageren,  \r\n\r\n at hun &#187;skyldte fand'me ikke ham noget, med alt det overarbejde hun  \r\n\r\n havde&#171;. Klageren kaldte også C for en &#187;dum skid&#171; og anvendte  \r\n\r\n andre tilsvarende udtryk. C sagde intet, og det endte med, at klageren gik og  \r\n\r\n smækkede med døren. </P>  \r\n\r\n<P>C har under personligt fremmøde for nævnet bl.a. forklaret, at han, der er  \r\n\r\n daglig leder af indklagedes blomsterforretning, havde en samtale med klageren  \r\n\r\n den 8. maj 1989. Denne samtale forløb i det store hele som af vidnet D  \r\n\r\n forklaret. Af denne grund ophævede han næste dag uddannelsesaftalen. Klageren  \r\n\r\n har under sin ansættelse været forudlønnet, således at hun i begyndelsen af  \r\n\r\n en måned fik udbetalt løn for tiden fra den 15. i den pågældende måned til  \r\n\r\n den 14. i næstfølgende måned. Den løn, klageren fik udbetalt den 8. maj 1989,  \r\n\r\n dækkede således perioden 15. maj til 14. juni. Klageren har fået rigelig  \r\n\r\n frihed til at kompensere evt. overarbejde og forskudt tid. Telefonregningen  \r\n\r\n var usædvanlig stor, indtil klageren fratrådte. Efter de oplysninger D gav  \r\n\r\n herom, har han skønnet et beløb, som klageren bør betale. </P>  \r\n\r\n<P>Klageren har under personligt fremmøde for nævnet bl.a. forklaret, at hun  \r\n\r\n ikke har benyttet telefonen i større omfang. Vidnet D brugte den derimod  \r\n\r\n meget. Hun har ikke taget varer med hjem uden at notere dette på sedlen på  \r\n\r\n væggen, og hun har heller ikke udleveret varer til venner og familie uden  \r\n\r\n betaling. Under samtalen den 8. maj 1989 anvendte hun ikke udtryk som  \r\n\r\n &#187;dum skid&#171; eller tilsvarende om C. Hun ville ikke turde gøre dette.  \r\n\r\n Hun har under hele sin ansættelse været bagudlønnet, og lønnen blev ofte  \r\n\r\n udbetalt for sent. </P>  \r\n\r\n<P>Klageren har til støtte for sin påstand gjort gældende, at hun var  \r\n\r\n bagudlønnet, og at hendes vagtskema klart viser, at hun har haft overarbejde  \r\n\r\n og forskudt tid i et omfang, der svarer til hendes krav. Hun har herudover  \r\n\r\n krav på refusion af transportudgifterne i forbindelse med skoleophold. Da  \r\n\r\n indklagede med urette har afbrudt uddannelsesforholdet, har hun ligeledes  \r\n\r\n krav på en godtgørelse herfor. De krav, der er rejst af indklagede, er i det  \r\n\r\n hele udokumenterede, og må derfor afvises. </P>  \r\n\r\n<P>Indklagede har gjort gældende, at uddannelsesaftalen med rette er ophævet  \r\n\r\n på grund af klagerens handlemåde under mødet den 8. maj 1989. Det fremgår af  \r\n\r\n de fremlagte lønafregninger m.v., at klageren var forudlønnet. Hun har derfor  \r\n\r\n ikke krav på yderligere løn, men må derimod tilbagebetale den allerede  \r\n\r\n udbetalte løn for tiden 15. maj til 14. juni. Klageren har under sin  \r\n\r\n ansættelse haft riglig frihed til at kompensere evt. overarbejde og forskudt  \r\n\r\n tid. Transportudgiften i forbindelse med skoleophold er betalt til klageren.  \r\n\r\n Af D's forklaring fremgår, at klageren har anvendt forretningens telefon i  \r\n\r\n stort omfang, at hun har udleveret varer til familie og venner, og at hun har  \r\n\r\n medtaget varer fra forretningen til personligt brug, alt uden at notere  \r\n\r\n dette. </P>  \r\n\r\n<P>Tvistighedsnævnet skal udtale: </P>  \r\n\r\n<P>Efter de afgivne forklaringer må det lægges til grund, at indklagede efter  \r\n\r\n det under mødet den 8. maj 1989 passerede har været berettiget til at bringe  \r\n\r\n uddannelsesforholdet til ophør, således at der ikke tilkommer klageren  \r\n\r\n godtgørelse i anledning heraf. </P>  \r\n\r\n<P>Indklagede findes ikke ved fremlæggelse af lønsedler m.v. for en del af  \r\n\r\n perioden at have godtgjort, at klageren skulle være forudlønnet. Herefter har  \r\n\r\n klageren krav på løn fra 15. april 1989. </P>  \r\n\r\n<P>Den specifikation, som klageren har fremlagt vedrørende overarbejde og  \r\n\r\n forskudt tid, findes efter de afgivne forklaringer om klagerens frihed og  \r\n\r\n pauser under det daglige arbejde ikke i sin helhed at kunne lægges til grund.  \r\n\r\n</P>  \r\n\r\n<P>Efter en samlet bedømmelse finder nævnet, at der skønsmæssigt bør  \r\n\r\n tilkendes klageren i alt 10.000 kr. for ikke udbetalt løn og manglende  \r\n\r\n udbetaling af tillæg. </P>  \r\n\r\n<P>Klagerens krav på feriegodtgørelse er ikke bestridt. </P>  \r\n\r\n<P>Da indklagede ikke har godtgjort, at klageren har fået refunderet sine  \r\n\r\n transportudgifter i forbindelse med skoleophold, tages klagerens påstand  \r\n\r\n herom til følge. </P>  \r\n\r\n<P>Herefter har klageren krav på betaling af i alt 24.138,50 kr. </P>  \r\n\r\n<P>De af indklagede rejste krav om klagerens betaling for benyttelse af  \r\n\r\n telefon, betaling for udleverede varer til familie og venner og varer til  \r\n\r\n eget forbrug findes efter de afgivne forklaringer ikke dokumenterede på en  \r\n\r\n sådan måde, at der kan gives indklagede medhold i nogen af kravene. </P>  \r\n\r\n<P>Det af indklagede rejste krav om erstatning for tort i anledning af, at  \r\n\r\n klageren skal have udbredt rygter om indklagede og dennes familie, kan ikke  \r\n\r\n tages under påkendelse af nævnet, men henvises til de almindelige domstole.  \r\n\r\n</P>  \r\n\r\n<P>Herefter frifindes klageren i det hele for den af indklagede nedlagte  \r\n\r\n påstand. </P>  \r\n\r\n<P>THI BESTEMMES: </P>  \r\n\r\n<P>Indklagede, B v/C, betaler inden 14 dage 24.138,50 kr. til klageren,  \r\n\r\n efg-elev A. </P>  \r\n\r\n<P>Hver part bærer sine omkostninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19892208525"
        },
        {
            "displayName": "Entydig dokumentidentifikation",
            "displayValue": "CA007453"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "22085"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/12/1989"
        },
        {
            "displayName": "Ressortministeriets journalnummer",
            "displayValue": "14/1989 (93)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}