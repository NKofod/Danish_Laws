{
    "id": 108811,
    "title": "1994 BTL 13   BETÆNKNING OVER FORSLAG TIL LOV OM ÆNDRING AF LOV OM HOVEDSTADSOMRÅDETS   KOLLEKTIVE PERSONTRAFIK    NR L 13 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 13",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 13 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om hovedstadsområdets  \r\n\r\n kollektive persontrafik <BR>  \r\n\r\n Nr L 13 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19941213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Landsforeningen Danmarks Bilruter og Turistvognmændenes Landsforening.  \r\n\r\n</P>  \r\n\r\n<P>Der er af nogle mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis og Fremskridtspartiets medlemmer af udvalget) lovforslaget til  \r\n\r\n<I>vedtagelse</I> med de af mindretallet stillede ændringsforslag. </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) er af den opfattelse, at det er  \r\n\r\n væsentligt, at udbudsprincippet udvides til 100 pct. af rutekørslen i  \r\n\r\n hovedstadsområdet. Af hensyn til at mindre og mellemstore virksomheder skal  \r\n\r\n kunne have en realistisk mulighed for at være med i de kommende licitationer,  \r\n\r\n lægger Venstre og Det Konservative Folkeparti vægt på, at udbudene sker  \r\n\r\n kontinuerligt og ikke i for store klumper. Samtidig er det vigtigt, at  \r\n\r\n overgangsperioden fra de nuværende 45 pct. til 100 pct. udbud bliver så kort  \r\n\r\n som forsvarligt. I det under nr. 1 stillede ændringsforslag foreslår  \r\n\r\n mindretallet under iagttagelse af begge disse hensyn en afkortning af  \r\n\r\n overgangsperioden, således at den afsluttes senest om fem år. Det  \r\n\r\n forudsættes, at der fortsat sker en jævn fordeling af den samlede  \r\n\r\n udbudsmængde over årene. </P>  \r\n\r\n<P>Efter Venstres og Det Konservative Folkepartis opfattelse er det også  \r\n\r\n væsentligt at sikre, at der bliver tale om fair og lige konkurrenceforhold  \r\n\r\n mellem det nye busselskab og private busselskaber for herved at sikre  \r\n\r\n brugerne en økonomisk og effektiv rutekørsel. Venstre og Det Konservative  \r\n\r\n Folkeparti forudsætter på denne baggrund trafikministerens tilsagn til  \r\n\r\n følgende fire punkter: </P>  \r\n\r\n<P>- at det nye selskab ledes af en uafhængig bestyrelse, således at der ikke  \r\n\r\n opstår habilitetsproblemer, </P>  \r\n\r\n<P>- at der ved etablering af det nye selskab afgives en erklæring fra  \r\n\r\n uafhængige, sagkyndige revisorer, som dokumenterer, at der er truffet de  \r\n\r\n nødvendige foranstaltninger til sikring af en fair og lige  \r\n\r\n konkurrencesituation i forhold til andre busvirksomheder (dette indebærer  \r\n\r\n bl.a., at åbningsbalancen baseres på en fagligt korrekt og uafhængig  \r\n\r\n vurdering af alle selskabets aktiver målt på handelsværdi, og at selskabet  \r\n\r\n etableres med en likviditet, en soliditet og en sammensætning af fremmed- og  \r\n\r\n egenkapital, der ud fra de givne forhold er sædvanlig for branchen, således  \r\n\r\n at der også bl.a. med hensyn til forrentning sikres markedsmæssig  \r\n\r\n ligestilling med private selskabers vilkår), </P>  \r\n\r\n<P>- at prisen for de endnu ikke udbudte ruter frem til afslutningen af  \r\n\r\n overgangsperioden ikke må være højere end gennemsnitsprisen for de private  \r\n\r\n ruter, og </P>  \r\n\r\n<P>- at selskabet har samme vilkår med hensyn til godkendelse, statslige og  \r\n\r\n kommunale skatter, afgifter, moms m.v. som private selskaber. </P>  \r\n\r\n<P>Det er Venstres og Det Konservative Folkepartis opfattelse, at selskabets  \r\n\r\n rammer for aktivitet maksimalt kommer til at omfatte de i ministerens svar på  \r\n\r\n spørgsmål 27, jf. bilag 24, nævnte seks punkter. Selskabet vil således ikke  \r\n\r\n kunne udføre turist- og bestillingskørsel, iværksætte produktion af materiel  \r\n\r\n og lignende eller andre former for aktiviteter. </P>  \r\n\r\n<P>Efter Venstres og Det Konservative Folkepartis opfattelse bør selskabets  \r\n\r\n aktiemajoritet afhændes til private, og de kommunale/amtskommunale ejere samt  \r\n\r\n HT bør tilskyndes hertil. På denne baggrund er det under ændringsforslag nr.  \r\n\r\n 5 foreslået, at begrænsningerne i selskabets aktiviteter ophører, når mere  \r\n\r\n end 50 pct. af aktierne er afhændet til private. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) anbefaler vedtagelsen af lovforslaget med de under nr. 1 og nr. 5  \r\n\r\n stillede ændringsforslag, idet det er en forbedring af de eksisterende  \r\n\r\n forhold. Oprettelsen af et aktieselskab giver mulighed for en begyndende  \r\n\r\n privatisering, hvilket Fremskridtspartiet går ind for. </P>  \r\n\r\n<P>Fremskridtspartiet havde gerne set en bestemmelse om, at aktierne kunne  \r\n\r\n udbydes i fri handel, således at det ikke er amter og kommuner, der har  \r\n\r\n flertallet og den bestemmende magt i aktieselskabet. </P>  \r\n\r\n<P>Fremskridtspartiet ser også gerne, at udbudet af kørslen i HT-området sker  \r\n\r\n hurtigere end i år 2002, således at de private vognmænd, der stadig er  \r\n\r\n tilbage i branchen, har en mulighed for at komme med i udbudet, inden de  \r\n\r\n bliver &#187;kvalt&#171;. </P>  \r\n\r\n<P>Et <I>andet mindretal</I> (Socialdemokratiets, Det Radikale Venstres og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>SF stemmer for lovforslaget, fordi der nu gives mulighed for, at HT, DSB  \r\n\r\n og andre offentlige selskaber kan byde på den kørsel, der bliver udliciteret  \r\n\r\n i fremtiden. Hidtil har eksempelvis Linjebus overtaget over 20 pct. af  \r\n\r\n kørslen i HT-området. </P>  \r\n\r\n<P>Det er endvidere SF's opfattelse, at den konstruktion, der bliver efter  \r\n\r\n loven, giver vandtætte skotter imellem selskabet og HT. SF ser det som et  \r\n\r\n gode, at busvirksomheden endvidere får mulighed for at drive anden form for  \r\n\r\n kollektiv trafik såsom letbaner, sporvogne osv. </P>  \r\n\r\n<P>SF fremførte under 1. behandling af lovforslaget, at der ved udlicitering  \r\n\r\n af busruter fra selskabets side bør føres skarpt tilsyn med, at  \r\n\r\n arbejdsmiljøregler som f.eks. køre-hviletidsbestemmelser overholdes, og i  \r\n\r\n tilfælde af overtrædelser bør den pågældende busejer miste retten til kørsel  \r\n\r\n i området. </P>  \r\n\r\n<P>Et <I>fjerde mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (V, KF og FP): </P>  \r\n\r\n<P> <B>1)</B> I det under <I>nr. 3</I> foreslåede <I>§ 3, stk. 1,</I> ændres  \r\n\r\n ordene &#187;1. juli 2002&#171; til: &#187;31. december 2000&#171;. </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>2)</B> Det under <I>nr. 3</I> foreslåede <I>§ 3, stk. 1,</I> affattes  \r\n\r\n således: </P>  \r\n\r\n<P>&#187;Selskabet foretager løbende offentligt udbud af op til 45 pct. af  \r\n\r\n den i § 1 nævnte buskørsel.&#171; </P>  \r\n\r\n<P> <B>3)</B> Det under <I>nr. 3</I> foreslåede <I>§ 3, stk. 2,</I> affattes  \r\n\r\n således: </P>  \r\n\r\n<P> <I>&#187;Stk. 2.</I> Buskørslen kan udføres af offentlige eller private  \r\n\r\n selskaber.&#171; </P>  \r\n\r\n<P> <B>4)</B> De under <I>nr. 4</I> foreslåede <I>§§ 3 a</I> og <I>3 b</I>  \r\n\r\n udgår. </P>  \r\n\r\n<P>Af et <I>mindretal</I> (V, KF og FP): </P>  \r\n\r\n<P> <B>5)</B> I det under <I>nr. 4</I> foreslåede <I>§ 3 a, stk. 1,</I>  \r\n\r\n indsættes efter 2. pkt. som nyt punktum: </P>  \r\n\r\n<P>&#187;Når mere end 50 pct. af aktierne er afhændet til private, vil  \r\n\r\n selskabets rammer for aktiviteter være ligestillet med private  \r\n\r\n selskaber.&#171; </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>6)</B> I den under <I>nr. 4</I> foreslåede <I>§ 3 a</I> indsættes  \r\n\r\n efter stk. 1 som nyt stykke: </P>  \r\n\r\n<P> <I>&#187;Stk. 2.</I> Aktieselskabet skal have en bestyrelse bestående af  \r\n\r\n mindst 11 medlemmer.&#171; </P>  \r\n\r\n<P>Stk. 2-7 bliver herefter stk. 3-8. </P>  \r\n\r\n<P>Bemærkninger </P>  \r\n\r\n<P>Til nr. 1 Det foreslås, at hele kørslen senest den 31. december 2000 skal  \r\n\r\n udføres på grundlag af udbud. </P>  \r\n\r\n<P>Til nr. 2-4 Det er i sig selv urimeligt, at Folketinget går ind i en  \r\n\r\n detaljeret lovgivning om opgaver, der ellers og alle andre steder end i  \r\n\r\n hovedstaden er amtslige opgaver. Den skade er sket allerede med HT-loven af  \r\n\r\n 3. maj 1989. </P>  \r\n\r\n<P>De stillede ændringsforslag går videre i en detaljeret fastsættelse af  \r\n\r\n betingelserne for en storkøbenhavnsk busdrift. Hovedbegrundelsen for  \r\n\r\n fremsættelsen af lovforslaget er, som det fremgik af 1. behandlings  \r\n\r\n ordførertaler, at HT's busdivision skal have mulighed for selv at deltage i  \r\n\r\n licitationen om buskørslen. </P>  \r\n\r\n<P>Dette sikres i det under nr. 2 stillede ændringsforslag ved i § 3, stk. 1,  \r\n\r\n at præcisere, at kørsler, der udføres efter licitation, kan ske af såvel  \r\n\r\n private som offentlige selskaber. Dette bør således gælde for de 45 pct. af  \r\n\r\n busdriften, der ifølge gældende lov skal udliciteres. </P>  \r\n\r\n<P>HT's busdivision er i dag udskilt som selvstændig division med eget  \r\n\r\n forretningsregnskab. De eksterne revisorer har tidligere udtalt, at HT's  \r\n\r\n busdivision behandles på nøjagtig samme måde som de øvrige entreprenører. Der  \r\n\r\n er derfor ingen særskilt begrundelse for at danne et aktieselskab </P>  \r\n\r\n<P>De stillede ændringsforslag tilgodeser således hovedintentionerne i  \r\n\r\n lovforslaget og overgiver den videre beslutningskompetence til HT's  \r\n\r\n bestyrelse. </P>  \r\n\r\n<P>Til nr. 5 Det foreslås, at når mere end 50 pct. af aktierne er afhændet  \r\n\r\n til private, da vil aktieselskabets rammer for aktiviteter være ligestillet  \r\n\r\n med private selskaber. </P>  \r\n\r\n<P>Til nr. 6 Det foreslås, at aktieselskabets bestyrelse skal bestå af mindst  \r\n\r\n 11 medlemmer. Derved sikres der en så bred repræsentation af de  \r\n\r\n tilskudsgivende kommuner og amtskommuner i selskabets bestyrelse som muligt.  \r\n\r\n</P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>En henvendelse fra HT's bestyrelsesformand til trafikministeren er optrykt  \r\n\r\n som bilag til tillægsbetænkningen. </P>  \r\n\r\n<P>Idet ministeren bekræfter de fire punkter i udvalgets betænkning forud for  \r\n\r\n 2. behandling indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Fremskridtspartiets, Det  \r\n\r\n Radikale Venstres og Centrum-Demokraternes medlemmer af udvalget)  \r\n\r\n lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse.</I>  </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP)</I>  </P>  \r\n\r\n<P> <B>Bilag </B></P>  \r\n\r\n<P>En henvendelse fra HT's bestyrelsesformand til trafikministeren </P>  \r\n\r\n<P>BestyrelsesformandenDen 9. december 1994 </P>  \r\n\r\n<P>Hovedstatsområdets Trafikselskab </P>  \r\n\r\n<P>Gammel Køge Landevej 3 </P>  \r\n\r\n<P>2500 Valby </P>  \r\n\r\n<P>Trafikminister Jan Trøjborg </P>  \r\n\r\n<P>Frederiksholms Kanal 27 </P>  \r\n\r\n<P>1220 København K </P>  \r\n\r\n<P> <I>Vedr. lovforslag nr. L 13 om ændring af HT-loven</I>  </P>  \r\n\r\n<P>Trafikministeriet har bedt HT om at præcisere visse forhold i forbindelse  \r\n\r\n med stiftelsen og driften af det kommende busaktieselskab, jf. lovforslag nr.  \r\n\r\n L 13. </P>  \r\n\r\n<P>HT skal i denne anledning erklære følgende: </P>  \r\n\r\n<P> <I>1. Ad stiftelsen. Åbningsbalancen</I>  </P>  \r\n\r\n<P>Den reviderede, endelige åbningsbalance for HT's busaktieselskab  \r\n\r\n foreligger ikke, men vil blive tilvejebragt, så snart de vurderings- og  \r\n\r\n revisionsmæssige forhold er på plads. Dette forventes at ske senest i april  \r\n\r\n måned 1995, idet åbningsbalancen da vil være endeligt etableret pr. 1.1.1995.  \r\n\r\n</P>  \r\n\r\n<P>Ved stiftelsen af busaktieselskabet vil det blive sikret, at selskabet  \r\n\r\n etableres med en passende likviditet og sammensætning af fremmed- og  \r\n\r\n egenkapital, dels set i forhold til sædvane i branchen, dels i forhold til de  \r\n\r\n forventninger, der næres til de fremtidige driftsresultater og  \r\n\r\n investeringsbehov. Der vil blive afgivet erklæringer fra uafhængige,  \r\n\r\n sagkyndige revisorer om, at dette er tilfældet. </P>  \r\n\r\n<P>Det er HT's opfattelse, at det herved vil blive dokumenteret, at der er  \r\n\r\n truffet de nødvendige foranstaltninger til sikring af fair og lige  \r\n\r\n konkurrenceforhold i forhold til andre busvirksomheder. </P>  \r\n\r\n<P> <I>2. Ad drift. Anden virksomhed (jf. § 3 b, stk. 2)</I>  </P>  \r\n\r\n<P>HT har til brug for trafikministerens besvarelse af Trafikudvalgets  \r\n\r\n spørgsmål nr. 27 givet eksempler på aktiviteter, som busaktieselskabet kunne  \r\n\r\n tænkes at beskæftige sig med. </P>  \r\n\r\n<P>HT skal i denne anledning understrege, at der ikke er aktuelle planer om  \r\n\r\n alle de nævnte eksempler, samt at de planlagte rammer for busaktieselskabets  \r\n\r\n aktiviteter ikke går ud over de nævnte eksempler. </P>  \r\n\r\n<P>Med venlig hilsen </P>  \r\n\r\n<P>John Winther </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199414K00013"
        },
        {
            "displayName": "Entydig dokumentidentifikation",
            "displayValue": "CL000612"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}