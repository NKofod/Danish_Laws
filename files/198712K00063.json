{
    "id": 113201,
    "title": "1987 LSF 63   FORSLAG TIL LOV OM SIKRING AF RØGFRI MILJØER OG MÆRKNING AF TOBAKSVARER   M.V. ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 63",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 63 </P>  \r\n\r\n<P></P>  \r\n\r\n<P>Forslag til Lov om sikring af røgfri miljøer og mærkning af tobaksvarer  \r\n\r\n m.v. </P>  \r\n\r\n<P></P>  \r\n\r\n<P>Fremsat af Aase Olesen (RV) Dagmar Mørk Jensen (RV) Kirsten Lee (RV) Niels  \r\n\r\n Helveg Petersen (RV) </P>  \r\n\r\n<P></P>  \r\n\r\n<P>den 5. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Sikring af røgfri miljøer </P>  \r\n\r\n<P>§ 1. Lovens formål er at sikre røgfri miljøer samt at begrænse </P>  \r\n\r\n<P>tobaksrygningens gener og helbredsskadelige virkninger for såvel </P>  \r\n\r\n<P>aktive som passive rygere. </P>  \r\n\r\n<P>§ 2. I Folketinget, domstolene og i den offentlige forvaltning er </P>  \r\n\r\n<P>tobaksrygning ikke tilladt i lokaler, som udgør arbejdsstedet for </P>  \r\n\r\n<P>mere end een ansat, samt i fælles opholdslokaler og lignende for </P>  \r\n\r\n<P>de ansatte. </P>  \r\n\r\n<P>Stk. 2. Tobaksrygning er dog tilladt i de lokaler, der er nævnt i </P>  \r\n\r\n<P>stk. 1, såfremt de ansatte, der har arbejdssted i sådanne lokaler, </P>  \r\n\r\n<P>erklærer sig indforstået hermed, eller såfremt det gennem </P>  \r\n\r\n<P>effektive foranstaltninger sikres, at ingen af de ansatte generes </P>  \r\n\r\n<P>af tobaksrygningen. </P>  \r\n\r\n<P>Stk. 3. Tobaksrygning er endvidere tilladt i særskilte lokaler, der </P>  \r\n\r\n<P>er direkte bestemt for rygere. I tilfælde, hvor det er </P>  \r\n\r\n<P>overordentlig vanskeligt eller kostbart at indrette særskilte </P>  \r\n\r\n<P>lokaler til tobaksrygning, kan tobaksrygning tillades i særligt </P>  \r\n\r\n<P>markerede områder, såfremt der træffes effektive foranstaltninger </P>  \r\n\r\n<P>til at hindre gener for ikkerygere. </P>  \r\n\r\n<P>Stk. 4. Den pågældende offentlige arbejdsgiver skal hurtigst muligt </P>  \r\n\r\n<P>efter lovens ikrafttræden etablere de i stk. 3 nævnte rygeområder. </P>  \r\n\r\n<P>§ 3. Tobaksrygning er ikke tilladt under møder i Folketinget, </P>  \r\n\r\n<P>domstolene og i den offentlige forvaltning, herunder møder i </P>  \r\n\r\n<P>offentlige råd, nævn og kommissioner, medmindre samtlige </P>  \r\n\r\n<P>mødedeltagere er enige om at tillade tobaksrygning. </P>  \r\n\r\n<P>§ 4. I Folketinget, domstolene og i den offentlige forvaltning er </P>  \r\n\r\n<P>tobaksrygning ikke tilladt i lokaler, hvortil der er adgang for </P>  \r\n\r\n<P>offentligheden. Det samme gælder ventelokaler hos personer, der i </P>  \r\n\r\n<P>henhold til autorisation eller bevilling driver selvstændig </P>  \r\n\r\n<P>virksomhed inden for sundhedssektoren. </P>  \r\n\r\n<P>Stk. 2. Tobaksrygning er dog tilladt i særskilte lokaler, der er </P>  \r\n\r\n<P>indrettet for rygere. </P>  \r\n\r\n<P>§ 5. Tobaksrygning er ikke tilladt på hospitaler, dag- og </P>  \r\n\r\n<P>døgninstitutioner og uddannelsesinstitutioner. </P>  \r\n\r\n<P>Stk. 2. Tobaksrygning er dog tilladt i særskilte lokaler, der er </P>  \r\n\r\n<P>indrettet for rygere. Patienter på hospitaler m.v., som ikke har </P>  \r\n\r\n<P>mulighed for at benytte særskilte lokaler for rygere, kan få </P>  \r\n\r\n<P>tilladelse til tobaksrygning i øvrige lokaler, såfremt der </P>  \r\n\r\n<P>samtidig træffes foranstaltninger, der kan sikre andre patienter </P>  \r\n\r\n<P>mod ulemper ved tobaksrygningen. </P>  \r\n\r\n<P>§ 6. Tobaksrygning er ikke tilladt i offentlige transportmidler i </P>  \r\n\r\n<P>fast rutefart inden for landets grænser. </P>  \r\n\r\n<P>Stk. 2. Tobaksrygning er dog tilladt i offentlige transportmidler, </P>  \r\n\r\n<P>såfremt der er truffet foranstaltninger, der sikrer, at ingen mod </P>  \r\n\r\n<P>sin vilje generes af tobaksrygningen. </P>  \r\n\r\n<P>§ 7. De myndigheder, under hvis område de pågældende lokaler og </P>  \r\n\r\n<P>transportmidler hører, er ansvarlige for overholdelsen af reglerne </P>  \r\n\r\n<P>i §§ 2-6. </P>  \r\n\r\n<P>Stk. 2. Det påhviler de myndigheder, der er nævnt i stk. 1, at </P>  \r\n\r\n<P>oplyse om reglerne om tobaksrygning i de pågældende lokaler og </P>  \r\n\r\n<P>transportmidler gennem skiltning og lignende. </P>  \r\n\r\n<P>Stk. 3. Spørgsmål om overtrædelse af reglerne i dette kapitel kan </P>  \r\n\r\n<P>indbringes for den almindelige klageinstans for den pågældende </P>  \r\n\r\n<P>myndigheds virksomhed i øvrigt. </P>  \r\n\r\n<P>Kapitel 2 </P>  \r\n\r\n<P>Mærkning m.v. af tobaksvarer </P>  \r\n\r\n<P>§ 8. Alle tobaksprodukter, der markedsføres i Danmark, skal forsynes </P>  \r\n\r\n<P>med en advarsel, der gør opmærksom på tobaksrygningens </P>  \r\n\r\n<P>helbredsskadelige virkninger. </P>  \r\n\r\n<P>§ 9. I advarselsteksten på cigaretpakninger skal der være en </P>  \r\n\r\n<P>angivelse af de væsentligste af de sundhedsskadelige stoffer, </P>  \r\n\r\n<P>produktet indeholder, samt i hvilke mængder de er indeholdt i </P>  \r\n\r\n<P>produktet. </P>  \r\n\r\n<P>Stk. 2. Sundhedsministeren kan fastsætte regler for mærkning af </P>  \r\n\r\n<P>andre tobaksprodukter. </P>  \r\n\r\n<P>§ 10. Sundhedsministeren fastsætter i samarbejde med Tobaksskaderådet </P>  \r\n\r\n<P>regler om advarsler på tobaksprodukter og i reklamer. </P>  \r\n\r\n<P>§ 11. Udgifter til indkøb af tobaksvarer kan ikke afholdes over </P>  \r\n\r\n<P>statslige budgetter. </P>  \r\n\r\n<P>§ 12. Den, der overtræder §§ 8 og 9, straffes med bøde. </P>  \r\n\r\n<P>Stk. 2. I forskrifter, der udstedes i medfør af § 9, stk. 2, og § </P>  \r\n\r\n<P>10, kan der fastsættes straf af bøde for overtrædelse af </P>  \r\n\r\n<P>bestemmelserne i forskrifterne. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>anpartsselskaber og andelsselskaber eller lignende, kan der </P>  \r\n\r\n<P>pålægges selskabet som sådant bødeansvar. </P>  \r\n\r\n<P>Kapitel 3 </P>  \r\n\r\n<P>Ikrafttrædelse </P>  \r\n\r\n<P>§ 13. Loven træder i kraft den 1. juli 1988. </P>  \r\n\r\n<P>§ 14. Loven gælder ikke for Grønland og Færøerne, men kan ved kgl. </P>  \r\n\r\n<P>anordning sættes i kraft for Grønland med de afvigelser, som de </P>  \r\n\r\n<P>særlige grønlandske forhold tilsiger. </P>  \r\n\r\n<P>§ 15. Forslag om revision af loven fremsættes for Folketinget senest </P>  \r\n\r\n<P>i folketingsåret 1990-91. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Lovforslaget er en genfremsættelse af det forslag om sikring af </P>  \r\n\r\n<P>røgfri miljøer og mærkning af tobaksvarer m.v., som </P>  \r\n\r\n<P>indenrigsministeren fremsatte i folketingsåret 1986-87 (1. </P>  \r\n\r\n<P>samling) i den affattelse, dette lovforslag forelå efter 2. </P>  \r\n\r\n<P>behandling den 26. maj 1987, dog med to tilføjelser samt med </P>  \r\n\r\n<P>enkelte redaktionelle ændringer som følge af oprettelsen af </P>  \r\n\r\n<P>Sundhedsministeriet og Tobaksskaderådet. </P>  \r\n\r\n<P>Lovforslaget bygger i øvrigt på det af Det Radikale Venstre fremsatte </P>  \r\n\r\n<P>beslutningsforslag om sikring af røgfri miljøer, der vedtoges af </P>  \r\n\r\n<P>Folketinget den 28. maj 1986. Der henvises til Folketingstidende </P>  \r\n\r\n<P>1986-87 (1. samling), forhandlingerne sp. 5123, 5777, 12621 og </P>  \r\n\r\n<P>13276 samt tillæg A sp. 3087, og Folketingstidende 1985-86, </P>  \r\n\r\n<P>forhandlingerne sp. 7047, 9384 og 11996 samt tillæg A sp. 4745, </P>  \r\n\r\n<P>tillæg B sp. 1849 og tillæg C sp 913. </P>  \r\n\r\n<P>De to tilføjelser til det nævnte lovforslag i den affattelse, det </P>  \r\n\r\n<P>forelå efter 2. behandling er to bestemmelser fra </P>  \r\n\r\n<P>indenrigsministerens oprindelige lovforslag, hvorefter der kan </P>  \r\n\r\n<P>ryges på offentlige arbejdspladser og i offentlige møder, såfremt </P>  \r\n\r\n<P>de tilstedeværende er enige herom. Disse såkaldte </P>  \r\n\r\n<P>&#187;kværulantparagraffer&#171; faldt ud ved afstemningen om </P>  \r\n\r\n<P>ændringsforslagene ved 2. behandling, men det medførte så megen </P>  \r\n\r\n<P>kritik af forslaget som helhed, at SF ved 3. behandling foreslog - </P>  \r\n\r\n<P>og fik vedtaget - at de blev genindført i lovforslaget. </P>  \r\n\r\n<P>Den efterfølgende debat ved 3. behandling blev imidlertid ført, som </P>  \r\n\r\n<P>om denne ændring ikke var sket eller Tingets medlemmer ikke havde </P>  \r\n\r\n<P>haft tid eller mulighed for at sætte sig ind i lovforslagets </P>  \r\n\r\n<P>indhold. </P>  \r\n\r\n<P>Forslagsstillerne finder det derfor rimeligt endnu en gang at forsøge </P>  \r\n\r\n<P>at få gennemført røgfri miljøer i den &#187;milde&#171; form, der betyder,  \r\n\r\n</P>  \r\n\r\n<P>at hvor der er enighed om det, kan man fortsat ryge på offentlige </P>  \r\n\r\n<P>arbejdspladser og i møder. Men forslagsstillerne ønsker samtidig </P>  \r\n\r\n<P>at fremhæve, at ændringen tager sigte på arbejds- og </P>  \r\n\r\n<P>mødesituationer med få tilstedeværende, som alle accepterer </P>  \r\n\r\n<P>rygning. Bestemmelserne bør derimod ikke kunne anvendes i </P>  \r\n\r\n<P>tilbagevendende arbejds- og mødesituationer, hvor man ved, at en </P>  \r\n\r\n<P>eller flere af deltagerne ikke ønsker passiv rygning. </P>  \r\n\r\n<P>Kun på denne måde kan det hindres, at mennesker, der ikke ønsker at </P>  \r\n\r\n<P>indånde røgfyldt luft, betegnes som &#187;kværulanter&#171; eller </P>  \r\n\r\n<P>samarbejdsvanskelige. Det bør endvidere være en selvfølge, at </P>  \r\n\r\n<P>afskedigelser p.g.a. overfølsomhed over for tobaksrøg ikke kan </P>  \r\n\r\n<P>finde sted. </P>  \r\n\r\n<P>Offentlige møder og arbejde på offentlige arbejdspladser må med andre </P>  \r\n\r\n<P>ord ske på ikkerygernes betingelser i respekt for det </P>  \r\n\r\n<P>frihedsbegreb, der lå til grund for forlagsstillernes oprindelige </P>  \r\n\r\n<P>beslutningsforslag om sikring af røgfri miljøer: &#187;Den personlige </P>  \r\n\r\n<P>frihed er frihed til at gøre alt, der ikke skader andre&#171;. </P>  \r\n\r\n<P>Siden fremsættelsen af beslutningsforslaget om røgfri miljøer er der </P>  \r\n\r\n<P>sket en markant udvikling i den rigtige retning, både i udlandet </P>  \r\n\r\n<P>og herhjemme. Der henvises til bilaget om de internationale </P>  \r\n\r\n<P>forhold. </P>  \r\n\r\n<P>I Danmark er det blevet mere almindeligt, at møder og lignende kan </P>  \r\n\r\n<P>afholdes røgfrit. Tilbage er imidlertid de offentlige </P>  \r\n\r\n<P>arbejdspladser, hvor mange fortsat oplever, at det er umuligt at </P>  \r\n\r\n<P>komme igennem med forslag om røgfri miljøer, medmindre der er </P>  \r\n\r\n<P>lovgivet om det. Nærværende lovforslag vedrører alene de </P>  \r\n\r\n<P>offentlige arbejdspladser, men det er indlysende, at også de </P>  \r\n\r\n<P>private arbejdspladser burde gøres røgfri af sundhedsmæssige </P>  \r\n\r\n<P>grunde, og det kan ikke stærkt nok anbefales, at arbejdsmarkedets </P>  \r\n\r\n<P>parter i fællesskab løser denne opgave. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>ad § 1 </P>  \r\n\r\n<P>Da loven er helt ny i sin art i Danmark, ønskes formålet fastslået i </P>  \r\n\r\n<P>lovens § 1. </P>  \r\n\r\n<P>Tobaksrygningens helbredsskadelige virkninger på såvel rygere som </P>  \r\n\r\n<P>ikkerygere anerkendes nu overalt i verden som en fastslået </P>  \r\n\r\n<P>kendsgerning. Passiv rygning er særlig belastende for de 10 pct. </P>  \r\n\r\n<P>af befolkningen, som er overfølsomme over for tobaksrøg samt for </P>  \r\n\r\n<P>det ufødte barn, men passiv rygning er tillige årsag til en mindre </P>  \r\n\r\n<P>del af de sygdomme, som især er tobaksbetingede: lungekræft og </P>  \r\n\r\n<P>andre kræftformer, hjerte- og karsygdomme samt luftvejslidelser </P>  \r\n\r\n<P>hos børn og unge. </P>  \r\n\r\n<P>ad § 2, stk. 1 og 2 </P>  \r\n\r\n<P>Bestemmelserne er identiske med bestemmelserne i det af regeringen </P>  \r\n\r\n<P>den 14. januar 1987 fremsatte forslag om sikring af røgfri miljøer </P>  \r\n\r\n<P>og mærkning af tobaksvarer m.v. (L 162). </P>  \r\n\r\n<P>Indenrigsministeren havde forsynet bestemmelserne med følgende </P>  \r\n\r\n<P>kommentarer: </P>  \r\n\r\n<P>&#187;Sigtet med bestemmelsen er at sikre, at ansatte på offentlige </P>  \r\n\r\n<P>arbejdspladser ikke ufrivilligt udsættes for gener ved </P>  \r\n\r\n<P>tobaksrygning. Dette gælder såvel de lokaler, hvor </P>  \r\n\r\n<P>arbejdsfunktionerne udføres, som fælles opholdslokaler og lignende </P>  \r\n\r\n<P>for de ansatte. Bestemmelsen omfatter således kantiner, fælles </P>  \r\n\r\n<P>omklædningsrum, gangarealer, toiletter m.v. </P>  \r\n\r\n<P>Tobaksrygning er tilladt, såfremt det gennem effektive </P>  \r\n\r\n<P>foranstaltniger sikres, at ingen af de ansatte generes af </P>  \r\n\r\n<P>tobaksrygningen. Sådanne foranstaltninger kan f.eks. bestå i </P>  \r\n\r\n<P>udluftningssystemer, rumopdelinger eller andre særlige </P>  \r\n\r\n<P>bygningsmæssige forhold.&#171; </P>  \r\n\r\n<P>ad § 2, stk. 3 </P>  \r\n\r\n<P>Bestemmelsen er identisk med det af Socialdemokratiet stillede og af </P>  \r\n\r\n<P>et flertal (ved 2. behandling af L 162) vedtagne ændringsforslag. </P>  \r\n\r\n<P>Man ønsker med ændringsforslaget at fastholde, at der bør indrettes </P>  \r\n\r\n<P>særskilte lokaler for rygere, men åbner en mulighed for i helt </P>  \r\n\r\n<P>særlige tilfælde at etablere særligt markerede områder under den </P>  \r\n\r\n<P>klare forudsætning, at det sikres, at tobaksrygningen ikke generer </P>  \r\n\r\n<P>ikkerygere. </P>  \r\n\r\n<P>ad § 2, stk. 4 </P>  \r\n\r\n<P>Bestemmelsen pålægger den pågældende offentlige arbejdsgiver at </P>  \r\n\r\n<P>etablere særskilte rygelokaler af hensyn til de rygere, der er </P>  \r\n\r\n<P>afhængige af tobak. Bestemmelsen var ikke med i regeringens </P>  \r\n\r\n<P>forslag, men vedtoges som ændringsforslag af et flertal ved 2. </P>  \r\n\r\n<P>behandling af L 162. </P>  \r\n\r\n<P>ad § 3 </P>  \r\n\r\n<P>Bestemmelsen er identisk med L 162, § 2, og &#187;omfatter både eksterne  \r\n\r\n</P>  \r\n\r\n<P>møder og interne møder mellem ansatte i institutioner, møder i </P>  \r\n\r\n<P>folketingsudvalg, kommunale udvalg, sagkyndige udvalg, som er </P>  \r\n\r\n<P>nedsat af en offentlig myndighed etc.&#171; </P>  \r\n\r\n<P>ad § 4 </P>  \r\n\r\n<P>Bestemmelsen er i overensstemmelse med L 162, § 3, med enkelte </P>  \r\n\r\n<P>redaktionelle ændringer, der sikrer, at al slags virksomhed inden </P>  \r\n\r\n<P>for sundhedssektoren (f.eks. apotekervirksomhed) er omfattet. </P>  \r\n\r\n<P>ad § 5 </P>  \r\n\r\n<P>Bestemmelsen er identisk med L 162, § 4. </P>  \r\n\r\n<P>Ved uddannelsesinstitutioner forstås såvel skoler som videregående </P>  \r\n\r\n<P>uddannelsesinstitutioner. </P>  \r\n\r\n<P>Muligheden for at tillade tobaksrygning for personer, der ikke kan </P>  \r\n\r\n<P>benytte særskilte rygelokaler, gælder både på hospitaler og andre </P>  \r\n\r\n<P>institutioner. </P>  \r\n\r\n<P>ad § 6 </P>  \r\n\r\n<P>Bestemmelsen er identisk med L 162, § 5. </P>  \r\n\r\n<P>Bestemmelsen omfatter persontransport med både bus, tog, fly og skib. </P>  \r\n\r\n<P>Persontransport mellem et bestemmelsessted i Danmark og i udlandet </P>  \r\n\r\n<P>er ikke omfattet. </P>  \r\n\r\n<P>Ved offentlige transportmidler i fast rutefart forstås </P>  \r\n\r\n<P>transportmidler, der er åbne for alle, og som anvendes ved </P>  \r\n\r\n<P>erhvervsmæssig personbefordring, der drives enten af en offentlig </P>  \r\n\r\n<P>myndighed eller af private. Hyrevognskørsel og turistkørsel med </P>  \r\n\r\n<P>busser er ikke omfattet af bestemmelsen. </P>  \r\n\r\n<P>Ved 12. behandling af L 162 faldt et ændringsforslag, der strammede </P>  \r\n\r\n<P>denne bestemmelse, og forslagsstillerne har derfor ikke anset det </P>  \r\n\r\n<P>for realistisk at komme igennem med en strammere formulering. Det </P>  \r\n\r\n<P>må imidlertid slås fast, at rygning på de bageste pladser i f.eks. </P>  \r\n\r\n<P>rutebiler og fly i høj grad er generende for ikkerygere, der </P>  \r\n\r\n<P>sidder i nærheden. Efter forslagsstillernes opfattelse berettiger </P>  \r\n\r\n<P>rejsetiden i danske indenrigsfly ikke til rygning (under 1 time). </P>  \r\n\r\n<P>ad § 7 </P>  \r\n\r\n<P>Stk. 1 og 2 er identiske med L 162, § 6. </P>  \r\n\r\n<P>Stk. 3. blev vedtaget som ændringsforslag ved 2. behandling og </P>  \r\n\r\n<P>imødekommer kritikken af lovforslaget for ikke at indeholde nogen </P>  \r\n\r\n<P>form for sanktioner. </P>  \r\n\r\n<P>Ændringsforslaget blev vedtaget med den begrundelse, at det efter de </P>  \r\n\r\n<P>afgivne høringssvar på L 162 må forventes, at visse myndigheder </P>  \r\n\r\n<P>vil være negative over for loven. </P>  \r\n\r\n<P>Egentlige straffebestemmelser anses det ikke for hensigtsmæssigt at </P>  \r\n\r\n<P>gennemføre, idet det påhviler de pågældende myndigheder og </P>  \r\n\r\n<P>arbejdsgivere, hvorunder de af loven omfattede lokaler og </P>  \r\n\r\n<P>transportmidler hører, at sikre lovens overholdelse. </P>  \r\n\r\n<P>Indenrigsministeren fremhævede under arbejdet med L 162, at </P>  \r\n\r\n<P>allerede gældende love og bestemmelser var tilstrækkelige til at </P>  \r\n\r\n<P>håndhæve loven. </P>  \r\n\r\n<P>ad §§ 8, 9 og 10 </P>  \r\n\r\n<P>Bestemmelserne er med enkelte redaktionelle ændringer identiske med </P>  \r\n\r\n<P>de ændringsforslag, der blev vedtaget ved 2. behandling af L 162. </P>  \r\n\r\n<P>I forhold til regeringens forslag indebærer de en stramning af </P>  \r\n\r\n<P>bestemmelserne vedrørende mærkning af tobaksvarer, idet det ikke </P>  \r\n\r\n<P>er nok at gøre opmærksom på, at tobaksrygning er sundhedsskadelig, </P>  \r\n\r\n<P>og at lade denne oplysning være en standardpåskrift på </P>  \r\n\r\n<P>tobaksprodukter. Såvel tobaksprodukter som reklamer må forsynes </P>  \r\n\r\n<P>med skiftende advarsler, der oplyser om, på hvilken måde tobak er </P>  \r\n\r\n<P>helbredsnedbrydende. </P>  \r\n\r\n<P>ad § 11 </P>  \r\n\r\n<P>Forbudet mod at afholde udgifter til tobak over statslige budgetter </P>  \r\n\r\n<P>blev vedtaget i form af et ændringsforslag ved 2. behandling af L </P>  \r\n\r\n<P>162 og er i øvrigt identisk med det af Socialdemokratiet stillede </P>  \r\n\r\n<P>ændringsforslag til finanslovforslaget 1987. </P>  \r\n\r\n<P>I betragtning af, at tobak er den alvorligste sygdomsfremkaldende </P>  \r\n\r\n<P>faktor i vort miljø (alene ca. 3.100 lungekræfttilfælde om året), </P>  \r\n\r\n<P>forekommer det urimeligt, at det offentlige tilskynder til </P>  \r\n\r\n<P>rygning. </P>  \r\n\r\n<P>ad §§ 13 og 15 </P>  \r\n\r\n<P>Ikrafttrædelsesdato 1. juli 1988 er valgt af hensyn til muligheden </P>  \r\n\r\n<P>for at nå at indrette særlige rygelokaler på visse arbejdspladser. </P>  \r\n\r\n<P>Tidspunktet for revision af loven bør være ca. 3 år efter dens </P>  \r\n\r\n<P>ikrafttræden. </P>  \r\n\r\n<P>Bilag </P>  \r\n\r\n<P>Uddrag af Statens Tobaksråds redegørelse til Stortinget (Norge) </P>  \r\n\r\n<P>(uaut. oversættelse) </P>  \r\n\r\n<P>Internationale forhold </P>  \r\n\r\n<P>7. april 1987: WHO - Verdenssundhedsorganisationen - erklærer </P>  \r\n\r\n<P>hovedkontoret i Geneve, Schweiz, og de seks andre regionskontorer </P>  \r\n\r\n<P>rundt om i verden for røgfrie arbejdspladser. Rygning bliver kun </P>  \r\n\r\n<P>tilladt i særlige, afgrænsede områder. </P>  \r\n\r\n<P>WHO opfordrer andre lande og byer til at følge eksemplet. </P>  \r\n\r\n<P>Belgien </P>  \r\n\r\n<P>Fra 1. september 1987 er der indført rygeforbud i alle offentlige </P>  \r\n\r\n<P>steder med &#187;tag og vægge&#171;: sygehuse, børnehaver, skoler, </P>  \r\n\r\n<P>plejehjem, jernbane- og T-banestationer (perroner udendørs er </P>  \r\n\r\n<P>undtaget forbudet). </P>  \r\n\r\n<P>Områder, hvor madvarer bliver fremstillet og opbevaret, </P>  \r\n\r\n<P>kollektivtransport, skolebusser og elevatorer omfattes også af </P>  \r\n\r\n<P>forbudet. </P>  \r\n\r\n<P>Efter en prøvetid på 3 måneder begynder politiet at give bøder for </P>  \r\n\r\n<P>ulovlig rygning. Bødens størrelse vil variere mellem en sum af 280 </P>  \r\n\r\n<P>kr. og 3.200 kr., alt efter lovbruddets karakter. </P>  \r\n\r\n<P>Der er også indført love, som begrænser rygning i arbejdsmiljøet. </P>  \r\n\r\n<P>New York State </P>  \r\n\r\n<P>Staten og byen New York har fremlagt et forslag med ret vidtgående </P>  \r\n\r\n<P>regler, som endnu ikke er gennemført. </P>  \r\n\r\n<P>Princippet om røgfrit fællesmiljø gælder på arbejdspladser, </P>  \r\n\r\n<P>offentlige steder som banker, skoler, ekspeditionslokaler, </P>  \r\n\r\n<P>venterum, museer og teatre m.v. Det er endvidere forbudt at ryge i </P>  \r\n\r\n<P>hyrevogne. </P>  \r\n\r\n<P>Restauranter med plads til mindre end 50 gæster kan tillade rygning. </P>  \r\n\r\n<P>I restauranter med mere end 50 pladser kræver loven op til 70 pct. af </P>  \r\n\r\n<P>pladserne til ikkerygere. Rygning er derimod tilladt i baren. </P>  \r\n\r\n<P>Rygning er endvidere tilladt på hotelværelser og i tobakshandler. </P>  \r\n\r\n<P>For at gennemføre disse strenge regler opereres med sanktioner i form </P>  \r\n\r\n<P>af bøder fra 250 dollar og 15 dages fængsel. </P>  \r\n\r\n<P>Resten af USA </P>  \r\n\r\n<P>Ved udgangen af 1985 havde hele 42 stater love som regulerede rygning </P>  \r\n\r\n<P>på offentlige steder. 17 stater har også love, som begrænser </P>  \r\n\r\n<P>rygning i arbejdsmiljøet. </P>  \r\n\r\n<P>Reglerne i Los Angeles og San Francisco om arbejdsgivernes pligt til </P>  \r\n\r\n<P>at sørge for røgfrit miljø til deres ansatte indeholder strenge </P>  \r\n\r\n<P>sanktioner: bøder på indtil 500 dollar pr. dag eller fængsel i </P>  \r\n\r\n<P>indtil 6 måneder. Det er i høj grad op til den enkelte, der ønsker </P>  \r\n\r\n<P>røgfrihed, at få reglerne gennemført, og mange har ikke kræfter </P>  \r\n\r\n<P>eller mod til at gøre det. Selv de strenge bestemmelser om røgfri </P>  \r\n\r\n<P>luft i San Francisco har ladet sig gennemføre uden de store </P>  \r\n\r\n<P>praktiske problemer. </P>  \r\n\r\n<P>Finland </P>  \r\n\r\n<P>I den finske tobakslov fra 1976 er der i §§ 12 og 13 indsat </P>  \r\n\r\n<P>bestemmelser til sikring af røgfri miljøer. Loven tager først og </P>  \r\n\r\n<P>fremmest sigte på at værne om passagerer på transportmidler, børn </P>  \r\n\r\n<P>i og under den skolepligtige alder, personer, der opholder sig i </P>  \r\n\r\n<P>forvaltningsorganers receptioner, venterum og mødelokaler. Der er </P>  \r\n\r\n<P>også lavet en bestemmelse om, at det ved opslag skal bekendtgøres, </P>  \r\n\r\n<P>i hvilken grad rygning er forbudt. </P>  \r\n\r\n<P>Finland udøver princippet om, at rygning generelt er forbudt i </P>  \r\n\r\n<P>offentlige lokaler, hvor publikum har fri adgang. I private </P>  \r\n\r\n<P>lokaler anbefales godt adskilte zoner. Kontrolinstans er det </P>  \r\n\r\n<P>lokale helseråd, som videre kan indklage brud på bestemmelserne </P>  \r\n\r\n<P>til påtalemyndigheden. I kommentarerne til den finske tobakslov </P>  \r\n\r\n<P>kan læses følgende: </P>  \r\n\r\n<P>&#187;Det lokale sundhedsråd skal på eget initiativ eller på grundlag af  \r\n\r\n</P>  \r\n\r\n<P>oplysninger, det har modtaget, kontrollere forbud mod og </P>  \r\n\r\n<P>begrænsning af rygning i sit distrikt. Om nødvendigt skal </P>  \r\n\r\n<P>sundhedsrådet informere dem, som disponerer over lokalerne eller </P>  \r\n\r\n<P>betjeningen på offentlige befordringsmidler, eller deres </P>  \r\n\r\n<P>repræsentanter om overtrædelser i deres lokaler eller på deres </P>  \r\n\r\n<P>befordringsmidler. </P>  \r\n\r\n<P>Enhver, som ryger, skal anmodes om at lade være af den, som </P>  \r\n\r\n<P>disponerer over lokalerne eller befordringsmidlerne, eller dennes </P>  \r\n\r\n<P>repræsentant. Hvis anmodningen ikke følges omgående, kan </P>  \r\n\r\n<P>vedkommende bortvises, medmindre dette viser sig umuligt i </P>  \r\n\r\n<P>øjeblikket. Politiet har pligt til på anmodning at hjælpe med at </P>  \r\n\r\n<P>fjerne personer, der ikke retter sig efter anmodningen. </P>  \r\n\r\n<P>Den, som er ansvarlig for befordringsmidlet eller lokalerne, kan give </P>  \r\n\r\n<P>besked til klageinstansen om overtrædelse af rygeforbudet. </P>  \r\n\r\n<P>Klageinstansen kan ikke tage forholdsregler, medmindre en sådan </P>  \r\n\r\n<P>besked er modtaget.&#171; </P>  \r\n\r\n<P>I den finske tobakslov er det fastsat, at overtrædelse af rygeforbud </P>  \r\n\r\n<P>straffes med bøder. De finske myndigheder havde i 1986 ikke </P>  \r\n\r\n<P>registreret nogen tilfælde, hvor der havde været gjort brug af </P>  \r\n\r\n<P>denne bestemmelse. Den finske tobakslov indeholder regler om </P>  \r\n\r\n<P>finansiering af disse tiltag. Der er fastsat en særafgift på </P>  \r\n\r\n<P>mindst 0,5 pct. af skatterne på tobak til anvendelse til støtte </P>  \r\n\r\n<P>for en sundhedsorienteret tobakspolitik. Finland brugte i 1985 ca. </P>  \r\n\r\n<P>12 mio. kr. til forskning, evaluering og sundhedspolitiske </P>  \r\n\r\n<P>projekter/oplysningskampagner. </P>  \r\n\r\n<P>Island </P>  \r\n\r\n<P>På Island blev der i 1984 vedtaget en ganske vidtgående tobakslov. </P>  \r\n\r\n<P>Lovens formål er at reducere forbruget af tobak og dermed </P>  \r\n\r\n<P>sundhedsskaderne, som tobak medfører, samt at beskytte folk mod </P>  \r\n\r\n<P>virkningerne af tobaksrygning. Loven indeholder påbud om mærkning </P>  \r\n\r\n<P>af tobakspakker, forbud mod tobaksreklame, forbud mod salg af </P>  \r\n\r\n<P>tobaksvarer til personer under 16 år og forbud mod salg af </P>  \r\n\r\n<P>tobaksvarer fra automater. </P>  \r\n\r\n<P>Den islandske lov indeholder også bestemmelser om finansiering af </P>  \r\n\r\n<P>tiltag til bekæmpelse af tobaksskaderne. Staten er forpligtet til </P>  \r\n\r\n<P>at yde 2 promille af den totale omsætning af tobaksvarer til </P>  \r\n\r\n<P>sådant arbejde. </P>  \r\n\r\n<P>Desuden indeholder loven et særligt kapitel om begrænsninger i </P>  \r\n\r\n<P>adgangen til tobaksrygning. Tobaksrygning er forbudt i lokaler, </P>  \r\n\r\n<P>som er tilgængelige for publikum, med visse undtagelser for </P>  \r\n\r\n<P>restauranter og lignende. Steder, hvor rygning er forbudt, skal </P>  \r\n\r\n<P>mærkes tydeligt. Rygning er ikke tilladt på skoler og i andre </P>  \r\n\r\n<P>bygninger, der er tiltænkt børn under 16 år, og i sundhedscentre. </P>  \r\n\r\n<P>Institutionens leder kan imidlertidig tillade rygning i den del af </P>  \r\n\r\n<P>bygningen, som er særligt forbeholdt personalet. </P>  \r\n\r\n<P>På sygehuse kan rygning kun tillades på særlige steder, hvor den </P>  \r\n\r\n<P>ikke kan skade ikkerygere. Rygning er også forbudt i offentlige </P>  \r\n\r\n<P>befordringsmidler, men med visse undtagelser for international </P>  \r\n\r\n<P>flytransport. </P>  \r\n\r\n<P>Sverige </P>  \r\n\r\n<P>I Sverige er der ikke vedtaget særlige love om passiv rygning. </P>  \r\n\r\n<P>&#187;Arbetarskyddsstyrelsen&#171; og Socialstyrelsen har efter pålæg fra  \r\n\r\n</P>  \r\n\r\n<P>regeringen udarbejdet råd og anbefalinger om begrænsning af </P>  \r\n\r\n<P>tobaksrygning i lokaler, som er af fælles karakter. Disse almene </P>  \r\n\r\n<P>råd har det sigte, at ingen mod sin vilje skal behøve at blive </P>  \r\n\r\n<P>udsat for ubehag eller sundhedsfare p.g.a. rygning i områder, hvor </P>  \r\n\r\n<P>både rygere og ikkerygere har ret eller grund til at færdes. </P>  \r\n\r\n<P>Adgang til rygning på arbejdspladsen afgøres gennem demokratiske </P>  \r\n\r\n<P>afgørelser via &#187;verneombud&#171; og arbejdsmiljøudvalg.  \r\n\r\n Socialstyrelsen </P>  \r\n\r\n<P>og &#187;Arbetarskyddsstyrelsen&#171; anbefaler begrænset tobaksrygning.  \r\n\r\n</P>  \r\n\r\n<P>Sommeren 1983 blev der udgivet en oversigt over svenske hoteller, </P>  \r\n\r\n<P>pensionater og restauranter, hvor man kunne spise og bo røgfrit. </P>  \r\n\r\n<P>Denne &#187;Rigsguide&#171; blev til efter et samarbejde mellem frivillige  \r\n\r\n</P>  \r\n\r\n<P>ikkerygerforeninger og hotel- og restaurationsorganisationer. </P>  \r\n\r\n<P>Formålet med denne guide var i første række at invitere hotel- og </P>  \r\n\r\n<P>restaurationssektoren til at informere om, hvad der fandtes af </P>  \r\n\r\n<P>røgfri miljøer. Det var desuden et formål, at flere miljøer skulle </P>  \r\n\r\n<P>blive røgfri. </P>  \r\n\r\n<P>I Sverige er det totale antal af rygere også gået ned, men samtidig </P>  \r\n\r\n<P>er der sket en forandring i fordelingen mellem mænd og kvinder </P>  \r\n\r\n<P>samt en vis aldersforskydning. Det er særligt yngre kvinder, der </P>  \r\n\r\n<P>udgør et stigende antal rygere. I sundhedstjenesten begynder man </P>  \r\n\r\n<P>at mærke positive forandringer. F.eks. er lungekræft ved at blive </P>  \r\n\r\n<P>mindre almindeligt blandt mænd. </P>  \r\n\r\n<P>Israel </P>  \r\n\r\n<P>I Israel blev der den 4. august 1983 vedtaget en lov om begrænsning </P>  \r\n\r\n<P>af rygning på offentlige steder. Den gælder for biografer, teatre, </P>  \r\n\r\n<P>koncerthaller, operaer, mødelokaler, undervisningsrum, </P>  \r\n\r\n<P>sundhedsinstitutioner, apoteker, biblioteker, skoler, elevatorer, </P>  \r\n\r\n<P>busser, minibusser og hyrevogne. På sådanne steder er det - med </P>  \r\n\r\n<P>nogle undtagelser - forbudt at ryge og holde en tændt cigaret, </P>  \r\n\r\n<P>cigarillo, cigar eller pibe. Der skal opstilles skilte med </P>  \r\n\r\n<P>&#187;rygning forbudt&#171;. </P>  \r\n\r\n<P>Italien (Redegørelse af 23. juli 1986 fra den norske ambassade i </P>  \r\n\r\n<P>Rom). </P>  \r\n\r\n<P>Den (nu afgåede) italienske regering lagde den 15. juni 1986 et </P>  \r\n\r\n<P>forslag frem som har til hensigt at reducere rygningen i Italien. </P>  \r\n\r\n<P>Lovforslaget sigter først og fremmest mod at regulere rygning i </P>  \r\n\r\n<P>offentlige lokaler. Forslaget går videre ind for reklameforbud, </P>  \r\n\r\n<P>mærkning af tobaksvarer samt forbud mod salg til personer under 16 </P>  \r\n\r\n<P>år. </P>  \r\n\r\n<P>Lovforslaget lægger bl.a. op til rygeforbud i: </P>  \r\n\r\n<P>- alle private og offentlige sygehuse og sundheds/behandlingshjem. </P>  \r\n\r\n<P>Det eneste, der er undtaget denne regel i disse institutioner, er </P>  \r\n\r\n<P>venterum, reserveret for rygere; </P>  \r\n\r\n<P>- alle undervisningsinstitutioner med undtagelse af lokaler, som er </P>  \r\n\r\n<P>reserveret for rygere; </P>  \r\n\r\n<P>- alle offentlige transportmidler, inkl. nationale flyruter. Forbudet </P>  \r\n\r\n<P>gælder også for områder indendørs på jernbanestationer, </P>  \r\n\r\n<P>flypladser, havne og undergrundsstationer. Kun områder, forbeholdt </P>  \r\n\r\n<P>rygere er undtaget fra forbudet; </P>  \r\n\r\n<P>- i lukkede arbejdsrum, private såvel som offentlige, hvor der </P>  \r\n\r\n<P>arbejder mere end een person, med undtagelse af lokaler reserveret </P>  \r\n\r\n<P>til rygere. </P>  \r\n\r\n<P>- offentlige kontorer, der er åbne for publikum. </P>  \r\n\r\n<P>Reklameforbudet vil også gælde hel eller delvis gengivelse af </P>  \r\n\r\n<P>varemærker eller symboler for røgvarer. </P>  \r\n\r\n<P>Brud på rygeforbudet kan føre til bøder fra ITL 15.000 til 45.000 </P>  \r\n\r\n<P>(N.kr. 75-225). For brud på loven om mærkning af tobaksvarer kan </P>  \r\n\r\n<P>man idømmes bøder i en størrelsesorden 10-100 mill. lire (N.kr. </P>  \r\n\r\n<P>50.000-500.000), mens man for salg af røgvarer til personer under </P>  \r\n\r\n<P>16 år ligeledes kan idømmes bøder i en størrelsesorden </P>  \r\n\r\n<P>100.000-500.000 lire (kr. 500-2.500). </P>  \r\n\r\n<P>Lovforslaget udløste bred omtale i de fleste italienske aviser. </P>  \r\n\r\n<P>Undersøgelser, baseret på meningsmålinger, viste, at kun 1/3 af </P>  \r\n\r\n<P>italienere over 15 år ryger dagligt. Meningsmålingerne viste også </P>  \r\n\r\n<P>et solidt flertal for de fleste af forslagene i lovudkastet. </P>  \r\n\r\n<P>Med den nuværende politiske krise er det umuligt at sige, hvornår </P>  \r\n\r\n<P>forslaget måtte blive behandlet. Lovbehandlinger er desuden </P>  \r\n\r\n<P>normalt en nok så langvarig proces, så man kan roligt regne med, </P>  \r\n\r\n<P>at der vil gå endnu en tid, før forslaget evt. bliver vedtaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00063"
        },
        {
            "displayName": "Entydig dokumentidentifikation",
            "displayValue": "CL004709"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}