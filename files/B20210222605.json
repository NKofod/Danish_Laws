{
    "id": 227571,
    "title": "Bekendtgørelse om tilladelsesordning for og behandling af personoplysninger vedrørende personer meddelt opholdsforbud efter straffelovens § 79 c",
    "documentTypeId": "60",
    "isSagsforlobPeriodValid": true,
    "shortName": "BEK nr 2226 af 29/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilladelsesordning for og behandling af personoplysninger vedrørende personer meddelt opholdsforbud efter straffelovens § 79 c</p>\r\n<p class=\"Indledning2\">I medfør af § 79 c, stk. 8, i straffeloven, jf. lovbekendtgørelse nr. 1851 af 20. september 2021, fastsættes:</p>\r\n<p class=\"ParagrafGruppeOverskrift\">\r\n   <span>Meddelelse af tilladelse</span>\r\n</p>\r\n<p class=\"Paragraf\" id=\"id0987a571-fd57-416b-b375-ed6e1306c014\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Politiet kan efter straffelovens § 79 c, stk. 3, meddele tilladelse til færden eller ophold i en nattelivszone omfattet af et opholdsforbud efter straffelovens § 79 c, stk. 1, jf. stk. 2, når:</p>\r\n<p class=\"Liste1\">\r\n   <span class=\"Liste1Nr\" id=\"idd4b4ff89-e865-48cb-ba41-cd35673717d3\">1)</span> tungtvejende hensyn til den dømtes eller dennes nærmeste pårørendes helbred forudsætter kontakt i det tidsrum, hvor et opholdsforbud er gældende,</p>\r\n<p class=\"Liste1\">\r\n   <span class=\"Liste1Nr\" id=\"id390e3396-f465-412a-a752-3504457ad890\">2)</span> den dømte forud for dommen er bosat i et område omfattet af et opholdsforbud, eller</p>\r\n<p class=\"Liste1\">\r\n   <span class=\"Liste1Nr\" id=\"id73774869-7c8e-467a-8307-c569aef08cb6\">3)</span> det i øvrigt vil være i strid med Danmarks internationale forpligtelser ikke at meddele tilladelse.</p>\r\n<p class=\"Stk2\">\r\n   <span class=\"StkNr\" id=\"idd741188b-0a20-4665-927b-558032431938\">Stk. 2.</span> Der kan i nødsituationer uden tilladelse efter stk. 1 ske færden og ophold i en nattelivszone omfattet af et opholdsforbud efter straffelovens § 79 c, stk. 1, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id6e00953d-f27e-497b-b0d3-03c4db1b9ed3\">Stk. 3.</span> Er der holdepunkter for at antage, at den dømte vil misbruge en eventuel tilladelse, kan en sådan afslås.</p>\r\n<p class=\"Paragraf\" id=\"iddc4fcc7e-f68d-4ced-b7a0-04b34afc2bfc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En tilladelse til færden eller ophold i en nattelivszone omfattet af et opholdsforbud efter straffelovens § 79 c, stk. 1, jf. stk. 2, kan meddeles for et tidsrum af højst ét år ad gangen med henblik på et eller flere angivne anerkendelsesværdige formål.</p>\r\n<p class=\"Stk2\">\r\n   <span class=\"StkNr\" id=\"ida142ed25-9191-49ed-b125-811e48dbc3e3\">Stk. 2.</span> En tilladelse kan gives for et bestemt tidsrum eller et bestemt antal gange, der skal benyttes inden for et bestemt tidsrum, og må ikke vare længere, end hvad formålet med tilladelsen nødvendiggør.</p>\r\n<p class=\"Stk2\">\r\n   <span class=\"StkNr\" id=\"id373491d0-d7f1-4df7-b1cf-51445d5e493b\">Stk. 3.</span> En tilladelse kan indeholde vilkår, som f.eks. fastlægger den geografiske og tidsmæssige udstrækning af en tilladelse til færden eller ophold.</p>\r\n<p class=\"ParagrafGruppeOverskrift\">\r\n   <span>Kompetence til at meddele tilladelse</span>\r\n</p>\r\n<p class=\"Paragraf\" id=\"id5e35849a-7bf4-44f5-a7df-24727c18a534\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansøgning om tilladelse til færden eller ophold efter denne bekendtgørelse indgives til politidirektøren i den eller de politikredse, hvor den, der har fået forbud efter straffelovens § 79 c, stk. 1, ønsker at opholde sig.</p>\r\n<p class=\"Stk2\">\r\n   <span class=\"StkNr\" id=\"idd1e8ac86-0f73-4ead-9028-ca613141acb1\">Stk. 2.</span> Ansøgning om forlængelse eller fornyelse af en tilladelse indgives efter stk. 1.</p>\r\n<p class=\"ParagrafGruppeOverskrift\">\r\n   <span>Ændring eller tilbagekaldelse af tilladelse</span>\r\n</p>\r\n<p class=\"Paragraf\" id=\"ida19de8b8-6107-47ff-a1dd-fcc8da171791\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En meddelt tilladelse kan ændres eller tilbagekaldes af politidirektøren, hvis betingelserne for udstedelse af tilladelsen ændrer sig eller ikke længere er til stede, herunder hvis den dømtes personlige forhold ændrer sig, hvis en tilladelse eller vilkår herfor ikke overholdes, eller hvis oplysninger om den dømtes forhold giver bestemte grunde til at antage, at den pågældende vil misbruge den meddelte tilladelse.</p>\r\n<p class=\"Stk2\">\r\n   <span class=\"StkNr\" id=\"idfac24802-6e35-4c36-8836-715c0445beab\">Stk. 2.</span> Politidirektøren kan endvidere ændre eller tilbagekalde en meddelt tilladelse, hvis der er mistanke om, at tilladelsen er meddelt på baggrund af urigtige oplysninger.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Frist for indgivelse af ansøgning om tilladelse</span>\r\n   </span>\r\n</p>\r\n<p class=\"Paragraf\" id=\"id829509cc-bc4c-47b7-9487-b7489aba17ab\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ansøgning om tilladelse samt forlængelse eller fornyelse af tilladelse til færden eller ophold i en nattelivszone omfattet af et opholdsforbud efter straffelovens § 79 c, stk. 1, jf. stk. 2, skal være modtaget af politidirektøren senest 10 arbejdsdage før den planlagte færden eller ophold.</p>\r\n<p class=\"Stk2\">\r\n   <span class=\"StkNr\" id=\"idadaf8f25-f453-46d3-8924-18c04df647ad\">Stk. 2.</span> Politidirektøren kan beslutte at behandle en ansøgning, der er modtaget mindre end 10 arbejdsdage før den planlagte færden eller ophold, hvis omstændighederne taler herfor.</p>\r\n<p class=\"ParagrafGruppeOverskrift\">\r\n   <span>Sagsoplysning</span>\r\n</p>\r\n<p class=\"Paragraf\" id=\"id3ff56cc7-75db-42ac-af0d-313f0d39feeb\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ansøgning om tilladelse til færden eller ophold i en nattelivszone omfattet af straffelovens § 79 c, stk. 1, jf. stk. 2, indgives via politiets ansøgningsblanket, der er tilgængelig på politiets hjemmeside.</p>\r\n<p class=\"Stk2\">\r\n   <span class=\"StkNr\" id=\"id36a7dc27-f825-44ca-8161-9a6b8ca4aa15\">Stk. 2.</span> En ansøgning kan kun behandles, hvis den dømte giver samtykke til, at politidirektøren til brug for behandlingen af ansøgningen udveksler oplysninger om den dømte med andre relevante myndigheder.</p>\r\n<p class=\"Paragraf\" id=\"id52fd6870-bc5a-4d91-9b6b-873f220b6200\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Politidirektøren kan kræve, at den dømte i forbindelse med en ansøgning fremsender yderligere oplysninger og dokumentation end det, der fremgår af ansøgningsblanketten, hvis det er oplysninger og dokumentation, som den dømte er nærmest til at fremskaffe, og som er nødvendige for sagen.</p>\r\n<p class=\"ParagrafGruppeOverskrift\">\r\n   <span>Politiets videregivelse af personoplysninger til serveringssteder</span>\r\n</p>\r\n<p class=\"Paragraf\" id=\"idff4bcbed-5e6c-45f2-9066-b94bb01525bb\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> De oplysninger, som politiet i medfør af straffelovens § 79 c, stk. 5, kan videregive til indehavere og bestyrere af serveringssteder, omfatter oplysninger om den dømtes navn og billede samt oplysninger om et opholdsforbuds tidsmæssige udstrækning. Videregivelsen må ikke omfatte andre personoplysninger, herunder oplysninger om det strafbare forhold, der ligger til grund for det meddelte opholdsforbud.</p>\r\n<p class=\"Stk2\">\r\n   <span class=\"StkNr\" id=\"ida4e51b1a-f59a-49d5-8938-71beed7cdbef\">Stk. 2.</span> Videregivelse efter straffelovens § 79 c, stk. 5, skal som udgangspunkt ske ved individuel underretning af indehaveren eller bestyreren af serveringsstedet. Videregivelsen kan ske ved almindelige post eller eventuelt anbefalet brev eller ved krypteret e-mail.</p>\r\n<p class=\"Stk2\">\r\n   <span class=\"StkNr\" id=\"id666a6357-105b-4002-b024-2d897054241f\">Stk. 3.</span> Politiet skal i øvrigt gennemføre de tekniske og organisatoriske foranstaltninger, der er nødvendige for at sikre et passende sikkerhedsniveau ved behandlingen af oplysningerne, jf. retshåndhævelseslovens § 27.</p>\r\n<p class=\"Stk2\">\r\n   <span class=\"StkNr\" id=\"id6869c151-83c4-4231-b11d-09a66039f49d\">Stk. 4.</span> Videregivelse efter straffelovens § 79 c, stk. 5, kan ikke ske, hvis der er anledning til at frygte, at oplysningerne vil blive misbrugt, eller hvis andre væsentlige hensyn taler imod, at der sker videregivelse.</p>\r\n<p class=\"ParagrafGruppeOverskrift\">\r\n   <span>Serveringssteders opbevaring og behandling af personoplysninger modtaget fra politiet</span>\r\n</p>\r\n<p class=\"Paragraf\" id=\"id184cde6f-bc8c-4ff8-b3f9-c0bdf8f65519\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Serveringssteder, der i medfør af straffelovens § 79 c, stk. 5, modtager oplysninger om et opholdsforbud, skal i øvrigt gennemføre de tekniske og organisatoriske foranstaltninger, der er nødvendige for at sikre et passende sikkerhedsniveau ved behandlingen af oplysningerne, jf. databeskyttelsesforordningens artikel 32.</p>\r\n<p class=\"Stk2\">\r\n   <span class=\"StkNr\" id=\"id43cadfcf-a49f-45bb-81a0-4789ec37b8f0\">Stk. 2.</span> De modtagne oplysninger må alene opbevares, så længe et opholdsforbud efter straffelovens § 79 c, stk. 1, er gyldigt.</p>\r\n<p class=\"Paragraf\" id=\"id9ee255b6-a36f-47de-bfad-563575f88b2a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Indehavere og bestyrere af et serveringssted kan give andre end de personer, som er nævnt i straffelovens § 79 c, stk. 6, adgang til de oplysninger om et opholdsforbud, som indehaveren eller bestyreren har modtaget fra politiet, hvis det er nødvendigt for at sikre, at personer, der er meddelt et forbud, ikke færdes eller opholder sig på serveringsstedet. Sådanne andre personer skal være ansat på serveringsstedet og skal være betroet en særlig rolle, f.eks. med hensyn til at forestå adgangskontrol eller opretholde orden og sikkerhed på serveringsstedet.</p>\r\n<p class=\"Stk2\">\r\n   <span class=\"StkNr\" id=\"id4e201387-4a92-4062-9d55-07afa24e0a18\">Stk. 2.</span> Inden der efter stk. 1 gives andre personer adgang til oplysninger om et opholdsforbud, skal indehaveren eller bestyreren sikre, at de pågældende har modtaget instruktion om behandling af personoplysninger og orientering om tavshedspligt, jf. straffelovens § 79 c, stk. 7.</p>\r\n<p class=\"ParagrafGruppeOverskrift\">\r\n   <span>Straf og ikrafttræden</span>\r\n</p>\r\n<p class=\"Paragraf\" id=\"id6477bac9-bd30-4507-b040-9bb0b43be9b2\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Medmindre højere straf er forskyldt efter anden lovgivning, straffes overtrædelser af §§ 9 og 10 med bøde.</p>\r\n<p class=\"Stk2\">\r\n   <span class=\"StkNr\" id=\"ida2e79ec3-d092-4e53-829a-8278d48abf77\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id1042a783-9991-4f1f-a49c-165ca55db2b0\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. januar 2022.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 29. november 2021</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Mette Johansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/12/2021"
        },
        {
            "displayName": "Accession",
            "displayValue": "B20210222605"
        },
        {
            "displayName": "Entydig dokumentidentifikation",
            "displayValue": "AA012773"
        },
        {
            "displayName": "Dato for førstegangsindlæggelse",
            "displayValue": "02/12/2021"
        },
        {
            "displayName": "Dato for indlæggelse",
            "displayValue": "02/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2226"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "29/11/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2021-5002-0042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}