{
    "id": 111799,
    "title": "1994 LSF 237   FORSLAG TIL LOV OM TILSKUD TIL GRØNLANDS HJEMMESTYRE ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 237",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 237 </P>  \r\n\r\n<P></P>  \r\n\r\n<P>Forslag til Lov om tilskud til Grønlands hjemmestyre </P>  \r\n\r\n<P></P>  \r\n\r\n<P>Fremsat af finansministeren (Mogens Lykketoft) </P>  \r\n\r\n<P></P>  \r\n\r\n<P>den 26. april 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 24. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950037430\"> Lov nr. 374 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Staten yder i 1996, 1997 og 1998 et årligt tilskud til  \r\n\r\n Grønlands hjemmestyre på 2.441,2 mio.kr. </P>  \r\n\r\n<P> <I>Stk. 2.</I> Såfremt der i perioden 1996-98 pålægges hjemmestyret  \r\n\r\n nettomerudgifter vedrørende pension til beboere på specialinstitutioner for  \r\n\r\n fysisk og psykisk handicappede, forhøjes tilskuddet med et tilsvarende beløb.  \r\n\r\n</P>  \r\n\r\n<P> <I>Stk. 3.</I> Såfremt der i perioden 1996-98 træffes aftale mellem De  \r\n\r\n Grønlandske Kommuners Landsforening og staten om ændringer i den eksisterende  \r\n\r\n forvaltningsaftale, ændres tilskuddet til Grønlands hjemmestyre i  \r\n\r\n overensstemmelse hermed. </P>  \r\n\r\n<P> <B>§ 2.</B> Tilskuddet reguleres i 1997 og 1998 med en procent, der  \r\n\r\n svarer til den gennemsnitlige pris- og lønregulering på statens driftsbudget  \r\n\r\n for det pågældende år. </P>  \r\n\r\n<P> <B>§ 3.</B> Tilskuddet udbetales forskudsvis med 1/12 hver måned,  \r\n\r\n medmindre der træffes anden aftale om udbetalingsterminer mellem  \r\n\r\n finansministeren og Grønlands hjemmestyre. </P>  \r\n\r\n<P> <B>§ 4.</B> Den danske statskasse yder kompensation til Grønlands  \r\n\r\n hjemmestyre i overensstemmelse med indholdet i den den 21. august 1990  \r\n\r\n indgåede aftale i henhold til artikel 24 i den mellem den danske regering og  \r\n\r\n det grønlandske landsstyre indgåede aftale af 18. oktober 1979 til undgåelse  \r\n\r\n af dobbeltbeskatning, for så vidt angår indkomst- og formueskat, samt om  \r\n\r\n bistand i skattesager. </P>  \r\n\r\n<P> <B>§ 5.</B> Loven træder i kraft den 1. januar 1996. Samtidig ophæves lov  \r\n\r\n nr. 446 af 30. juni 1993 om tilskud til Grønlands hjemmestyre. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Staten yder i 1996, 1997 og 1998 et årligt tilskud til </P>  \r\n\r\n<P>Grønlands hjemmestyre på 2.441,2 mill.kr. </P>  \r\n\r\n<P> <I>Stk. 2.</I> Såfremt der i perioden 1996 - 98 pålægges hjemmestyret  \r\n\r\n nettomerudgifter vedrørende pension til beboere på specialinstitutioner for  \r\n\r\n fysisk og psykisk handicappede, forhøjes tilskuddet med et tilsvarende beløb.  \r\n\r\n</P>  \r\n\r\n<P> <I>Stk. 3.</I> Såfremt der i perioden 1996 - 1998 træffes aftale mellem  \r\n\r\n De grønlandske kommuners Landsforening og staten om ændringer i den  \r\n\r\n eksisterende forvaltningsaftale, ændres tilskuddet til Grønlands hjemmestyre  \r\n\r\n i overensstemmelse hermed. </P>  \r\n\r\n<P> <B>§ 2.</B> Tilskuddet reguleres i 1997 og 1998 med en procent, der  \r\n\r\n svarer til den gennemsnitlige pris- og lønregulering på statens driftsbudget  \r\n\r\n for det pågældende år. </P>  \r\n\r\n<P> <B>§ 3.</B> Tilskuddet udbetales forskudsvis med 1/12 hver måned, med  \r\n\r\n mindre der træffes anden aftale om udbetalingsterminer mellem  \r\n\r\n finansministeren og Grønlands hjemmestyre. </P>  \r\n\r\n<P> <B>§ 4.</B> Den danske statskasse yder kompensation til Grønlands  \r\n\r\n hjemmestyre i overensstemmelse med indholdet i den den 21. august 1990  \r\n\r\n indgåede aftale i henhold til artikel 24 i den mellem den danske regering og  \r\n\r\n det grønlandske landsstyre indgåede aftale af 18. oktober 1979 til undgåelse  \r\n\r\n af dobbeltbeskatning for så vidt angår indkomst- og formueskat samt om  \r\n\r\n bistand i skattesager. </P>  \r\n\r\n<P> <B>§ 5.</B> Loven træder i kraft den 1. januar 1996. Samtidig ophæves lov  \r\n\r\n nr. 466 af 30. juni 1993 om tilskud til Grønlands hjemmestyre. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget indeholder regler om ydelse af statstilskud til Grønlands  \r\n\r\n hjemmestyre. </P>  \r\n\r\n<P>Bloktilskudsordningen for Grønland blev etableret i forbindelse med  \r\n\r\n indførelse af hjemmestyre i Grønland den 1. maj 1979. </P>  \r\n\r\n<P>Hjemmestyreordningen indebærer, at hjemmestyret kan overtage den  \r\n\r\n regelfastsættende og administrative kompetence på en række sagsområder, der  \r\n\r\n er nævnt i bilaget til hjemmestyreloven. Overgang af sagsområder til  \r\n\r\n hjemmestyret kan ifølge hjemmestyrelovens §§ 4 og 5 enten ske således, at  \r\n\r\n hjemmestyret selv overtager finansieringen af det pågældende område eller  \r\n\r\n således, at der ydes et statstilskud til hjemmestyret svarende til statens  \r\n\r\n besparelse ved områdets overgang til bloktilskud. Tilskud til hjemmestyret  \r\n\r\n til varetagelse af de overtagne områder ydes som et samlet generelt tilskud,  \r\n\r\n hvis anvendelse er undergivet hjemmestyrets fri prioritering. </P>  \r\n\r\n<P>Hjemmestyrelovens § 7 giver mulighed for, at også andre sagsområder end  \r\n\r\n de, der er nævnt i bilaget, kan overtages af hjemmestyret efter reglerne i  \r\n\r\n lovens §§ 4 og 5. Overførslen kan kun ske efter aftale mellem regeringen og  \r\n\r\n hjemmestyret og skal ske ved lov. </P>  \r\n\r\n<P>Hovedparten af de områder, som hjemmestyret har overtaget, er sket med  \r\n\r\n hjemmel i § 5. </P>  \r\n\r\n<P>Der resterer kun nogle få områder, der yderligere vil kunne overføres til  \r\n\r\n hjemmestyret. </P>  \r\n\r\n<P>Bloktilskuddet til Grønlands hjemmestyre fastsættes i tilskudslove, der  \r\n\r\n sædvanligvis er 3-årige. Den nugældende lov vedrører dog kun en to-årig  \r\n\r\n periode - 1994 og 1995. Baggrunden herfor var, at det, som en del af den  \r\n\r\n samlede aftale af 6. marts 1993 mellem den danske regering og Grønlands  \r\n\r\n landsstyre om bloktilskudsfastsættelsen for perioden 1994-95, blev besluttet,  \r\n\r\n at der gennemførtes et udredningsarbejde med henblik på, at der med virkning  \r\n\r\n fra 1. januar 1996 eventuelt kan iværksættes en ny reguleringsordning. Dette  \r\n\r\n udredningsarbejde har dannet udgangspunkt for den foreslåede  \r\n\r\n bloktilskudsfastsættelse for 1996-98. </P>  \r\n\r\n<P>Ved lov nr. 446 af 30. juni 1993 er tilskud til Grønlands hjemmestyre  \r\n\r\n fastsat for perioden 1994 - 1995 med følgende beløb - i pris- og lønniveau  \r\n\r\n 1994: </P>  \r\n\r\n<PRE>  \r\n\r\n                 Mill. kr.  \r\n\r\n 1994 ...........  2.374,7  \r\n\r\n 1995 ...........  2.344,1  \r\n\r\n</PRE>  \r\n\r\n<P>I nærværende lovforslag er bloktilskudsperioden foreslået 3-årig -  \r\n\r\n gældende for årene 1996 - 1998. </P>  \r\n\r\n<P>Der blev mellem den danske regering og Grønlands landsstyre den 21. april  \r\n\r\n 1995 indgået aftale om bloktilskudsfastsættelsen for den nævnte periode.  \r\n\r\n Aftalen vedlægges som bilag. </P>  \r\n\r\n<P>Bloktilskuddet i perioden 1996-98 fastsættes herefter årligt til 2.441,2  \r\n\r\n mill.kr. i 1996-prisniveau. </P>  \r\n\r\n<P>Tilskuddet reguleres fra et finansår til det følgende i overensstemmelse  \r\n\r\n med den gennemsnitlige reguleringsprocent for statens samlede driftsudgifter  \r\n\r\n fra pris- og lønniveau for finansloven for et år til pris- og lønniveau for  \r\n\r\n finansloven det følgende år. Reguleringsprocenten beregnes som den  \r\n\r\n gennemsnitlige forventede pris- og lønudvikling på statens driftsbudget  \r\n\r\n fraregnet indtægtsdækket virksomhed, statsvirksomheder og nettostyrede  \r\n\r\n virksomheder. Der vil indtil den endelige vedtagelse af finanslovforslaget i  \r\n\r\n december kunne ske justeringer i pris- og lønforudsætningerne med  \r\n\r\n konsekvenser for bloktilskuddet til Grønlands hjemmestyre, såfremt den  \r\n\r\n forventede pris- og lønudvikling ændres markant i forhold til det ved  \r\n\r\n budgetteringen forudsatte. </P>  \r\n\r\n<P>Ved lov nr. 1132 af 22. december 1993 om ændring af lov om social bistand,  \r\n\r\n lov om social pension m.v. (udbetaling af pension til beboere på plejehjem  \r\n\r\n m.v.) blev det vedtaget, at senest 1. januar 1995 skal beboere på  \r\n\r\n institutioner efter bistandslovens § 112 have udbetalt deres pension mod at  \r\n\r\n betale for de ydelser, de modtager på institutionen (husleje, el, varme, kost  \r\n\r\n m.v.). </P>  \r\n\r\n<P>Ændringerne i bistandsloven og pensionsloven betyder, at for personer i  \r\n\r\n institutioner efter bistandslovens § 112 vil der senest fra 1. januar 1995  \r\n\r\n både være en institutionsudgift og en udgift til social pension, hvor der  \r\n\r\n tidligere kun har været en institutionsudgift. Lovændringen indebærer således  \r\n\r\n en omlægning af betalingsmåden. </P>  \r\n\r\n<P>Loven er gældende for alle specialinstitutioner for fysisk og psykisk  \r\n\r\n handicappede i Danmark og dermed de institutioner, som anvendes af Grønlands  \r\n\r\n hjemmestyre i Danmark. </P>  \r\n\r\n<P>For de grønlandske beboere på specialinstitutionerne bliver  \r\n\r\n opholdskommunen stillet som bopælskommunen og dermed betalingspligtig for  \r\n\r\n pension, hvilket påfører nogle kommuner merudgifter. </P>  \r\n\r\n<P>Da Grønlands hjemmestyres sociale myndigheder har mulighed for i Danmark  \r\n\r\n at anbringe personer, hvis behov for bistand på grund af vidtgående handicap  \r\n\r\n ikke kan dækkes gennem bistand fra institutioner i Grønland, er der i  \r\n\r\n forbindelse med ovennævnte lovændring indledt forhandlinger med Grønlands  \r\n\r\n hjemmestyre for at finde en ordning på de problemer, der er opstået i denne  \r\n\r\n forbindelse. </P>  \r\n\r\n<P>Det er mellem den danske regering og Grønlands landsstyre aftalt, at  \r\n\r\n såfremt hjemmestyret pålægges nettomerudgifter vedrørende pension til beboere  \r\n\r\n på specialinstitutioner for fysisk og psykisk handicappede i perioden  \r\n\r\n 1995-98, forhøjes bloktilskuddet tilsvarende. </P>  \r\n\r\n<P>Den 2. februar 1989 blev der mellem Statsministeriet, Grønlandsafdelingen,  \r\n\r\n og De grønlandske kommuners Landsforening indgået en forvaltningsaftale,  \r\n\r\n hvorefter de enkelte kommuner varetager en række opgaver, der henhører under  \r\n\r\n statens ansvarsområde. </P>  \r\n\r\n<P>For denne opgavevaretagelse modtager de grønlandske kommuner betaling fra  \r\n\r\n staten. Den samlede betaling til kommunerne udgjorde i 1995 9,6 mill.kr. </P>  \r\n\r\n<P>Det er aftalt, at denne betaling indgår i det generelle bloktilskud til  \r\n\r\n Grønlands hjemmestyre, og at hjemmestyret videreudbetaler tilskuddet til de  \r\n\r\n enkelte kommuner i forhold til disses andel af kommunernes samlede folketal.  \r\n\r\n</P>  \r\n\r\n<P>En del af kommunernes opgaver for staten er gradvist bortfaldet, og  \r\n\r\n forvaltningsaftalen vil derfor efter forhandling med De grønlandske kommuners  \r\n\r\n Landsforening blive søgt ændret. </P>  \r\n\r\n<P>Det er aftalt mellem den danske regering og Grønlands landsstyre, at  \r\n\r\n bloktilskuddet til Grønlands hjemmestyre vil blive ændret i overensstemmelse  \r\n\r\n med en ændret forvaltningsaftale. </P>  \r\n\r\n<P>Den danske regering og Grønlands landsstyre indgik den 21. august 1990 en  \r\n\r\n aftale for at løse visse særlige skattemæssige problemer. </P>  \r\n\r\n<P>Efter aftalen træder Grønland tilbage fra beskatning af visse typer  \r\n\r\n indkomst. Til gengæld yder Danmark kompensation for det grønlandske  \r\n\r\n provenutab. </P>  \r\n\r\n<P>De særlige skattemæssige problemer opstod på grund af forskellighederne  \r\n\r\n mellem den danske og den grønlandske skattelovgivning. I en række år gav  \r\n\r\n dette anledning til nogle beskatningskonflikter, der især var følelige for  \r\n\r\n udsendte fra Danmark. Især de offentligt ansatte, herunder forsvarets  \r\n\r\n personel, havde skattemæssige problemer. </P>  \r\n\r\n<P>Problemerne var knyttet til beskatningen af udsendtes dagpenge, og  \r\n\r\n beskatningen af pensionsordninger. </P>  \r\n\r\n<P>I henhold til aftalen træder Grønland tilbage fra beskatning af løbende  \r\n\r\n rentetilskrivninger til pensionsopsparingsordninger i danske pengeinstitutter  \r\n\r\n m.fl. og beskatningen af visse pensions- og forsikringsordninger, der ophæves  \r\n\r\n i utide. </P>  \r\n\r\n<P>Til gengæld for den grønlandske tilbagetræden fra beskatning påtog Danmark  \r\n\r\n sig efter aftalen at yde kompensation for det grønlandske provenutab. </P>  \r\n\r\n<P>Aftalen tages op til gennemgang hvert andet år i den dansk-grønlandske  \r\n\r\n embedsmandsgruppe. Væsentlige ændringer i beregningsgrundlaget eller de  \r\n\r\n lovgivningsmæssige forudsætninger for aftalen berettiger hver af parterne til  \r\n\r\n at kræve en genforhandling af aftalen. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Ved aftalen af 21. april 1995 mellem den danske regering og Grønlands  \r\n\r\n landsstyre blev bloktilskuddet for 1996 - i 1995-prisniveau - fastsat til  \r\n\r\n 2.393,3 mill.kr., hvilket er en uændret videreførelse af bloktilskudsniveauet  \r\n\r\n for 1995. Bloktilskuddet i 1997 og 1998 - i 1995-prisniveau - er ligeledes  \r\n\r\n fastsat uændret i forhold til bloktilskudsniveauet for 1995. </P>  \r\n\r\n<P>Det blev samtidig aftalt, at såfremt der ved ændrede betalingsregler  \r\n\r\n vedrørende fysisk og psykisk handicappede beboere på specialinstitutioner  \r\n\r\n pålægges hjemmestyret nettomerudgifter, vil tilskuddet blive forhøjet med et  \r\n\r\n tilsvarende beløb. Der er endnu ikke truffet nogen aftale om ændrede  \r\n\r\n betalingsregler, men på baggrund af de foreliggende oplysninger skønnes en  \r\n\r\n evt. bloktilskudsforhøjelse at udgøre nogle få millioner kroner årligt. </P>  \r\n\r\n<P>Det blev endvidere aftalt, at tilskuddet vil blive ændret i  \r\n\r\n overensstemmelse med en kommende ændring af forvaltningsaftalen mellem staten  \r\n\r\n og De grønlandske kommuners Landsforening. Den årlige reduktion i  \r\n\r\n bloktilskuddet er af Statsministeriet foreløbigt skønnet til 3-4 mill.kr.  \r\n\r\n</P>  \r\n\r\n<P>Med aftalen af 21. august 1990 mellem den danske regering og Grønlands  \r\n\r\n landsstyre blev der løst en række skattemæssige problemer. I forbindelse med  \r\n\r\n hjemmestyrets tilbagetræden fra beskatning af visse typer indkomst yder  \r\n\r\n staten kompensation for det grønlandske provenutab. </P>  \r\n\r\n<P>Kompensationsbeløbet optages på de årlige bevillingslove. På finansloven  \r\n\r\n for 1995 er på § 38.11.01. Personskatter optaget et beløb på 12 mill.kr. som  \r\n\r\n kompensationsbeløb til Grønland. </P>  \r\n\r\n<P>Bestemmelserne i lovforslagets § 4 om kompensation til Grønlands  \r\n\r\n hjemmestyre for beskatning af visse indkomster har således ingen betydning  \r\n\r\n for fastsættelse af bloktilskuddet. </P>  \r\n\r\n<P>Lovforslaget indeholder ikke EU-retslige aspekter. </P>  \r\n\r\n<P> <I>Forelæggelse for de grønlandske myndigheder</I>  </P>  \r\n\r\n<P>Der har mellem regeringen og Grønlands hjemmestyre været ført  \r\n\r\n forhandlinger om tilskuddet for perioden 1996-98. Med aftale af 21. april  \r\n\r\n blev der opnået enighed om bloktilskudsfastsættelsen for 1996-98.  \r\n\r\n Lovforslaget vil blive forelagt Grønlands hjemmestyre og påregnes behandlet  \r\n\r\n på Landstingets forårssamling i maj måned 1995. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Tilskuddet til Grønlands hjemmestyre i årene 1996, 1997 og 1998 er  \r\n\r\n foreslået uændret i forhold til tilskudsniveauet for 1995. Opregnet til  \r\n\r\n 1996-prisniveau fastsættes tilskuddet årligt til 2.441,2 mill.kr. </P>  \r\n\r\n<P>Det foreslås, at der i tilskudsperioden vil kunne ske ændringer i  \r\n\r\n tilskuddet, såfremt hjemmestyret pålægges merudgifter til beboere på  \r\n\r\n specialinstitutioner, eller forvaltningsaftalen mellem staten og De  \r\n\r\n grønlandske kommuners Landsforening ændres. </P>  \r\n\r\n<P> <I>Til § 2 og § 3</I>  </P>  \r\n\r\n<P>Bestemmelserne om pris- og lønregulering af tilskuddet og om  \r\n\r\n udbetalingsterminer er foreslået uændret i forhold til den gældende  \r\n\r\n tilskudslov. </P>  \r\n\r\n<P> <I>Til § 4</I>  </P>  \r\n\r\n<P>Lovbestemmelsen er foreslået uændret i forhold til den gældende  \r\n\r\n tilskudslov. </P>  \r\n\r\n<P> <I>Til § 5</I>  </P>  \r\n\r\n<P>Det foreslås, at tilskuddet til Grønlands hjemmestyre fastsættes for en  \r\n\r\n 3-årig periode. </P>  \r\n\r\n<P>21. april 1995 </P>  \r\n\r\n<P> <B>Aftale mellem den danske regering og Grønlands landsstyre om </B></P>  \r\n\r\n<P>bloktilskudsfastsættelsen for Grønlands hjemmestyre i perioden 1996-98  \r\n\r\n</P>  \r\n\r\n<P>1. En ny bloktilskudslov skal være gældende for perioden 1996-98. </P>  \r\n\r\n<P>2. Bloktilskuddet for 1996-98 fastsættes i 1996-niveau til 2.441,2  \r\n\r\n mill.kr. </P>  \r\n\r\n<P>3. Den nugældende prisreguleringsordning for bloktilskuddet fastholdes.  \r\n\r\n</P>  \r\n\r\n<P>4. Såfremt der pålægges hjemmestyret nettomerudgifter vedrørende pension  \r\n\r\n til beboere på specialinstiutioner for fysisk og psykisk handicappede, ydes  \r\n\r\n der bloktilskudskompensation herfor. </P>  \r\n\r\n<P>5. Bloktilskuddet til hjemmestyret ændres i overensstemmelse med evt.  \r\n\r\n aftaleændringer i forvaltningsaftalen mellem De grønlandske kommuners  \r\n\r\n Landsforening og staten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00237"
        },
        {
            "displayName": "Entydig dokumentidentifikation",
            "displayValue": "CL001066"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "237"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}