{
    "id": 40817,
    "title": "Hvorvidt de skatteretlige spaltningsregler giver mulighed for at succedere i et aktieombytningsvilkår ",
    "documentTypeId": "230",
    "isSagsforlobPeriodValid": false,
    "shortName": "AFG nr 18502 af 05/08/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskab, A ApS, var stiftet i forbindelse med en skattefri  \r\n\r\n aktieombytning. Ved tilladelsen hertil var der stillet vilkår om, at A ApS  \r\n\r\n skulle bevare sin ejerandel i datterselskabet B A/S i 3 år regnet fra  \r\n\r\n tidspunktet for aktieombytningen. Inden udløbet af 3 års perioden modtog  \r\n\r\n Ligningsrådet anmodning om tilladelse skattefri spaltning med ophør af A ApS.  \r\n\r\n Da spaltningen var i strid med aktieombytningsvilkåret, var det i anmodningen  \r\n\r\n forudsat, at de selskaber der opstod ved spaltningen, som konsekvens af  \r\n\r\n spaltningsreglerne, kunne indtræde i aktieombytningsvilkåret. </I> </P>  \r\n\r\n<P> <I>Ligningsrådet fandt ikke hjemmel i spaltningsreglerne til en sådan  \r\n\r\n succession. Aktieombytningsvilkåret måtte derfor lempes ved en selvstændig  \r\n\r\n revurdering i henhold til reglerne herom. Da reglerne om aktieombytning gav  \r\n\r\n mulighed for en sådan lempelse, kunne der gives tilladelse til skattefri  \r\n\r\n spaltning med fastsættelse af særlige vilkår hvis begrundelse var uafhængig  \r\n\r\n af aktieombytningsvilkåret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hvorvidt de skatteretlige spaltningsregler giver  \r\n\r\n mulighed for at succedere i et aktieombytningsvilkår </H1>  \r\n\r\n<P></P>  \r\n\r\n<BR>  \r\n\r\n<P>Selskabet A Aps var blevet stiftet i forbindelse med en skattefri  \r\n\r\n aktieombytning af aktierne i selskabet B A/S. Ved tilladelsen hertil havde  \r\n\r\n Ligningsrådet stillet vilkår om, at det nye moderselskabs, A ApS, ejerandel  \r\n\r\n af det fremtidige datterselskab, B A/S, skulle bevares i mindst 3 år efter  \r\n\r\n aktieombytningen. Før udløbet af 3 års fristen ifølge vilkåret for  \r\n\r\n aktieombytningen blev Ligningsrådet anmodet om tilladelse til skattefri  \r\n\r\n spaltning af selskabet A ApS i to nye selskabsenheder og med ophør af A ApS.  \r\n\r\n</P>  \r\n\r\n<P>I anmodningen var det forudsat, at de to nye selskabsenheder, som  \r\n\r\n konsekvens af spaltningsreglerne, kunne indtræde i vilkåret ifølge  \r\n\r\n tilladelsen til aktieombytningen. Endvidere blev det oplyst, at aktionærerne  \r\n\r\n i A ApS havde til hensigt på et senere tidspunkt, gennem anvendelsen af  \r\n\r\n reglerne i aktieavancebeskatningslovens § 11, indbyrdes at overdrage  \r\n\r\n anpartskapitalen i de ved spaltningen modtagne selskaber, således at  \r\n\r\n anpartshaverne på sigt kunne opnå rådighed over et helejet selskab. For  \r\n\r\n selskabsretligt at muliggøre spaltning var det meningen, at A ApS inden  \r\n\r\n spaltningen skulle omdannes til et A/S. </P>  \r\n\r\n<P>Ligningsrådet fandt, at mulighederne i fusionsskattelovens  \r\n\r\n spaltningsregler for succession i aktiver og passiver, måtte forstås som  \r\n\r\n succession i de skattemæssige værdier vedrørende disse. Regelsættet kunne  \r\n\r\n ikke anses at indeholder en universal hjemmel til succession. På det grundlag  \r\n\r\n måtte det lægges til grund, at spaltningsreglerne ikke gav mulighed for  \r\n\r\n succession i et aktieombytningsvilkår af materialretlig karakter, opstillet  \r\n\r\n af skattemyndighederne i henhold til et andet regelsæt. Spaltningen indebar  \r\n\r\n jo netop et brud med indholdet af det aktuelle vilkår, idet dette forudsatte  \r\n\r\n at ejerandelen ikke forrykkedes, hvilket netop var følgende af spaltningen.  \r\n\r\n Tilladelse til spaltning forudsatte derfor at den tidligere tilladelse til  \r\n\r\n aktieombytning blev revurderet med henblik på om en efterfølgende spaltning  \r\n\r\n kunne findes forenelig med ombytningen iøvrigt. Ved en selvstændig vurdering  \r\n\r\n heraf i henhold til dette regelsæt fandtes det muligt, at opsplitte vilkåret  \r\n\r\n om uændret bevarelse af ejerandele i datterselskabet på de to modtagne  \r\n\r\n selskaber ved spaltningen, således at disse istedet skulle bevare de ved  \r\n\r\n spaltningen fremkomne ejerandele i datterselskabet i den samme tidsperiode  \r\n\r\n som gjaldt i det oprindelige aktieombytningsvilkår. Det vil sige 3 år regnet  \r\n\r\n fra aktieombytningens foretagelse. </P>  \r\n\r\n<P>Aktieombytningsvilkåret var herefter ikke til hindrer for en skattefri  \r\n\r\n spaltning. Idet spaltningsdefinitionen forudsætter at selskaberne etableres  \r\n\r\n med proratarisk ejerforhold mellem aktionærerne, og da det var oplyst, at det  \r\n\r\n efter spaltningen var påtænkt at foretage en aktieombytning med henblik på,  \r\n\r\n at de enkelte aktionærer kunne opnå rådighed over et helejet selskab, fandtes  \r\n\r\n det nødvendigt at opstille vilkår. Ligningsrådet gav derfor tilladelse til  \r\n\r\n skattefri spaltning på vilkår af, at aktionærernes indbyrdes ejerforhold i de  \r\n\r\n modtagne selskaber skulle bestå uændret i en periode af 3 år regnet fra  \r\n\r\n spaltningsdatoen samt at aktionærerne ikke indenfor samme periode måtte  \r\n\r\n afhænde de modtagne aktier på en måde, der ville medføre at mere end 10% af  \r\n\r\n pålydende værdi af de ved spaltningen modtagne aktier, blev vederlagt med  \r\n\r\n andet end aktier. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ændret ved Lov 487 af 12/06/06 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "X19971850201"
        },
        {
            "displayName": "Entydig dokumentidentifikation",
            "displayValue": "CA008788"
        },
        {
            "displayName": "Dato for indlæggelse",
            "displayValue": "20/10/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18502"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "05/08/1997"
        },
        {
            "displayName": "Ressortministeriets journalnummer",
            "displayValue": "99/97-4314-744"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}