{
    "id": 141130,
    "title": "Bekendtgørelse om lægers forpligtelser i forbindelse med livstestamenter m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 322 af 03/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om lægers forpligtelser i forbindelse med livstestamenter m.v.</p>\r\n<p class=\"Indledning2\">I medfør af § 4, stk. 2, i bekendtgørelse nr. 240 af 20. marts 2007 om livstestamenter, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">\r\n      <span style=\"font-style:italic\">Livstestamenter</span>\r\n   </span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Enhver, der er fyldt 18 år og ikke er under værgemål, der omfatter personlige forhold, jf. værgemålslovens § 5, kan oprette et livstestamente. I livstestamentet kan den pågældende (testator) udtrykke sine ønsker med hensyn til behandling, hvis vedkommende måtte komme i en tilstand, hvor selvbestemmelsesretten ikke længere kan udøves af patienten selv, jf. sundhedslovens § 26, stk. 1.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">\r\n      <span style=\"font-style:italic\">Indhold og retsvirkning af et livstestamente</span>\r\n   </span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I et livstestamente kan testator tilkendegive, jf. sundhedslovens § 26, stk. 2, at</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> der ikke ønskes livsforlængende behandling i en situation, hvor testator er uafvendeligt døende, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> der ikke ønskes livsforlængende behandling i tilfælde af, at sygdom, fremskreden alderdomssvækkelse, ulykke, hjertestop eller lignende har medført så svær invaliditet, at testator varigt vil være ude af stand til at tage vare på sig selv fysisk og mentalt.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Testators ønske i medfør af stk. 1, nr. 1, er bindende for lægen, mens et ønske efter stk. 1, nr. 2, er vejledende for lægen og skal indgå i dennes overvejelser om behandling, jf. sundhedslovens § 26, stk. 5.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En patient anses for uafvendeligt døende, når døden med stor sandsynlighed forventes at indtræde inden for dage til uger trods anvendelse af de - ud fra den tilgængelige viden om grundsygdommen og dens eventuelle følgetilstande - foreliggende behandlingstilbud.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved livsforlængende behandling forstås behandling, hvor der ikke er udsigt til helbredelse, bedring eller lindring, men alene til en vis livsforlængelse, jf. sundhedslovens § 26, stk. 3.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Hjertestopbehandling anses for livsforlængende behandling.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Et livstestamente får først virkning fra det tidspunkt, hvor en patient ikke længere er habil og således ikke i stand til at udøve sin selvbestemmelsesret, og en læge har konstateret, at patienten befinder sig i en tilstand, som nævnt i § 2, stk. 1, nr. 1 eller 2.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">\r\n      <span style=\"font-style:italic\">Lægens pligter</span>\r\n   </span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> En læge skal altid foretage en vurdering af patientens tilstand og udsigterne til bedring samt mulighederne for behandling.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Lægen vurderer, om patienten er uafvendeligt døende, jf. § 2, stk.1, nr. 1, jf. § 3, stk. 1. Der kan f.eks. være tale om:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> Patienter, der er i slutfasen af cancersygdom, og som ikke viser tegn på bedring eller lindring som følge af behandling, eller</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> patienter med uopretteligt svigt af flere organsystemer (f.eks. hjerne, hjerte, lunger, nyrer, lever), hvor der trods maksimal understøttende behandling er fortsat forværring af de fysiologiske funktioner.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Lægen vurderer, om patienten befinder sig i en tilstand, hvor uhelbredelige og svært invaliderende lidelser har medført, at patienten varigt vil være ude af stand til at tage vare på sig selv fysisk og mentalt, jf. § 2, stk. 1, nr. 2. Det kan dreje sig om uhelbredelige og svært invaliderende lidelser, som f.eks.:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> <span style=\"font-style:italic\">Cerebrale lidelser: </span>Svær demens (Alzheimers og lignende), invaliderende følger efter appoplexia cerebri, efter cerebrale traumer og efter hjertestop: Patienter, der er så svært hjerneskadede, at de hverken opfatter, hvad der meddeles dem eller er i stand til selv at meddele sig til deres omgivelser (impressiv og ekspressiv afasi) og er ude af stand til at klare sig selv og derfor fuldstændig afhængige af andres hjælp.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> <span style=\"font-style:italic\">Pulmonale lidelser: </span>Terminal respirationsinsufficiens: Patienter, der lider af en fremadskridende lungesvækkelse uden ledsagende behandlelig sygdom, hvor lungelidelsen er så fremskreden, at kun respiratorbehandling kan forlænge livet.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> <span style=\"font-style:italic\">Rygmarvslidelser: </span>Højt medullært tværsnitssyndrom: Patienter, der på grund af svære læsioner af eller sygdom i den forlængede rygmarv er totalt lammede og ude af stand til at meddele sig til omverdenen.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Er en læge i tvivl om patientens tilstand, skal lægen behandle patienten, indtil tilstanden er afklaret.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">\r\n      <span style=\"font-style:italic\">Kontakt til Livstestamenteregisteret</span>\r\n   </span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Såfremt en læge i tilfælde, hvor en patient er uafvendeligt døende og ikke er i stand til at udøve sin selvbestemmelsesret, jf. § 2, stk. 1, nr. 1, påtænker at iværksætte livsforlængende behandling af patienten, eller påtænker at fortsætte livsforlængende behandling i tilfælde, hvor patienten er i en situation, som nævnt i § 2, stk. 1, nr. 2, skal lægen kontakte Livstestamenteregisteret på Rigshospitalet<a class=\"FodnoteHenvisning\" name=\"Henvisning_Par6_Stk1_Not1\" href=\"#Par6_Stk1_Not1\">1)</a> med henblik på at undersøge, om der er registreret et livstestamente, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> En læge skal ikke kontakte Livstestamenteregisteret, hvis en patient i forbindelse med en aktuel sygdomssituation utvetydigt har tilkendegivet, at et livstestamente ønskes tilbagekaldt, jf. § 7, stk. 2.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">\r\n      <span style=\"font-style:italic\">Ændring eller tilbagekaldelse af et livstestamente</span>\r\n   </span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Testator kan til enhver tid ændre eller tilbagekalde sit livstestamente. Et livstestamente ændres eller tilbagekaldes ved, at testator skriftligt og utvetydigt tilkendegiver dette over for Livstestamenteregisteret, jf. dog stk. 2. Testator kan desuden ændre sit livstestamente elektronisk på www.sundhed.dk ved brug af digital signatur eller NemID.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Et livstestamente kan, uanset stk. 1, tilbagekaldes eller ændres ved, at testator i forbindelse med en aktuel sygdomssituation utvetydigt tilkendegiver over for en sundhedsperson, f.eks. over for den behandlende læge, at livstestamentet ikke længere skal være gældende eller opretholdes i dets oprindelige form. Tilkendegivelsen har virkning fra det tidspunkt, den er fremsat, og har alene virkning for det aktuelle behandlingsforløb.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">\r\n      <span style=\"font-style:italic\">Aktuel tilkendegivelse</span>\r\n   </span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> En patient kan i forbindelse med en aktuel sygdomssituation tilkendegive, at livsforlængende behandling ikke ønskes iværksat. Lægen er herefter forpligtet til at følge patientens ønsker. Denne pligt gælder også, hvor patienten senere i det aktuelle forløb bliver inhabil, f.eks. på grund af bevidstløshed.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">\r\n      <span style=\"font-style:italic\">Ingen tilkendegivelse</span>\r\n   </span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Hvis patienten er uafvendeligt døende og ikke længere i stand til at udøve sin selvbestemmelsesret, f.eks. på grund af bevidstløshed, kan en læge beslutte at undlade at begynde eller fortsætte behandling, som kun kan udskyde tidspunktet for dødens indtræden, jf. sundhedslovens § 25, stk. 2.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">\r\n      <span style=\"font-style:italic\">Smertestillende midler m.v.</span>\r\n   </span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> En uafvendeligt døende patient kan modtage de smertestillende, beroligende eller lignende midler, som er nødvendige for at lindre patientens tilstand, selv om dette kan medføre fremskyndelse af dødstidspunktet (”dobbelteffekt”), jf. sundhedsloven § 25, stk. 3.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> En læge kan beslutte, at en behandling, som omhandlet i stk. 1, skal foretages både i situationer, hvor patienten er habil og har givet informeret samtykke til behandlingen og i situationer, hvor patientens ikke er habil og ude af stand til at udøve sin selvbestemmelsesret.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">\r\n      <span style=\"font-style:italic\">Journalføring</span>\r\n   </span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Det skal fremgå af patientjournalen, om patienten har oprettet et livstestamente.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Der skal i patientjournalen føres nøjagtige optegnelser over lægens vurdering af patientens tilstand og grundlaget herfor i relation til indholdet i et livstestamente.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Der skal ligeledes i patientjournalen føres nøjagtige optegnelser over, hvem der har rettet henvendelse til Livstestamenteregisteret, herunder hvornår henvendelsen fandt sted og resultatet heraf.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Patientens øvrige tilkendegivelser, jf. § 7, stk. 2, og § 8 og en læges beslutning i henhold til § 9, skal ligeledes fremgå af patientjournalen.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">\r\n      <span style=\"font-style:italic\">Ansvar</span>\r\n   </span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ansvaret for, at bestemmelserne i bekendtgørelsen er opfyldt, på hviler den for behandlingen ansvarlige læge.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">\r\n      <span style=\"font-style:italic\">Ikrafttræden m.v.</span>\r\n   </span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 10. april 2012.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Samtidig ophæves cirkulære nr. 157 af 15. september 1998 om lægers forpligtelser i forbindelse med livstestamenter mv., vejledning nr. 158 af 15. september 1998 om lægers forpligtelser i relation til indholdet af livstestamenter og meddelelse af 31. august 2005 om livstestamenteordningen.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 3. april 2012</p><p class=\"Sign1\" align=\"center\">Else Smith</p><p class=\"Sign2\" align=\"right\">/ Anne Mette Dons</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Par6_Stk1_Not1\" href=\"#Henvisning_Par6_Stk1_Not1\">1)</a> Henvendelser til Livstestamenteregisteret kan ske på alle dage på alle tidspunkter af døgnet, men om muligt helst på hverdage inden for normal åbningstid. Telefonnummeret er <span style=\"font-weight:bold\">35 45 52 69</span>. Lægen skal oplyse dels patientens navn og personnummer dels sit eget navn, sit personnummer (kontrolforanstaltning) og et telefonnummer, der kan ringes tilbage til.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/04/2012"
        },
        {
            "displayName": "Accession",
            "displayValue": "B20120032205"
        },
        {
            "displayName": "Entydig dokumentidentifikation",
            "displayValue": "BK001172"
        },
        {
            "displayName": "Dato for førstegangsindlæggelse",
            "displayValue": "05/04/2012"
        },
        {
            "displayName": "Dato for indlæggelse",
            "displayValue": "05/04/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "322"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/04/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Sundhedsstyrelsen, j.nr. 3-3010-8/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}