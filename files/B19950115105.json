{
    "id": 67694,
    "title": "Bekendtgørelse om en arbejdsløshedskasses vejledningspligt",
    "documentTypeId": "60",
    "isSagsforlobPeriodValid": false,
    "shortName": "BEK nr 1151 af 20/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om en arbejdsløshedskasses  \r\n\r\n vejledningspligt </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 65, stk. 5, i lov om arbejdsløshedsforsikring m.v., jf.  \r\n\r\n lovbekendtgørelse nr. 6 af 9. januar 1995, som ændret senest ved lov nr. 1058  \r\n\r\n af 20. december 1995, og § 37, stk. 5, i bekendtgørelse om en aktiv  \r\n\r\n arbejdsmarkedsindsats fastsættes efter forhandling med Landsarbejdsrådet:  \r\n\r\n</P>  \r\n\r\n<P> <I>Generel vejledningspligt</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En arbejdsløshedskasse har pligt til aktivt at  \r\n\r\n informere sine medlemmer om de rettigheder og pligter, der følger af lov om  \r\n\r\n arbejdsløshedsforsikring m.v. kap. 7-16, samt om medlemmets rettigheder og  \r\n\r\n pligter i øvrigt efter arbejdsmarkedslovgivningen. Arbejdsløshedskassen skal  \r\n\r\n herudover ved personlig kontakt vejlede det enkelte medlem, når medlemmet har  \r\n\r\n behov herfor. </P>  \r\n\r\n<P CLASS=STK> <I>Stk. 2. </I> Informationsforpligtelsen kan, hvor intet andet  \r\n\r\n er bestemt, opfyldes ved udlevering af fyldestgørende informationsmateriale.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsløshedskassen skal straks, når et medlem  \r\n\r\n bliver ledigt, informere medlemmet om betydningen af pligten til at stå til  \r\n\r\n rådighed for arbejdsmarkedet. </P>  \r\n\r\n<P CLASS=STK> <I>Stk. 2. </I> Arbejdsløshedskassen skal informere medlemmet  \r\n\r\n om, på hvilke tidspunkter og i hvilke situationer arbejdsløshedskassen har  \r\n\r\n pligt til at vurdere medlemmets rådighed. </P>  \r\n\r\n<P CLASS=STK> <I>Stk. 3. </I> Arbejdsløshedskassen skal ved ledigmeldelsen  \r\n\r\n vejlede medlemmet om forløbet ved udarbejdelse af en individuel handlingsplan  \r\n\r\n og om medlemmets rettigheder og pligter i forbindelse hermed. </P>  \r\n\r\n<P CLASS=STK> <I>Stk. 4. </I> Arbejdsløshedskassen skal sikre sig, at  \r\n\r\n medlemmet bliver bekendt med betydningen af at opretholde kontakten til  \r\n\r\n Arbejdsformidlingen, kravet om at være arbejdssøgende og om de  \r\n\r\n dagpengemæssige konsekvenser af at afslå formidlet arbejde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Arbejdsløshedskassen skal ved ledigheden  \r\n\r\n informere et medlem under 25 år, der ikke har gennemført en uddannelse, som  \r\n\r\n berettiger til optagelse i en arbejdsløshedskasse, om retten og pligten til  \r\n\r\n et tilbud som led i den arbejdsmarkedspolitiske indsats over for unge  \r\n\r\n dagpengemodtagere. </P>  \r\n\r\n<P CLASS=STK> <I>Stk. 2. </I> Arbejdsløshedskassen skal vejlede om  \r\n\r\n konsekvenserne af at afslå et tilbud, som er givet i henhold til § 32 a eller  \r\n\r\n b i lov om en aktiv arbejdsmarkedspolitik eller at afslå at medvirke til  \r\n\r\n udarbejdelse eller revision af en individuel uddannelsesplan. </P>  \r\n\r\n<P CLASS=STK> <I>Stk. 3. </I> Arbejdsløshedskassen skal tilbyde medlemmet en  \r\n\r\n personlig samtale. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Arbejdsløshedskassen skal vejlede et medlem om  \r\n\r\n mulighederne for at få beskæftigelse på det almindelige arbejdsmarked, om  \r\n\r\n muligheden for at få tilbud i henhold til lov om en aktiv  \r\n\r\n arbejdsmarkedspolitik og om de dagpengemæssige konsekvenser af at afslå,  \r\n\r\n udeblive fra, ophøre med eller afbryde et tilbud, som medlemmet har fået som  \r\n\r\n led i den arbejdsmarkedspolitiske indsats. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Arbejdsløshedskassen skal i god tid inden et  \r\n\r\n ledigt medlem fylder 60 år, vejlede medlemmet om dagpengeretten efter det  \r\n\r\n fyldte 60. år. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når et medlem oplyser, at medlemmet vil deltage  \r\n\r\n i undervisning med dagpengeret, skal arbejdsløshedskassen vejlede om  \r\n\r\n medlemmets pligt til at stå til rådighed. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Når et medlem oplyser, at medlemmet overvejer at  \r\n\r\n rejse til udlandet for at søge eller overtage arbejde, skal  \r\n\r\n arbejdsløshedskassen tilbyde medlemmet vejledning om de regler, der har  \r\n\r\n betydning i den forbindelse. </P>  \r\n\r\n<P> <I>Medlemmets oplysningspligt</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Et medlem skal medvirke ved tilvejebringelsen af  \r\n\r\n de oplysninger, som arbejdsløshedskassen har behov for at kende for at kunne  \r\n\r\n opfylde sin vejledningspligt. </P>  \r\n\r\n<P> <I>Den individuelle handlingsplan</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Når arbejdsløshedskassen modtager kopi af et  \r\n\r\n medlems individuelle eller reviderede individuelle handlingsplan fra  \r\n\r\n Arbejdsformidlingen, skal arbejdsløshedskassen vejlede medlemmet, hvis  \r\n\r\n handlingsplanen eller den reviderede handlingsplan medfører ændringer i  \r\n\r\n medlemmets rådighedsforpligtelse. Arbejdsløshedskassen skal tilbyde medlemmet  \r\n\r\n en personlig samtale. </P>  \r\n\r\n<P> <I>Vejledningsmøder</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Arbejdsløshedskassen skal senest afholde et  \r\n\r\n møde med medlemmet, hvor medlemmet vejledes om rettigheder og pligter, hver  \r\n\r\n gang medlemmet har modtaget dagpenge i en periode på sammenlagt 39 uger inden  \r\n\r\n for 52 uger, og arbejdsløshedskassen ikke i perioden har vejledt medlemmet,  \r\n\r\n jf. stk. 3 og 4. </P>  \r\n\r\n<P CLASS=STK> <I>Stk. 2. </I> Arbejdsløshedskassen skal ikke afholde møde,  \r\n\r\n jf. stk. 1, hvis </P>  \r\n\r\n<P>- medlemmet i perioden har deltaget i et tilbud efter lov om en aktiv  \r\n\r\n arbejdsmarkedspolitik ifølge en individuel handlingsplan, eller </P>  \r\n\r\n<P>- medlemmet ifølge den individuelle handlingsplan skal påbegynde et tilbud  \r\n\r\n efter udløbet af perioden, eller </P>  \r\n\r\n<P>- medlemmet er ved at få udarbejdet en individuel handlingsplan. </P>  \r\n\r\n<P CLASS=STK> <I>Stk. 3. </I> Arbejdsløshedskassen skal senest afholde et  \r\n\r\n møde med medlemmet, hvor medlemmet vejledes om retten til et rimeligt tilbud,  \r\n\r\n i forbindelse med at arbejdsløshedskassen indberetter medlemmet til  \r\n\r\n Arbejdsformidlingen, jf. § 144, stk. 2, i bekendtgørelse om en aktiv  \r\n\r\n arbejdsmarkedsindsats. </P>  \r\n\r\n<P CLASS=STK> <I>Stk. 4. </I> Arbejdsløshedskassen skal senest afholde et  \r\n\r\n møde med medlemmet, hvor medlemmet vejledes om overgangen til aktivperioden,  \r\n\r\n i forbindelse med at arbejdsløshedskassen indberetter medlemmet til  \r\n\r\n Arbejdsformidlingen, jf. § 144, stk. 4, i bekendtgørelse om en aktiv  \r\n\r\n arbejdsmarkedsindsats. </P>  \r\n\r\n<P CLASS=STK> <I>Stk. 5. </I> Under møder efter stk. 4 skal  \r\n\r\n arbejdsløshedskassen vejlede medlemmet om konsekvenserne i aktivperioden af  \r\n\r\n at afslå at medvirke til udarbejdelse eller revision af en individuel  \r\n\r\n handlingsplan eller at afslå et tilbud, som er givet i henhold til § 33 i lov  \r\n\r\n om en aktiv arbejdsmarkedspolitik. </P>  \r\n\r\n<P CLASS=STK> <I>Stk. 6. </I> Arbejdsløshedskassen skal skriftligt og  \r\n\r\n personligt indkalde et medlem til møde i henhold til stk. 1 og stk. 3-4. Hvis  \r\n\r\n medlemmet er forhindret i at møde op til en samtale, skal  \r\n\r\n arbejdsløshedskassen snarest muligt skriftligt indkalde medlemmet til en ny  \r\n\r\n samtale. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Arbejdsløshedskassen kan kræve, at medlemmet  \r\n\r\n deltager i et jobsøgningskursus, hvis arbejdsløshedskassen skønner, at  \r\n\r\n medlemmet har et behov herfor. </P>  \r\n\r\n<P> <I>Informationsudveksling m.v.</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Arbejdsløshedskassen får fra  \r\n\r\n Arbejdsformidlingen, til brug for vejledningen af et medlem, kopi af  \r\n\r\n medlemmets individuelle handlingsplan og de oplysninger, der fremgår af bilag  \r\n\r\n 1. Informationerne skal opbevares af arbejdsløshedskassen. </P>  \r\n\r\n<P CLASS=STK> <I>Stk. 2. </I> Arbejdsløshedskassen skal notere, hvad  \r\n\r\n medlemmet er blevet informeret og vejledt om, og notere de oplysninger,  \r\n\r\n medlemmet har givet til brug for arbejdsløshedskassens vejledning. Notaterne  \r\n\r\n skal opbevares af arbejdsløshedskassen. </P>  \r\n\r\n<P CLASS=STK> <I>Stk. 3. </I> Arbejdsløshedskassen skal give  \r\n\r\n Arbejdsformidlingen de oplysninger, der fremgår af bilag 1. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Arbejdsløshedskassen skal sikre sig den  \r\n\r\n fornødne dokumentation for arbejdsløshedskassens administration af reglerne i  \r\n\r\n denne bekendtgørelse, jf. § 79, stk. 3, i lov om arbejdsløshedsforsikring  \r\n\r\n m.v. </P>  \r\n\r\n<P> <I>Ikrafttræden m.v.</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Der udarbejdes en vejledning om anvendelsen af  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. januar  \r\n\r\n 1996. </P>  \r\n\r\n<P CLASS=STK> <I>Stk. 1. </I> Samtidigt ophæves Direktoratet for  \r\n\r\n Arbejdsløshedsforsikringens bekendtgørelse nr. 190 af 23. marts 1995 om en  \r\n\r\n arbejdsløshedskasses vejledningspligt. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 20. december 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Troels Nørgaard </P>  \r\n\r\n<P CLASS=MINISTER ALIGN=RIGHT>/ Birger Stein Christensen </P>  \r\n\r\n</DIV>  \r\n\r\n<P> <B>Bilag 1 </B></P>  \r\n\r\n<P>Oversigt over de informationer, der skal udveksles mellem  \r\n\r\n arbejdsløshedskassen og Arbejdsformidlingen til brug for vejledning af ledige  \r\n\r\n arbejdsløshedskassemedlemmer </P>  \r\n\r\n<PRE>  \r\n\r\n ---------------------------------------------------------------------  \r\n\r\n Informationer fra                 Informationer fra  \r\n\r\n arbejdsløshedskassen              Arbejdsformidlingen  \r\n\r\n ---------------------------------------------------------------------  \r\n\r\n                                   Det regionale Arbejdsmarkedsråds  \r\n\r\n                                   fastlæggelse af hvilke målgrupper  \r\n\r\n                                   der kan tilbydes en tidlig  \r\n\r\n                                   fleksibel indsats  \r\n\r\n ---------------------------------------------------------------------  \r\n\r\n                                   Ledige, som har 3 måneders  \r\n\r\n                                   ledighed ud af 5 måneder:  \r\n\r\n                                   - Dato for evt. afholdelse af  \r\n\r\n                                     samtale  \r\n\r\n                                   - Kontaktperson på Arbejdsfor-  \r\n\r\n                                     midlingen (initialer)  \r\n\r\n                                   - Fagønsker med tilhørende  \r\n\r\n                                     kvalifikationer  \r\n\r\n                                   - Tidligere beskæftigelse  \r\n\r\n                                   - Tidligere uddannelse  \r\n\r\n                                   - Eventuel deltagelse i  \r\n\r\n                                     inspirationskursus  \r\n\r\n                                   - Kursusønsker (incl. kursuskode)  \r\n\r\n ---------------------------------------------------------------------  \r\n\r\n                                   Kopi af handlingsplan  \r\n\r\n ---------------------------------------------------------------------  \r\n\r\n                                   Kopi af revideret handlingsplan  \r\n\r\n ---------------------------------------------------------------------  \r\n\r\n Efter vejledningssamtaler i  \r\n\r\n arbejdsløshedskassen:  \r\n\r\n - Dato for samtale  \r\n\r\n - Kontaktperson (initialer)  \r\n\r\n - Ajourføring af oplysninger  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Den korrigerede tekst er indlagt efter omtryk af Lovtidende A, hæfte nr. 205, den 12.01.1995."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1995"
        },
        {
            "displayName": "Accession",
            "displayValue": "B19950115105"
        },
        {
            "displayName": "Entydig dokumentidentifikation",
            "displayValue": "CM026873"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "21/11/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1151"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/12/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., 2.kt., j.nr. 95-22-97"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}