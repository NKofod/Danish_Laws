{
    "id": 52911,
    "title": "Skrivelse vedrørende ændring af samtykkekravet i vedtægter for kommunale fællesskaber m.v. (Til alle tilsynsråd) ",
    "documentTypeId": "200",
    "isSagsforlobPeriodValid": false,
    "shortName": "SKR nr 9469 af 19/04/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende ændring af samtykkekravet i  \r\n\r\n vedtægter for kommunale fællesskaber m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle tilsynsråd) </P>  \r\n\r\n<BR>  \r\n\r\n<P>Ved lov nr. 629 af 23. december 1980 om ændring af de kommunale  \r\n\r\n styrelseslove ophævedes kravet om tilsynsmyndighedernes samtykke til  \r\n\r\n kommunale låneoptagelser, påtagelse af garantiforpligtelser m.v. samt til køb  \r\n\r\n og salg m.v. af fast ejendom. I stedet kan indenrigsministeren nu med hjemmel  \r\n\r\n i §§ 55 og 57 i lov om kommunernes styrelse (§ 47 i lov om Københavns  \r\n\r\n kommunes styrelse) fastsætte regler om kommunernes låntagning og meddelelse  \r\n\r\n af garantier m.v. Ændringerne trådte i kraft den 1. maj 1981. </P>  \r\n\r\n<P>Ændringerne af de kommunale styrelseslove medfører ikke automatisk  \r\n\r\n bortfald af samtykkekrav i vedtægter for kommunale fællesskaber og andre  \r\n\r\n selskaber med kommunal deltagelse. Så længe kravet findes i vedtægterne, er  \r\n\r\n tilsynsmyndighedernes samtykke fortsat påkrævet. </P>  \r\n\r\n<P>Ministeriet vil derfor finde det hensigtsmæssigt, at vedtægterne ændres,  \r\n\r\n således at kravet om tilsynsmyndighedernes samtykke til de nævnte KONKRETE  \r\n\r\n dispositioner udgår og erstattes af en bestemmelse om, at fællesskabet m.v.  \r\n\r\n kan optage lån - og eventuelt meddele garantier m.v. - i overensstemmelse med  \r\n\r\n de regler, som indenrigsministeren fastsætter i medfør af den kommunale  \r\n\r\n styrelseslov. </P>  \r\n\r\n<P>Man skal derfor henstille til tilsynsrådet at være opmærksom på det  \r\n\r\n ønskelige i, at vedtægter for kommunale fællesskaber m.v. søges ændret på  \r\n\r\n dette punkt. Dette vil formentlig mest hensigtsmæssigt kunne ske ved, at  \r\n\r\n tilsynsrådet i forbindelse med stillingtagen til ansøgninger om godkendelse  \r\n\r\n af de nævnte konkrete dispositioner eller ansøgninger om vedtægtsændringer i  \r\n\r\n øvrigt opfordrer de pågældende fællesskabsbestyrelser til at søge vedtægten  \r\n\r\n ændret i overensstemmelse med formuleringen i denne cirkulæreskrivelse. </P>  \r\n\r\n<P>En sådan ændring må gennemføres efter de regler, der i øvrigt gælder for  \r\n\r\n vedtægtsændringer i det enkelte kommunale fællesskab m.v. Ændringer i en  \r\n\r\n række vedtægter skal foruden af tilsynsmyndigheden stadfæstes af enten  \r\n\r\n ministeriet for offentlige arbejder eller energiministeriet.  \r\n\r\n Indenrigsministeriet skal efter forhandling med de nævnte ministerier  \r\n\r\n meddele, at disse også er indstillet på at stadfæste vedtægtsændringer af det  \r\n\r\n nævnte indhold. Stadfæstelse kan dog være udelukket som følge af regler i  \r\n\r\n eventuelt særligt retsgrundlag for fællesskabet m.v., eksempelvis i  \r\n\r\n bekendtgørelse for en koncessioneret virksomhed. </P>  \r\n\r\n<P>Det bemærkes, at tilsynsmyndighederne, uanset om fællesskabets vedtægter  \r\n\r\n ændres, også fremover som led i det almindelige tilsyn skal påse, at eventuel  \r\n\r\n låntagning og meddelelse af garantier m.v. sker i overensstemmelse med de  \r\n\r\n regler, som indenrigsministeren har fastsat herom. Reglerne findes for tiden  \r\n\r\n i indenrigsministeriets bekendtgørelse nr. 683 af 20. december 1982 om  \r\n\r\n kommunernes låntagning og meddelelse af garantier m.v. </P>  \r\n\r\n<P>For at sætte tilsynsmyndighederne i stand til at påse, at de nævnte regler  \r\n\r\n om låntagning m.v. overholdes, vil det være ønskeligt, at der i vedtægter,  \r\n\r\n som ikke indeholder regler herom, optages sådanne bestemmelser, f.eks. ved at  \r\n\r\n fastsætte en pligt til at lade regnskabet revidere af en af de deltagende  \r\n\r\n kommuners revision. Revisonens bemærkninger skal i så fald forelægges  \r\n\r\n fællesskabets kompetente organ til afgørelse, hvorefter regnskab m.v. sendes  \r\n\r\n til de enkelte kommunalbestyrelser. Regnskabet bør offentliggøres i mindst  \r\n\r\n een af de deltagende kommuners regnskaber og indsendes sammen med dette til  \r\n\r\n tilsynsmyndighederne. </P>  \r\n\r\n<P>Man skal henstille til tilsynsrådet ved given lejlighed at opfordre de  \r\n\r\n pågældende fællesskabsbestyrelser til at søge vedtægterne ændret som nævnt.  \r\n\r\n</P>  \r\n\r\n<P>Britta Schall Holberg </P>  \r\n\r\n<P>/Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19830946954"
        },
        {
            "displayName": "Entydig dokumentidentifikation",
            "displayValue": "CM011756"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/04/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9469"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "19/04/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.k.kt. j.nr. 1981/1840-21"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}