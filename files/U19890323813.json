{
    "id": 39037,
    "title": "Bod 2.1.2. Arbejdsgiveres bodsansvar m.v. Bodsansvar i anledning af afskedigelse eller afvisning af at modtage arbejdsydelse i forbindelse med eller efter abrejdsstandsning. Bod ikke pålagt Hjemsendelse driftsmæssigt begrundet.(* 1) (* 2)    Landsorganisationen i Danmark for Dansk Metalarbejderforbund (konsulent Leo Lybæk Hansen) mod Dansk Arbejdsgiverforening for Jernets Arbejdsgiverforening og for Skandinavisk Motor Co, Aarhus A/S (advokat Helge Werner) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3238 af 30/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Reservedelsekspedienterne på en virksomhed havde nedlagt arbejdet  \r\n\r\n overenskomststridigt i perioden 8.-18/4 1988. Den 13/4 hjemsendte  \r\n\r\n virksomheden 18 ud af 23 mekanikere og pladesmede med den begrundelse, at den  \r\n\r\n overenskomststridige arbejdsnedlæggelse hindrede værkstedernes normale drift.  \r\n\r\n</I> </P>  \r\n\r\n<P> <I>Arbejdsretten fandt ikke grundlag for at tilsidesætte virksomhedes  \r\n\r\n skøn, hvorefter det i den periode, hvor arbejdsnedlæggelsen fortsatte, kun  \r\n\r\n var muligt at beskæftige 5 af de 23 ansatte mekanikere og pladesmede.  \r\n\r\n Hjemsendelsen var herefter driftsmæssigt begrundet, og virksomheden blev  \r\n\r\n frifundet for en påstand om bod for overenskomststridig lock-out. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.1.2. Arbejdsgiveres bodsansvar m.v.  \r\n\r\n Bodsansvar i anledning af afskedigelse eller afvisning af at modtage  \r\n\r\n arbejdsydelse i forbindelse med eller efter abrejdsstandsning. Bod ikke  \r\n\r\n pålagt Hjemsendelse driftsmæssigt begrundet.(* 1) (* 2) Landsorganisationen i  \r\n\r\n Danmark for Dansk Metalarbejderforbund (konsulent Leo Lybæk Hansen) mod Dansk  \r\n\r\n Arbejdsgiverforening for Jernets Arbejdsgiverforening og for Skandinavisk  \r\n\r\n Motor Co, Aarhus A/S (advokat Helge Werner) </H1>  \r\n\r\n<P></P>  \r\n\r\n<BR>  \r\n\r\n<P> <I>Dommere:</I> Agnete Halmind, Arnold Hansen, Mads Kofod, Gert  \r\n\r\n Kristensen, Erik Nielsen, Preben Albæk Petersen og Riis (retsformand). </P>  \r\n\r\n<P>Under denne sag har Landsorganisationen i Danmark for Dansk  \r\n\r\n Metalarbejderforbund indklaget Dansk Arbejdsgiverforening for Jernets  \r\n\r\n Arbejdsgiverforening og for Skandinavisk Motor Co, Aarhus A/S for  \r\n\r\n Arbejdsretten. </P>  \r\n\r\n<P>Klagerne har nedlagt følgende påstande: </P>  \r\n\r\n<P>Skandinavisk Motor Co, Aarhus A/S's hjemsendelse af 18 medlemmer af Dansk  \r\n\r\n Metalarbejderforbund i perioden 13.-18. april 1988 var en overenskomststridig  \r\n\r\n lockout. </P>  \r\n\r\n<P>Skandinavisk Motor Co, Aarhus A/S tilpligtes til Dansk  \r\n\r\n Metalarbejderforbund at betale en efter rettens skøn fastsat bod indeholdende  \r\n\r\n 45.818,00 kr. i manglende betaling til forbundets medlemmer. </P>  \r\n\r\n<P>Jernets Arbejdsgiverforening tilpligtes for delagtighed i det begåede  \r\n\r\n overenskomstbrud til Dansk Metalarbejderforbund at betale en efter rettens  \r\n\r\n skøn fastsat bod. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Indklagede, Skandinavisk Motor Co, Aarhus A/S har værksted og lager dels  \r\n\r\n på Grenåvej 347 i Risskov, dels på Jens Juulsvej 24 i Viby Jylland. På  \r\n\r\n værkstederne var beskæftiget 23 mekanikere og pladesmede, der var medlemmer  \r\n\r\n af Dansk Metalarbejderforbund. På lagrene var beskæftiget 10  \r\n\r\n reservedelsekspedienter, der var medlemmer af Handels- og  \r\n\r\n Kontorfunktionærernes Forbund i Danmark. </P>  \r\n\r\n<P>På grund af lønmæssige uoverensstemmelser etablerede  \r\n\r\n reservedelsekspedienterne en overenskomststridig kollektiv arbejdsnedlæggelse  \r\n\r\n fredag den 8. april 1988 kl. 10.50. I sympati med reservedelsekspedienterne  \r\n\r\n etablerede mekanikerne og pladesmedene en overenskomststridig kollektiv  \r\n\r\n arbejdsnedlæggelse fredag den 8. april 1988 fra kl. 11.10 til kl. 12.45.  \r\n\r\n Reservedelsekspedienterne genoptog først arbejdet mandag den 18. april 1988.  \r\n\r\n Den 13. april 1988 hjemsendte virksomheden 18 af de på virksomheden ansatte  \r\n\r\n 23 mekanikere og pladesmede. Dette skete ved sålydende skrivelser: </P>  \r\n\r\n<P>&#187;Med henvisning til den løbende overenskomststridige  \r\n\r\n arbejdsnedlæggelse blandt lagerekspedienterne, der hindrer værkstedernes  \r\n\r\n normale drift, beklager vi at måtte hjemsende dig i.h.t. overenskomstens  \r\n\r\n bestemmelser herom. </P>  \r\n\r\n<P>Såfremt normal drift igen er mulig, vil vi rette telefonisk henvendelse  \r\n\r\n til dig med henblik på arbejdets genoptagelse.&#171; </P>  \r\n\r\n<P>Tvisten i denne sag vedrører spørgsmålet om, hvorvidt der i  \r\n\r\n hjemsendelsesperioden også var arbejde til de 18 hjemsendte mekanikere og  \r\n\r\n pladesmede. </P>  \r\n\r\n<P>Der er for Arbejdsretten afgivet forklaring af fællestillidsmand Karsten  \r\n\r\n  Jensen og værkstedschef Frank Krøner. </P>  \r\n\r\n<P>Fællestillidsmand Karsten Jensen har forklaret, at han siden 1985 har  \r\n\r\n været ansat på Mekanisk Værksted i Risskov. Mandag den 11. og tirsdag den 12.  \r\n\r\n april 1988 blev lageret passet af lagerchefen og lærlingen. Det gik udmærket.  \r\n\r\n Tirsdag den 12. april fik de om morgenen at vide, at de ville blive  \r\n\r\n hjemsendt, da lagermedarbejderne fortsat nedlagde arbejdet. Han protesterede  \r\n\r\n overfor værkstedschefen under henvisning til, at alle var i gang med at  \r\n\r\n udføre et arbejde. Værkstedschefen ringede derefter til Jernets  \r\n\r\n Arbejdsgiverforening. Efter telefonsamtalen fortalte værkstedschefen, at  \r\n\r\n Jernets Arbejdsgiverforening var i tvivl om, hvorvidt de kunne hjemsendes.  \r\n\r\n Onsdag den 13. april 1988 fik de udleveret hjemsendelsesskrivelserne mellem  \r\n\r\n kl. 8 og kl. 8.30. Han talte igen med værkstedschefen, som fortalte, at der  \r\n\r\n nu var indtrådt en ny situation, idet lagerchefen ikke var der. Han var  \r\n\r\n imidlertid taget ud til Viby- afdelingen. Det har ansatte derude fortalt ham.  \r\n\r\n Der kunne af lagerchefen være sket tilstrækkelig reservedelsudlevering til,  \r\n\r\n at også de hjemsendte havde haft tilstrækkeligt arbejde. Om ikke andet kunne  \r\n\r\n man have startet nyvognsinspektionen af 100 biler, der skulle leveres til  \r\n\r\n Hertz Biludlejning. Hertil kræves ikke udlevering af reservedele fra lageret,  \r\n\r\n idet man har justeringsreservedele på værkstedet. </P>  \r\n\r\n<P>Værkstedschef Frank Krøner har forklaret, at han fratrådte sin stilling  \r\n\r\n den 1. december 1988 efter at have været beskæftiget i bilbranchen siden  \r\n\r\n 1948. Reservedelsekspedienterne ekspederer reservedele ud af huset og til  \r\n\r\n værkstedet. Endvidere bestiller de reservedele og foretager udpakning af dem  \r\n\r\n til anbringelse på det rigtige sted på lageret. Samtidig foretager de ved  \r\n\r\n hver modtagelse og udlevering EDB-registrering heraf, således at man til  \r\n\r\n enhver tid har en ajourført registrering af lagerbestanden. Viby-afdelingens  \r\n\r\n lager er på 400 m2 og har 4000 reservedelsnumre. Risskov-afdelingens lager er  \r\n\r\n på 2000 m2 og har 16000 reservedelsnumre. Han tør ikke afvise, at mekanikere  \r\n\r\n selv kan hente reservedele, men det hindrer ajourført lagerregistrering og  \r\n\r\n var under konflikten strejkeramt arbejde. Der var mandag den 11. april 1988  \r\n\r\n tilstrækkeligt arbejde til mekanikerne og pladesmedene. Viby-afdelingens  \r\n\r\n lager blev imidlertid hårdt ramt, idet de to reservedelsekspedienter begge  \r\n\r\n strejkede, og der herefter ikke var nogen til at arbejde der.  \r\n\r\n Risskov-afdelingens lager havde lagerchef og lærling til at arbejde. Her  \r\n\r\n klarede man situationen ved at standse den eksterne ekspedition og lade de  \r\n\r\n to, der var tilbage, ekspedere til værksted efter bedste evne. Virksomheden  \r\n\r\n var imidlertid så uheldig, at lageret var kørt ned, og at månedsordren blev  \r\n\r\n modtaget mandag uden at kunne blive pakket ud. Tirsdag den 12. april 1988  \r\n\r\n spurgte fællestillidsmanden ham om, hvad man ville gøre, når lageret leverede  \r\n\r\n for langsomt. Han svarede, at vi gør, hvad vi kan. Det er ikke rigtigt, at  \r\n\r\n han om tirsdagen drøftede hjemsendelsesspørgsmålet med fællestillidsmanden. I  \r\n\r\n løbet af tirsdagen blev lærlingen imidlertid syg og måtte tage hjem. Onsdag  \r\n\r\n morgen den 13. april 1988 meldte lagerchefen sig også syg. Han drøftede da  \r\n\r\n spørgsmålet med Jernets Arbejdsgiverforening, der oplyste, at man skulle  \r\n\r\n beholde de ansatte i det videst mulige omfang, der kunne skaffes  \r\n\r\n beskæftigelse til dem. Man beholdt så 3 pladesmede og 2 mekanikere. Der var  \r\n\r\n ikke mulighed for - som lagerets situation var - at beholde flere. Nye biler  \r\n\r\n står ude indpakkede og klargøres først kort tid før levering, da de ellers  \r\n\r\n kommer til at stå ubeskyttede i for lang tid. Lagerchefen tog torsdag den 14.  \r\n\r\n april 1988 til kursus i Tyskland. </P>  \r\n\r\n<P>Klagerne har anført, at hjemsendelsen af de 18 af de 23 mekanikere og  \r\n\r\n pladesmede ikke var driftsmæssigt begrundet. Der blev mandag den 11. og  \r\n\r\n tirsdag den 12. april 1988 arbejdet uden problemer. Der indtrådte først  \r\n\r\n tomgang onsdag den 13. april 1988. Lagerchefens sygdom og kursusophold er  \r\n\r\n frie konstruktioner. Om ikke andet kunne de hjemsendte være beskæftiget med  \r\n\r\n klargøring af de 100 nye biler. </P>  \r\n\r\n<P>De indklagede har henvist til den af værkstedschef Frank Krøner afgivne  \r\n\r\n forklaring og anført, at det herefter må lægges til grund, at hjemsendelserne  \r\n\r\n var driftsmæssigt begrundet. </P>  \r\n\r\n<P>Arbejdsretten skal udtale: </P>  \r\n\r\n<P>Efter bevisførelsen er der ikke grundlag for at tilsidesætte det af  \r\n\r\n indklagede, Skandinavisk Motor Co, Aarhus A/S, onsdag den 13. april 1988  \r\n\r\n udøvede skøn, hvorefter det i den periode, hvor reservedelsekspedienterne  \r\n\r\n fortsatte den fredag den 8. april 1988 påbegyndte arbejdsnedlæggelse, kun var  \r\n\r\n muligt at beskæftige 5 af de 23 ansatte mekanikere og pladesmede.  \r\n\r\n Hjemsendelsen af de 18 medlemmer af Dansk Metalarbejderforbund har herefter  \r\n\r\n været driftsmæssigt begrundet, og de indklagede vil derfor være at frifinde.  \r\n\r\n</P>  \r\n\r\n<P> <I>T h i k e n d e s f o r r e t :</I>  </P>  \r\n\r\n<P>De indklagede, Dansk Arbejdsgiverforening for Jernets Arbejdsgiverforening  \r\n\r\n og for Skandinavisk Motor Co, Aarhus A/S, frifindes. </P>  \r\n\r\n<P>I sagsomkostninger betaler klagerne, Landsorganisationen i Danmark for  \r\n\r\n Dansk Metalarbejderforbund, 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.321 ff og s.575, K 86.009 (A 1987  \r\n\r\n s.77), K 10.702 (A 1987 s.24). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1989, side 66."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19890323813"
        },
        {
            "displayName": "Entydig dokumentidentifikation",
            "displayValue": "CA006972"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3238"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/03/1989"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.271"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}