{
    "id": 111616,
    "title": "1994 LSF 52   FORSLAG TIL LOV OM ÆNDRING AF LOV OM SVANGERSKABSAFBRYDELSE (NEDSÆTTELSE   AF ALDERSGRÆNSEN) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 52 </P>  \r\n\r\n<P></P>  \r\n\r\n<P>Forslag til Lov om ændring af lov om svangerskabsafbrydelse (Nedsættelse  \r\n\r\n af aldersgrænsen) </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Jan Køpke Christensen (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 16. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om svangerskabsafbrydelse, jf. lovbekendtgørelse nr. 633 af 15.  \r\n\r\n september 1986, som senest ændret ved § 16 i lov nr. 389 af 7. juni 1989,  \r\n\r\n foretages følgende ændring: </P>  \r\n\r\n<P>I <I>§ 6, stk. 1,</I> ændres &#187;18 år&#171; til: &#187;15 år&#171;.  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget er en næsten uændret genfremsættelse af lovforslag nr. L 250  \r\n\r\n fra folketingsåret 1992-93 (se Folketingstidende 1992-93, forhandlingerne sp.  \r\n\r\n 7023 og 8017 samt tillæg A sp. 8045). </P>  \r\n\r\n<P>Kvinder i alderen 15-17 år må ifølge lovgivningen på området gerne indlade  \r\n\r\n sig på samleje uden forældrenes samtykke, og de må gerne gennemføre en  \r\n\r\n graviditet uden forældrenes samtykke, men de samme kvinder må ikke selv  \r\n\r\n beslutte, hvorvidt de vil afbryde svangerskabet. Til det kræves forældrenes  \r\n\r\n samtykke. </P>  \r\n\r\n<P>Straffeloven sætter en nedre grænse (den kriminelle lavalder) ved 15 år.  \r\n\r\n Lovgiverne mener således, at en 15-årig er voksen nok til at tage vare på sig  \r\n\r\n selv og være bevidst om, hvad der er lovligt, og hvad der ikke er lovligt.  \r\n\r\n</P>  \r\n\r\n<P>Når lovgiverne har den opfattelse, at en 15-årig i almindelighed er moden,  \r\n\r\n må det være rimeligt, at den samme tillid vises de 15-17-årige i relation til  \r\n\r\n graviditet, herunder afbrydelse af graviditeten. </P>  \r\n\r\n<P>Hvis der skal være rimelighed i tingene, må det være et krav til  \r\n\r\n lovgivningen, at den lader rettigheder og pligter følges ad. </P>  \r\n\r\n<P>Det kan med rette påpeges, at den unge vil blive sat i en utrolig  \r\n\r\n vanskelig situation og blive stillet over for et svært valg. Hertil skal  \r\n\r\n siges, at valget er lige svært uanset alder. Men det skal også påpeges, at  \r\n\r\n den unge vil kunne indhente kvalificeret rådgivning hos egen læge og  \r\n\r\n eventuelt hos specialist. De tilbud, der i dag gives i tilknytning til en  \r\n\r\n eventuel svangerskabsafbrydelse, skal naturligvis også gives til de  \r\n\r\n 15-17-årige. </P>  \r\n\r\n<P>I den forbindelse må det være en selvfølge, at den praktiserende læge  \r\n\r\n eller specialist rådgiver den enkelte, således at den gravide forstår  \r\n\r\n vejledningen uanset alder. </P>  \r\n\r\n<P>Som bilag til lovforslaget er optrykt nogle spørgsmål fra Retsudvalget til  \r\n\r\n justitsministeren og dennes svar herpå, jf. alm. del - bilag 83 og 224,  \r\n\r\n folketingsåret 1992-93. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Aldersgrænsen sættes ned fra de nuværende 18 år til 15 år. </P>  \r\n\r\n<P> <B>Bilag </B></P>  \r\n\r\n<P>Nogle spørgsmål fra Retsudvalget, stillet i 1992-93 til justitsministeren,  \r\n\r\n og justitsministerens besvarelse heraf </P>  \r\n\r\n<P> <I>Spørgsmål 35:</I>  </P>  \r\n\r\n<P>&#187;Findes der opgørelser over antallet af gennemførte graviditeter hos  \r\n\r\n kvinder i alderen 15-18 år mod deres vilje, men bestemt af forældrene, evt.  \r\n\r\n blot et skønsmæssigt tal?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet har til brug for besvarelsen indhentet en udtalelse fra  \r\n\r\n Civilretsdirektoratet, som har anført følgende: </P>  \r\n\r\n<P>&#187;Efter § 5 i lov om svangerskabsafbrydelse skal anmodning om  \r\n\r\n svangerskabsafbrydelse fremsættes af kvinden selv. Er kvinden under 18 år,  \r\n\r\n skal forældremyndighedens indehaver samtykke i anmodningen, medmindre  \r\n\r\n abortsamrådet tillader, at samtykke ikke indhentes, eller samrådet tillader  \r\n\r\n svangerskabsafbrydelse, selv om samtykke nægtes, jf. lovens § 6. </P>  \r\n\r\n<P>Samrådets afgørelse kan af kvinden eller forældremyndighedens indehaver  \r\n\r\n indbringes for Abortankenævnet. </P>  \r\n\r\n<P>Sundhedsstyrelsen har i anledning af spørgsmålet oplyst, at der ikke er  \r\n\r\n registreret oplysninger om, hvor mange mindreårige kvinder der gennemfører en  \r\n\r\n graviditet mod deres vilje, fordi forældremyndighedens indehaver ikke ønsker  \r\n\r\n at meddele samtykke til abort.&#171; </P>  \r\n\r\n<P>Justitsministeriet kan henholde sig til Civilretsdirektoratets udtalelse.  \r\n\r\n</P>  \r\n\r\n<P> <I>Spørgsmål 36:</I>  </P>  \r\n\r\n<P>&#187;Det nøjagtige antal aborter hos kvinder i alderen 15-18 år for de  \r\n\r\n sidste 5 år ønskes oplyst.&#171; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet har til brug for besvarelsen indhentet en udtalelse fra  \r\n\r\n Civilretsdirektoratet, som har anført følgende: </P>  \r\n\r\n<P>&#187;Sundhedsstyrelsen har oplyst, at der ikke findes statistiske  \r\n\r\n oplysninger, hvor svangerskabsafbrydelser hos kvinder i aldersgruppen 15-18  \r\n\r\n år er registreret. </P>  \r\n\r\n<P>Sundhedsstyrelsen har videre givet følgende oplysninger om antal legale  \r\n\r\n abortindgreb fordelt efter kvindens alder: 1987 1988 1989 1990 1991 </P>  \r\n\r\n<P>Til og med 14 år 57 50 72 55 52 </P>  \r\n\r\n<P>15-17 år inkl. 1034 1176 1272 1232 1145 </P>  \r\n\r\n<P>18-19 år inkl. 1754 1753 1812 1813 1747&#171; </P>  \r\n\r\n<P>Justitsministeriet kan henholde sig til Civilretsdirektoratets udtalelse.  \r\n\r\n</P>  \r\n\r\n<P> <I>Spørgsmål 37:</I>  </P>  \r\n\r\n<P>&#187;Det nøjagtige antal gennemførte graviditeter hos kvinder i alderen  \r\n\r\n 15-18 år for de sidste 5 år ønskes oplyst.&#171; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet har til brug for besvarelsen indhentet en udtalelse fra  \r\n\r\n Civilretsdirektoratet, som har anført følgende: </P>  \r\n\r\n<P>&#187;Sundhedsstyrelsen har oplyst, at der alene findes registreret  \r\n\r\n oplysninger om unge kvinders fødsler for aldersgruppen til og med 19 år.  \r\n\r\n Tallene fordeler sig således: 1986 1987 1988 1989 1990 </P>  \r\n\r\n<P>1806 1738 1605 1665 1656 </P>  \r\n\r\n<P>Sundhedsstyrelsen har oplyst, at tallene for 1991 endnu ikke  \r\n\r\n foreligger.&#171; </P>  \r\n\r\n<P>Justitsministeriet kan henholde sig til Civilretsdirektoratets udtalelse.  \r\n\r\n</P>  \r\n\r\n<P> <I>Spørgsmål 39:</I>  </P>  \r\n\r\n<P>&#187;Kan det oplyses, hvordan fordelingen mellem lægeligt anbefalede og  \r\n\r\n personligt ønskede aborter fordeler sig for kvinder i alderen 15-18 år og  \r\n\r\n øvrige?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet har til brug for besvarelsen indhentet en udtalelse fra  \r\n\r\n Civilretsdirektoratet, som har anført følgende: </P>  \r\n\r\n<P>&#187;Sundhedsstyrelsen har oplyst, at der ikke findes registrerede  \r\n\r\n oplysninger herom.&#171; </P>  \r\n\r\n<P>Justitsministeriet kan henholde sig til Civilretsdirektoratets udtalelse.  \r\n\r\n</P>  \r\n\r\n<P> <I>Spørgsmål 40:</I>  </P>  \r\n\r\n<P>&#187;Hvilke aldersgrænser gælder i de øvrige EF-lande og de øvrige  \r\n\r\n nordiske lande vedrørende forældresamtykke til abort udført på kvinder under  \r\n\r\n myndighedsalderen?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet er ikke i besiddelse af oplysninger om, hvilke  \r\n\r\n aldersgrænser der gælder i de øvrige EF-lande og de øvrige nordiske lande  \r\n\r\n vedrørende forældresamtykke til abort udført på kvinder under  \r\n\r\n myndighedsalderen. </P>  \r\n\r\n<P>Såfremt Retsudvalget måtte fremsætte ønske herom, er Justitsministeriet  \r\n\r\n indstillet på at rette skriftlig henvendelse til de respektive lande med  \r\n\r\n henblik på indhentelse af oplysninger om aldersgrænserne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/11/1994"
        },
        {
            "displayName": "Accession",
            "displayValue": "199412K00052"
        },
        {
            "displayName": "Entydig dokumentidentifikation",
            "displayValue": "CL000883"
        },
        {
            "displayName": "Dato for førstegangsindlæggelse",
            "displayValue": "16/11/1994"
        },
        {
            "displayName": "Dato for indlæggelse",
            "displayValue": "16/11/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}