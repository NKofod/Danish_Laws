{
    "id": 115954,
    "title": "Bekendtgørelse om brucellose hos svin",
    "documentTypeId": "60",
    "isSagsforlobPeriodValid": true,
    "shortName": "BEK nr 205 af 28/03/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om brucellose hos svin</p>\r\n      <p class=\"Indledning2\">I medfør af § 27, stk. 2, § 29, § 30, stk. 1 og 3, § 34, stk. 1, § 47, stk. 1, § 53, stk. 1, § 62 og § 70, stk. 3 og 5, i lov nr. 432 af 9. juni 2004 om hold af dyr, som senest ændret ved lov nr. 105 af 20. februar 2006, fastsættes følgende:</p>\r\n      <p class=\"ParagrafGruppeOverskrift\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på tamsvin, vildsvin samt enhver krydsning heraf.</p>\r\n      <p class=\"Stk2\"><span class=\"StkNr\">Stk. 2.</span> Ved brucellose hos svin forstås enhver infektion med brucellabakterier hos svin.</p>\r\n      <p class=\"ParagrafGruppeOverskrift\">Anmeldepligt og undersøgelser</p>\r\n      <p class=\"Paragraf\"><span class=\"ParagrafNr\">§ 2.</span> Den ansvarlige for en besætning skal straks tilkalde en dyrlæge ved mistanke om forekomst af brucellose i besætningen.</p>\r\n      <p class=\"Stk2\"><span class=\"StkNr\">Stk. 2.</span> Tilkaldelse af dyrlæge skal ske, når</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der er et væsentligt forøget antal kastninger eller omløbninger i besætningen, eller</p>\r\n          <p class=\"Liste1\"><span class=\"Liste1Nr\">2)</span> der hos orner ses hævede testikler.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 3.</span> Opretholdes mistanken, eller får en dyrlæge i forbindelse med sit arbejde mistanke om brucellose i en besætning, skal dyrlægen straks underrette fødevareregionen og efter dennes anvisninger udtage og indsende materiale til undersøgelse på Veterinærinstituttet, Danmarks Tekniske Universitet.</p>\r\n      <p class=\"Paragraf\"><span class=\"ParagrafNr\">§ 4.</span> Fødevareregionen kan påbyde den ansvarlige for en besætning at foranledige udtaget og indsendt blodprøver eller andet materiale til undersøgelse for forekomst af brucellose i forbindelse med risiko for smittespredning, ved områdeundersøgelse eller lignende og ved hold af svin på friland.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionen kan i forbindelse med undersøgelsen påbyde, at der ikke må til- eller fraføres besætningen svin, før resultatet af undersøgelsen foreligger.</p>\r\n      <p class=\"ParagrafGruppeOverskrift\">Mistænkte eller smittede besætninger</p>\r\n      <p class=\"Paragraf\"><span class=\"ParagrafNr\">§ 5.</span> Fødevareregionen kan anse en besætning, der er omfattet af §§ 2 og 3, som mistænkt for at være smittet med brucellose.</p>\r\n      <p class=\"Stk2\"><span class=\"StkNr\">Stk. 2.</span> Endvidere kan fødevareregionen anse en besætning som mistænkt for at være smittet med brucellose, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den har fået tilført dyr fra eller på anden måde har haft kontakt med en mistænkt eller smittet besætning,</p>\r\n          <p class=\"Liste1\"><span class=\"Liste1Nr\">2)</span> der ved blodprøveundersøgelse af svin fra besætningen er fundet reaktion for brucellose, eller</p>\r\n          <p class=\"Liste1\"><span class=\"Liste1Nr\">3)</span> der på eller i umiddelbar nærhed af ejendommen er fundet en eller flere harer inficeret med brucellabakterier, jf. § 5 i bekendtgørelse om hold af svin på friland.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Mistanken om smitte med brucellose i en besætning opretholdes, indtil den endeligt af- eller bekræftes, jf. § 7 og § 8.</p>\r\n      <p class=\"Paragraf\"><span class=\"ParagrafNr\">§ 6.</span> Fødevareregionen kan påbyde den ansvarlige for en besætning, der er mistænkt for eller smittet med brucellose,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at lade udtage og indsende blodprøver eller andet materiale fra svinene til undersøgelse for brucellose,</p>\r\n          <p class=\"Liste1\"><span class=\"Liste1Nr\">2)</span> at træffe forholdsregler, der har betydning for kontrol med og bekæmpelse af sygdomme, herunder om tilintetgørelse af inficeret materiale, samt at træffe forholdsregler vedrørende hegning, fodring, opstaldning samt anvendelse af arealer, husdyrgødning og foderafgrøder,</p>\r\n          <p class=\"Liste1\"><span class=\"Liste1Nr\">3)</span> at give oplysninger om handelskontakter m.v. for at opklare og hindre smittespredning, og</p>\r\n          <p class=\"Liste1\"><span class=\"Liste1Nr\">4)</span> at lade svin slagte eller aflive bl.a. i diagnostisk- eller bekæmpelsesøjemed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Afgørelse om aflivning i en smittet besætning træffes under hensyn til typen af brucellabakterier og graden af infektion i besætningen.</p>\r\n      <p class=\"Stk2\"><span class=\"StkNr\">Stk. 3.</span> Den ansvarlige for en besætning eller dyr, der er aflivet i en smittet besætning, skal efter fødevareregionens anvisninger foretage rengøring og desinfektion af ejendommen eller staldafsnittet samt af udstyr og arealer, der har været benyttet til svinene.</p>\r\n      <p class=\"Stk2\"><span class=\"StkNr\">Stk. 4.</span> Der må tidligst indsættes svin på ejendommen eller staldafsnittet en måned efter, at fødevareregionen har godkendt den i stk. 3 nævnte rengøring og desinfektion.</p>\r\n      <p class=\"Stk2\"><span class=\"StkNr\">Stk. 5.</span> Der må tidligst sættes svin på udendørs arealer, der har været benyttet til smittede svin, 6 måneder efter, at svinene blev aflivet, og udendørs arealer blev pløjet.</p>\r\n      <p class=\"Paragraf\"><span class=\"ParagrafNr\">§ 7.</span> Ved positiv serologisk reaktion, jf. § 3 og § 5, stk. 2, nr. 2, genprøves dyret efter 2 uger. Er den serologiske reaktion herefter negativ, afkræftes mistanken. Er den serologiske reaktion fortsat positiv, kan fødevareregionen senest inden 2 uger bestemme, at dyret skal gentestes, eller at der skal udtages materiale til bakteriologisk undersøgelse.</p>\r\n      <p class=\"Stk2\"><span class=\"StkNr\">Stk. 2.</span> Uanset bestemmelserne i stk. 1 kan den ansvarlige for besætningen til enhver tid for egen regning lade udtage og indsende materiale fra det reagerende dyr til bakteriologisk undersøgelse for brucellose.</p>\r\n      <p class=\"Paragraf\"><span class=\"ParagrafNr\">§ 8.</span> En besætning anses for smittet med brucellose, når Veterinærinstituttet, Danmarks Tekniske Universitet, har påvist brucellabakterier i materiale fra dyr i besætningen.</p>\r\n      <p class=\"Paragraf\"><span class=\"ParagrafNr\">§ 9.</span> Den ansvarlige for en smittet eller mistænkt besætning skal straks give meddelelse om forholdet til alle, der er kommet i kontakt med besætningen.</p>\r\n      <p class=\"ParagrafGruppeOverskrift\">Transport af dyr fra mistænkte og smittede besætninger</p>\r\n      <p class=\"Paragraf\"><span class=\"ParagrafNr\">§ 10.</span> Mistænkte eller smittede besætninger må ikke til- eller fraføres svin, herunder sende svin til slagtning, uden fødevareregionens tilladelse.</p>\r\n      <p class=\"Stk2\"><span class=\"StkNr\">Stk. 2.</span> Svin, der sendes til slagtning, skal ledsages af en af fødevareregionen udstedt passerseddel.</p>\r\n      <p class=\"Stk2\"><span class=\"StkNr\">Stk. 3.</span> Der må ikke udleveres sæd fra orner fra mistænkte eller smittede besætninger til andre besætninger.</p>\r\n      <p class=\"Stk2\"><span class=\"StkNr\">Stk. 4.</span> Afhentning og indtransport af svin til slagtning fra mistænkte eller smittede besætninger skal af transportøren tilrettelægges således, at svinene under transporten ikke kommer i kontakt med dyr fra besætninger, der anses for fri for brucellose.</p>\r\n      <p class=\"Stk2\"><span class=\"StkNr\">Stk. 5.</span> Transportøren skal, inden slagteriet, slagtehuset eller destruktionsanstalten forlades, sørge for, at transportmidler og genstande, herunder fodtøj og overtrækstøj, der har været anvendt ved transporten, renses og desinficeres efter fødevareregionens anvisninger.</p>\r\n      <p class=\"Paragraf\"><span class=\"ParagrafNr\">§ 11.</span> Fødevareregionen kan erklære en smittet besætning fri for smitte med brucellose, når undersøgelser og foranstaltninger påbudt af fødevareregionen, efter regionens vurdering er gennemført med et tilfredsstillende resultat.</p>\r\n      <p class=\"ParagrafGruppeOverskrift\">Vaccination</p>\r\n      <p class=\"Paragraf\"><span class=\"ParagrafNr\">§ 12.</span> Vaccination mod brucellose er forbudt.</p>\r\n      <p class=\"ParagrafGruppeOverskrift\">Overvågning for andre sygdomme</p>\r\n      <p class=\"Paragraf\"><span class=\"ParagrafNr\">§ 13.</span> Prøver udtaget i medfør af § 3, § 4, stk. 1, § 6, stk. 1, nr. 1, og § 7, stk. 1, kan anvendes til overvågning for andre sygdomme.</p>\r\n      <p class=\"ParagrafGruppeOverskrift\">Betaling, straf og ikrafttræden</p>\r\n      <p class=\"Paragraf\"><span class=\"ParagrafNr\">§ 14.</span> Udgifterne ved udtagelse, indsendelse og undersøgelse af de § 3, § 4, stk. 1, § 6, stk. 1, nr. 1, og § 7, stk. 1, nævnte prøver afholdes af fødevareregionen. Udgifter til andre prøver, der er udtaget i henhold til denne bekendtgørelse eller i henhold til påbud udstedt i medfør af bekendtgørelsen, er Fødevarestyrelsen uvedkommende.</p>\r\n      <p class=\"Paragraf\"><span class=\"ParagrafNr\">§ 15.</span> Med bøde straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overtræder §§ 2-3, § 6, stk. 3-5, §§ 9-10 og § 12, eller</p>\r\n          <p class=\"Liste1\"><span class=\"Liste1Nr\">2)</span> undlader at efterkomme påbud efter § 4 og § 6, stk. 1.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Forvoldt skade på menneskers eller dyrs sundhed eller fremkaldt fare herfor, eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 1. april 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 215 af 18. marts 1997 om brucellose hos svin.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 28. marts 2008</I></P><P CLASS=SIGN1 ALIGN=\"CENTER\">P.S.V.<BR>Jan Mousing</P><P CLASS=SIGN2 ALIGN=\"RIGHT\">/ Tenna Olsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/03/2008"
        },
        {
            "displayName": "Accession",
            "displayValue": "B20080020505"
        },
        {
            "displayName": "Entydig dokumentidentifikation",
            "displayValue": "AH002851"
        },
        {
            "displayName": "Dato for førstegangsindlæggelse",
            "displayValue": "29/03/2008"
        },
        {
            "displayName": "Dato for indlæggelse",
            "displayValue": "29/03/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "205"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/03/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2007-20-23-02043."
        },
        {
            "displayName": "Stikord",
            "displayValue": "brucellose, Husdyrsygdomme, svin"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}