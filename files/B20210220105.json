{
    "id": 226463,
    "title": "Bekendtgørelse om produktionsafgift ved slagtning, destruktion og eksport af heste",
    "documentTypeId": "60",
    "isSagsforlobPeriodValid": true,
    "shortName": "BEK nr 2201 af 26/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om produktionsafgift ved slagtning, destruktion og eksport af heste</p>\r\n<p class=\"Indledning2\">I medfør af § 6, stk. 1 og 4, og § 24 i lov om administration af Det Europæiske Fællesskabs forordninger om ordninger under Den fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 115 af 6. februar 2020, og efter indstilling fra Hesteafgiftsfondens bestyrelse fastsættes efter bemyndigelse i henhold til § 5, stk. 1, nr. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:</p>\r\n<p class=\"Paragraf\" id=\"id7388cdff-2ecf-40cf-bf5e-cf7fa6fd0753\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> For enhver hest, bortset fra føl med en slagtevægt på 25 kg eller derunder, der er produceret i Danmark, og som slagtes og ved offentlig kontrol godkendes til menneskeføde, skal betales en afgift på 125 kr. Afgiftspligten omfatter også heste, der slagtes for private til eget forbrug.</p>\r\n<p class=\"Paragraf\" id=\"id933828bf-9fa1-4d1e-9573-c60fd8b56d38\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For heste, der slagtes på kreatureksportslagterier, offentlige slagtehuse og eksportsvineslagterier påhviler det vedkommende slagteri/slagtehus at opkræve det i § 1 nævnte afgiftsbeløb hos leverandøren, hver uge at indberette antallet af de i den foregående kalenderuge slagtede heste til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, og samtidig at indbetale den herefter skyldige afgift til Hesteafgiftsfondens girokonto nr. 7 10 31 82.</p>\r\n<p class=\"Stk2\">\r\n   <span class=\"StkNr\" id=\"id96ed76b6-cdf1-4841-bb10-10cfc6590f4f\">Stk. 2.</span> For heste, der slagtes i private slagtehuse, påhviler det slagteren at indbetale det i § 1 nævnte afgiftsbeløb senest 14 dage efter en foretaget slagtning til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, girokonto nr. 7 10 31 82. Indbetalingskort fås hos den kontrollerende dyrlæge, hvem det påhviler umiddelbart efter den foretagne kontrolstempling at indberette antallet af slagtede heste til nævnte fond.</p>\r\n<p class=\"Paragraf\" id=\"id9d7c26da-8523-42c0-b70c-fad6cc62d4a5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For enhver hest, bortset fra føl under 3 mdr., der er produceret i Danmark, og som destrueres, skal betales en afgift på 125 kr.</p>\r\n<p class=\"Stk2\">\r\n   <span class=\"StkNr\" id=\"idffc82a5f-a667-4344-8640-d53a5b537435\">Stk. 2.</span> For heste, der destrueres, påhviler det destruktionsvirksomheden at opkræve det i stk. 1 nævnte afgiftsbeløb hos leverandøren, hvert kvartal at indberette antallet af de i det foregående kvartal destruerede heste til Hesteafgiftsfonden, c/o Landbrug og Fødevarer, Axelborg, Axeltorv 3, 1609 København V, og samtidig indbetale den herefter skyldige afgift til Hesteafgiftsfondens girokonto nr. 7 10 31 82.</p>\r\n<p class=\"Paragraf\" id=\"id1939a175-9dd6-48b5-8c58-4384dfa94828\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For hver hest, bortset fra føl med en levende vægt på 50 kg eller derunder, der er produceret i Danmark, og som udføres levende her fra landet, skal eksportøren betale en afgift på 125 kr. pr. hest.</p>\r\n<p class=\"Stk2\">\r\n   <span class=\"StkNr\" id=\"id0ffb437c-e181-4710-8d0e-145077f393a5\">Stk. 2.</span> Undtaget fra afgift er:</p>\r\n<p class=\"Liste1\">\r\n   <span class=\"Liste1Nr\" id=\"idfedcd2fb-a37d-41ef-a1fe-650bd4c3c65f\">1)</span> cirkusheste,</p>\r\n<p class=\"Liste1\">\r\n   <span class=\"Liste1Nr\" id=\"idf83ff99c-2d96-4371-a58c-83bfc3ac5d71\">2)</span> trav-, galop- og konkurrenceheste, der genudføres efter deltagelse i væddeløb og sportsstævner,</p>\r\n<p class=\"Liste1\">\r\n   <span class=\"Liste1Nr\" id=\"id02fe1790-235d-4454-8e73-ed08cd6a293e\">3)</span> trav-, galop- og konkurrenceheste, der udføres til væddeløb og sportsstævner og derefter genindføres,</p>\r\n<p class=\"Liste1\">\r\n   <span class=\"Liste1Nr\" id=\"idbad73f5f-7aee-4679-ae29-f4a09abcedf5\">4)</span> heste der udføres efter korte ophold på grund af inseminering, dyrlægebesøg, ferieformål og lignende og</p>\r\n<p class=\"Liste1\">\r\n   <span class=\"Liste1Nr\" id=\"idbfb5d07d-6ff5-494c-9153-3373af14a40b\">5)</span> heste der udføres til korte ophold på grund af inseminering, dyrlægebesøg, ferieformål og lignende, og derefter genindføres.</p>\r\n<p class=\"Stk2\">\r\n   <span class=\"StkNr\" id=\"id3fe854e7-e013-47b0-8085-305e44ca6ad8\">Stk. 3.</span> Fonden udsteder på baggrund af den månedligt modtagne eksportdata, fra Fødevarestyrelsen via Eksportportalen, faktura på produktionsafgiften til eksportøren, jf. stk. 4. Er eksportøren ikke producent af de pågældende dyr, skal eksportøren medtage produktionsafgiften i sin afregning til producenten.</p>\r\n<p class=\"Stk2\">\r\n   <span class=\"StkNr\" id=\"id220e5af8-406d-4298-b5e1-be440b11d1f4\">Stk. 4.</span> Som eksportør betragtes den, der har forhåndsanmeldt den stedfundne udførsel til Fødevarestyrelsen, via Eksportportalen.</p>\r\n<p class=\"Paragraf\" id=\"id608a0bcd-6687-4d7c-a234-586844d7637d\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Beløb, der ikke betales rettidigt, tillægges efter landbrugsstøttelovens § 20, stk. 1, en årlig rente svarende til den rente, der er fastsat i henhold til rentelovens § 5, fra forfaldsdagen at regne. Den tillagte rente udgør dog mindst 50 kr.</p>\r\n<p class=\"Paragraf\" id=\"id6954f5e1-1069-49a4-bc22-b173436f22d8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Der er udpantningsret for forfaldne beløb efter lov om inddrivelse af gæld til det offentlige, herunder for de i § 5 nævnte rentebeløb.</p>\r\n<p class=\"Paragraf\" id=\"idbe53b31f-5f9d-45bf-90ec-436b3af9909c\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Medmindre højere straf er forskyldt efter kapitel 5 i landbrugsstøtteloven straffes med bøde den der:</p>\r\n<p class=\"Liste1\">\r\n   <span class=\"Liste1Nr\" id=\"id993ea8ea-bfa1-41d4-8c2f-80fa81468158\">1)</span> Undlader at opkræve afgifter i henhold til § 2, stk. 1, og § 3, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id5203127a-4639-4291-a7c7-49a6136646e5\">2)</span> Undlader at indberette antallet af de slagtede heste i henhold til § 2.</p>\r\n<p class=\"Liste1\">\r\n   <span class=\"Liste1Nr\" id=\"id571ff56c-760b-49c2-9d9e-de15e3631a3c\">3)</span> Undlader at indbetale afgift i henhold til § 2, § 3, stk. 2, og § 4, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idb39943e0-8b4e-4567-92bf-738f561b984c\">4)</span> Undlader at indberette antallet af destruerede heste i henhold til § 3, stk. 2.</p>\r\n<p class=\"Stk2\">\r\n   <span class=\"StkNr\" id=\"idc8e60238-7080-4b68-a87d-bf78c0040c26\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"ide1a19690-8240-469c-bb18-16294abb437d\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id35df8388-ff22-4582-b230-9197ef6a3d70\">Stk. 2.</span> Bekendtgørelse nr. 1195 af 25. november 2019 om produktionsafgift ved slagtning, destruktion og eksport af heste ophæves.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 26. november 2021</p><p class=\"Sign1\" align=\"center\">Lars Storm Gregersen</p><p class=\"Sign2\" align=\"right\">/ Malene Bønding Oelrich</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2021"
        },
        {
            "displayName": "Accession",
            "displayValue": "B20210220105"
        },
        {
            "displayName": "Entydig dokumentidentifikation",
            "displayValue": "DC000397"
        },
        {
            "displayName": "Dato for førstegangsindlæggelse",
            "displayValue": "01/12/2021"
        },
        {
            "displayName": "Dato for indlæggelse",
            "displayValue": "01/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2201"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "26/11/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri,<br /> Landbrugsstyrelsen, j.nr. 21-0151-000093"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}