{
    "id": 36959,
    "title": "Ejendomsvurdering - grundværdi - retlig udnyttelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18412 af 06/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Skyldrådet havde ved 18. alm. vurdering pr. 1.1.1986 ansat  \r\n\r\n grundværdien for et enfamilieshus efter etagearealprincippet under henvisning  \r\n\r\n til den på vurderingstidspunktet for ejendommen gældende retlige udlægning,  \r\n\r\n der ifølge en stadig gældende byplanvedtægt var angivet til  \r\n\r\n forretningsbebyggelse. </I> </P>  \r\n\r\n<P> <I>Ved lokalplan vedtaget i september 1990 ændredes den retlige udlægning  \r\n\r\n til tæt-lav boligbebyggelse. Lokalplanens hovedformål var at ophæve ældre  \r\n\r\n utidssvarende planbestemmelser i byplanvedtægter m.v., idet byrådet gennem  \r\n\r\n årene havde dispenseret fra de gældende planer. </I> </P>  \r\n\r\n<P> <I>Landsskatteretten ansatte grundværdien efter en retlig udlægning til  \r\n\r\n tæt-lav boligbebyggelse, uagtet det formelle grundlag herfor først var  \r\n\r\n tilvejebragt i 1990. Retten henviste herved til, at den foreliggende  \r\n\r\n dispensationspraksis i området bevirkede, at tæt-lav boligbebyggelse måtte  \r\n\r\n anses for ejendommens udnyttelsesmulighed pr.1.1.1986. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Ejendomsvurdering - grundværdi - retlig  \r\n\r\n udnyttelse. (* 1) </H1>  \r\n\r\n</center>\r\n\r\n<P></P>  \r\n\r\n<P>A klagede over den af skyldrådet ved 18. alm. vurdering pr. 1.1.1986  \r\n\r\n foretagne ansættelse af ejendomsværdien og grundværdien til henholdsvis  \r\n\r\n 1.450.000 kr. og 1.138.100 kr. med påstand om nedsættelse. </P>  \r\n\r\n<P>Ejendommen omfattede et grundareal på 2.529 m2 med et i 1943 opført  \r\n\r\n enfamilieshus med et bebygget areal på 77 m2, udnyttet tagetage på 40 m2 samt  \r\n\r\n kælder på 60 m2. </P>  \r\n\r\n<P>Ejendommen var i henhold til en byplanvedtægt fra 1961 beliggende i et  \r\n\r\n område udlagt til forretningsbebyggelse, hvor udnyttelsesgraden ikke måtte  \r\n\r\n overstige 0,7, svarende til en bebyggelsesprocent på 90. </P>  \r\n\r\n<P>Grundværdien var ansat til 500 kr. pr. m2 maksimalt tilladt etageareal,  \r\n\r\n der med en max. tilladt bebyggelsesprocent på 90 svarede til 450 kr. pr. m2  \r\n\r\n grundareal eller </P>  \r\n\r\n<P>2.529 m2 a 450 kr. afrundet 1.138.100 kr. </P>  \r\n\r\n<P>Til støtte for påstanden anførte klageren bl.a., at ejendommen lå i et  \r\n\r\n ældre boligområde, hvor kun få grunde siden byplanvedtægtens ikrafttræden i  \r\n\r\n 1961 var blevet bebygget med forretninger, ligesom flere gamle forretninger i  \r\n\r\n kvarteret var blevet nedlagt. Endvidere henviste klageren til, at der  \r\n\r\n indenfor de senere år var indrømmet dispensationer til opførelse af  \r\n\r\n boligbebyggelse, hvilket måtte være udtryk for, at der ikke eksisterede et  \r\n\r\n reelt behov for udlægning af forretningskvarterer i området. Klageren fandt  \r\n\r\n derfor, at stigningen af grundværdien fra 247.600 kr. i 1981 til 1.138.100  \r\n\r\n kr. i 1986 var helt urealistisk. For så vidt angik ejendomsværdien gjorde  \r\n\r\n klageren gældende, at bebyggelsen var et nedslidt og utidssvarende  \r\n\r\n landarbejderhus. </P>  \r\n\r\n<P>Landsskatteretten besigtigede ejendommen. </P>  \r\n\r\n<P>Endvidere var der under sagens afsluttende behandling for  \r\n\r\n Landsskatteretten fra kommunens tekniske forvaltning afgivet udtalelse om, at  \r\n\r\n ejendommens retlige udnyttelsesmulighed på vurderingstidspunktet iflg.  \r\n\r\n byplanvedtægten fra 1961 var forretningsbebyggelse med udnyttelsesgrad 0,7.  \r\n\r\n Det var endvidere oplyst, at der gennem årene var meddelt dispensationer fra  \r\n\r\n vedtægtsbestemmelserne til opførelse af boliger, og at byplanvedtægten var  \r\n\r\n ophævet ved en lokalplan vedtaget i september 1990. Ejendommen var beliggende  \r\n\r\n i lokalplanens delområde 4, der kun måtte anvendes til tæt-lav  \r\n\r\n boligbebyggelse. I lokalplanen anførtes, at dennes hovedformål var at ophæve  \r\n\r\n ældre utidssvarende planbestemmelser i bylanvedtægter m.v., idet byrådet  \r\n\r\n gennem årene havde dispenseret fra gældende planer og nu fandt det rimeligt,  \r\n\r\n at områdets struktur blev taget op til vurdering ved udarbejdelse af  \r\n\r\n lokalplanen. </P>  \r\n\r\n<P>Landsskatteretten bemærkede, at ejendomsværdien i henhold til  \r\n\r\n bestemmelserne i vurderingslovens § 6, jf. § 9, stk. 1, skal ansættes til  \r\n\r\n handelsværdien på vurderingstidspunktet af den faste ejendom i dens helhed,  \r\n\r\n medens grundværdien ifølge samme lovs § 13, stk. 1, udgør grundens  \r\n\r\n handelsværdi i ubebygget stand under hensyn til beskaffenhed og beliggenhed  \r\n\r\n og til en i økonomisk henseende god anvendelse. </P>  \r\n\r\n<P>Endvidere bemærkedes, at vurderingen i overensstemmelse med principperne i  \r\n\r\n vurderingslovens § 1 ikke var foretaget med udgangspunkt i en tidligere  \r\n\r\n vurdering, men efter en fornyet undersøgelse og selvstændig bedømmelse til  \r\n\r\n opfyldelse af vurderingslovens forskrift om ansættelse af ejendommens  \r\n\r\n (grundens) værdi i handel og vandel på vurderingstidspunktet. </P>  \r\n\r\n<P>Efter de foreliggende oplysninger, herunder det af kommunens tekniske  \r\n\r\n forvaltning oplyste samt det ved besigtigelsen konstaterede om den faktiske  \r\n\r\n udvikling, byggeaktiviteten og den foreliggende dispensationspraksis i  \r\n\r\n området op til vurderingstidspunktet, fandt Landsskatteretten - uagtet det  \r\n\r\n formelle retlige grundlag for tæt-lav boligbebyggelse først var tilvejebragt  \r\n\r\n i 1990 - at dette måtte anses for ejendommens udnyttelsesmulighed pr.  \r\n\r\n 1.1.1986. Retten fandt således, at grundværdien burde ansættes efter det af  \r\n\r\n Ligningsrådet for sådanne ejendomme vedtagne byggeretsværdiprincip, hvorefter  \r\n\r\n ansættelsen blev nedsat til 817.700 kr. med følgende specifikation: </P>  \r\n\r\n<P>8 byggeretsværdier a 88.000 kr. 704.000 kr. </P>  \r\n\r\n<P>2.000 m2 a 110 kr. 220.000 kr. 529 m2 a 0 0 924.000 kr. </P>  \r\n\r\n<P>Nedslag for udstykningsudgifter 11,5% 106.260 kr. </P>  \r\n\r\n<P>Afrundet 817.700 kr. </P>  \r\n\r\n<P>I konsekvens heraf samt under hensyn til bebyggelsens størrelse, standard  \r\n\r\n og vedligeholdelsesstand m.v. nedsatte Landsskatteretten ejendomsværdien til  \r\n\r\n 1.050.000 kr. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 2, side 47."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911841225"
        },
        {
            "displayName": "Entydig dokumentidentifikation",
            "displayValue": "CA004894"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18412"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/11/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8401-5832"
        },
        {
            "displayName": "Stikord",
            "displayValue": "EJENDOMSVURDERING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}