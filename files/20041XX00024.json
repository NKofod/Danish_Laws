{
    "id": 100358,
    "title": "Skriftlig fremsættelse (7. oktober 2004) - L 35",
    "documentTypeId": "380",
    "isSagsforlobPeriodValid": true,
    "shortName": "2004/1 SF. L 35",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (7. oktober 2004)  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Integrationsministeren  \r\n\r\n</B>  \r\n\r\n (Bertel Haarder):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af udlændingeloven (Tilknytning til Eurodacforordningen og  \r\n\r\n Dublinforordningen på mellemstatsligt grundlag m.v.)  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 35).  \r\n\r\n</P>  \r\n\r\n<P class=\"NormalInd\">  \r\n\r\n Den danske regering har anmodet om, at Danmark bliver  \r\n\r\n tilknyttet Eurodacforordningen og Dublinforordningen på mellemstatsligt  \r\n\r\n grundlag. Kommissionen har tilkendegivet, at Danmarks tilknytning til  \r\n\r\n Eurodacforordningen og Dublinforordningen efter Kommissionens opfattelse kan  \r\n\r\n ske på mellemstatsligt grundlag ved en såkaldt parallelaftale. Den 8. maj  \r\n\r\n 2003  \r\n\r\n vedtog Rådet en afgørelse om, at Kommissionen bemyndiges til at indlede  \r\n\r\n forhandlinger om dansk tilknytning til begge forordninger på mellemstatsligt  \r\n\r\n grundlag.  \r\n\r\n</P>  \r\n\r\n<P class=\"NormalInd\">  \r\n\r\n Det er Rådet, der på Det Europæiske Fællesskabs vegne indgår  \r\n\r\n parallelaftale med Danmark. Rådet har endnu ikke truffet afgørelse om  \r\n\r\n indgåelse  \r\n\r\n af en parallelaftale om dansk tilknytning til Eurodac- og  \r\n\r\n Dublinforordningerne.  \r\n\r\n Kommissionen har den 20. september 2004 til Rådet fremsendt et udkast til  \r\n\r\n aftale mellem Det Europæiske Fællesskab og Kongeriget Danmark om fastsættelse  \r\n\r\n af kriterier og procedurer til afgørelse af, hvilken medlemsstat der er  \r\n\r\n ansvarlig for behandlingen af en asylansøgning, der er indgivet i Danmark  \r\n\r\n eller  \r\n\r\n en anden EU-medlemsstat, og om &quot;Eurodac&quot; til sammenligning af  \r\n\r\n fingeraftryk med henblik på en effektiv anvendelse af Dublinkonventionen.  \r\n\r\n Aftaleudkastet er resultatet af forhandlinger med den danske regering, og  \r\n\r\n blev  \r\n\r\n godkendt af parterne den 8. juni 2004.  \r\n\r\n</P>  \r\n\r\n<P class=\"NormalInd\">  \r\n\r\n Inden Rådet træffer afgørelse om Fællesskabets indgåelse af  \r\n\r\n parallelaftalen, skal Europa-Parlamentet høres over aftaleudkastet.  \r\n\r\n</P>  \r\n\r\n<P class=\"NormalInd\">  \r\n\r\n Efter aftaleudkastet træder aftalen i kraft den første dag i  \r\n\r\n den anden måned efter de kontraherende parters underretning om, at de har  \r\n\r\n fuldendt deres respektive påkrævede procedurer.  \r\n\r\n</P>  \r\n\r\n<P class=\"NormalInd\">  \r\n\r\n Med henblik på at sikre, at den danske lovgivning kan være  \r\n\r\n på plads, og at Danmark dermed kan tilknytte sig de to retsakter på  \r\n\r\n mellemstatsligt grundlag, så snart procedurerne i EU er afsluttet, fremsættes  \r\n\r\n lovforslaget på nuværende tidspunkt, selvom Rådet endnu ikke har truffet  \r\n\r\n afgørelse om Fællesskabets aftaleindgåelse.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget muliggør Danmarks tilknytning på  \r\n\r\n mellemstatsligt grundlag til de regler, der følger af Eurodacforordningen, og  \r\n\r\n de regler, der følger af Dublinforordningen som afløsning for reglerne i  \r\n\r\n Dublinkonventionen.  \r\n\r\n</P>  \r\n\r\n<P class=\"NormalInd\">  \r\n\r\n Med en vedtagelse af lovforslaget giver Folketinget i medfør  \r\n\r\n af grundlovens § 19 samtykke til, at regeringen på Danmarks vegne godkender  \r\n\r\n aftalen om dansk tilknytning til Eurodacforordningen og Dublinforordningen på  \r\n\r\n mellemstatsligt grundlag, ligesom det med lovforslaget ønskes sikret, at der  \r\n\r\n på  \r\n\r\n tidspunktet for Rådets forventede beslutning om godkendelse af  \r\n\r\n parallelaftalen  \r\n\r\n er tilvejebragt det lovgivningsmæssige grundlag for Danmarks tilknytning.  \r\n\r\n</P>  \r\n\r\n<P class=\"NormalInd\">  \r\n\r\n Såfremt Rådet &#150; mod forventning &#150; måtte ønske ændringer i  \r\n\r\n aftaleudkastet, som regeringen kan tilslutte sig, vil det blive vurderet, om  \r\n\r\n der er behov for justering af de ved lovforslaget foreslåede bestemmelser til  \r\n\r\n opfyldelse af Eurodac- og Dublinforordningernes regler i dansk ret.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indebærer endvidere, at integrationsministeren  \r\n\r\n kan fastsætte nærmere bestemmelser til gennemførelse af fremtidige ændringer  \r\n\r\n til de to forordninger eller vedtagelse af yderligere  \r\n\r\n gennemførelsesforanstaltninger i EU. Inden Danmark i henhold til artikel 5 i  \r\n\r\n Protokollen om Danmarks stilling meddeler Kommissionen, at Danmark vil træffe  \r\n\r\n sådanne gennemførelsesforanstaltninger, vil sagen efter gældende praksis  \r\n\r\n blive  \r\n\r\n behandlet i Folketingets Europaudvalg.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget muliggør endvidere Danmarks deltagelse på  \r\n\r\n mellemstatsligt grundlag i aftalen mellem Det Europæiske Fællesskab og Island  \r\n\r\n og Norge om kriterier og mekanismer for fastsættelse af, hvilken stat der er  \r\n\r\n ansvarlig for behandlingen af en asylansøgning indgivet i en medlemsstat  \r\n\r\n eller  \r\n\r\n i Island eller Norge, der omfatter såvel Eurodac- som Dublinforordningen.  \r\n\r\n Dette  \r\n\r\n muliggør, at reglerne i Dublin- og Eurodacforordningerne, der i dag gælder  \r\n\r\n mellem Fællesskabet og Norge og Island, også vil gælde mellem Danmark og  \r\n\r\n Norge  \r\n\r\n og Island.  \r\n\r\n</P>  \r\n\r\n<P class=\"NormalInd\">  \r\n\r\n Kommissionen har netop afsluttet forhandlingerne om en  \r\n\r\n tilsvarende aftale med Schweiz om Schweiz&#146; deltagelse i  \r\n\r\n Eurodacforordningen og  \r\n\r\n Dublinforordningen. Det forventes, at denne aftale vil blive indgået mellem  \r\n\r\n Fællesskabet og Schweiz inden for det kommende år.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget muliggør tillige Danmarks deltagelse på  \r\n\r\n mellemstatsligt grundlag i den forventede aftale mellem Fællesskabet og  \r\n\r\n Schweiz, hvorved reglerne i Eurodac- og Dublinforordningerne kommer til at  \r\n\r\n gælde mellem Danmark og Schweiz.  \r\n\r\n</P>  \r\n\r\n<P class=\"NormalInd\">  \r\n\r\n Med en vedtagelse af lovforslaget giver Folketinget samtykke  \r\n\r\n i medfør af grundlovens § 19 til, at regeringen på Danmarks vegne på  \r\n\r\n mellemstatsligt grundlag kan tilslutte sig, at den ovennævnte aftale mellem  \r\n\r\n Fællesskabet og Island og Norge bliver anvendelig i forhold til Danmark.  \r\n\r\n Tilsvarende giver Folketinget samtykke til, at regeringen på Danmarks vegne  \r\n\r\n på  \r\n\r\n mellemstatsligt grundlag kan tilslutte sig, at den forventede aftale mellem  \r\n\r\n Fællesskabet og Schweiz bliver anvendelig i forhold til Danmark.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Flygtninge, Indvandrere og Integration",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 LF 35",
            "stateLabel": "Bortfaldet",
            "references": [
                {
                    "shortName": "2004/1 SF. L 35",
                    "title": "Skriftlig fremsættelse (7. oktober 2004) - L 35",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 100358,
                    "eliUri": "/eli/ft/20041XX00024",
                    "externalLink": ""
                },
                {
                    "shortName": "2004/1 LSF 35",
                    "title": "Forslag til Lov om ændring af udlændingeloven\\n(Tilknytning til Eurodacforordningen og Dublinforordningen på mellemstatsligt grundlag m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 100357,
                    "eliUri": "/eli/ft/200412L00035",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/lovforslag/l35/index.htm"
                },
                {
                    "shortName": "2004/1 BTL 35",
                    "title": "Betænkning over Lov om ændring af udlændingeloven\\n(Tilknytning til Eurodac-forordningen og Dublinforordningen på mellemstatsligt grundlag m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 97921,
                    "eliUri": "/eli/ft/200414L00274",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/10/2004"
        },
        {
            "displayName": "Accession",
            "displayValue": "20041XX00024"
        },
        {
            "displayName": "Entydig dokumentidentifikation",
            "displayValue": "BC000232"
        },
        {
            "displayName": "Dato for førstegangsindlæggelse",
            "displayValue": "07/10/2004"
        },
        {
            "displayName": "Dato for indlæggelse",
            "displayValue": "07/10/2004"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 35"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}