{
    "id": 78084,
    "title": "Bekendtgørelse om ydelse af støtte til producenter af visse markafgrøder for høsten 1993 ",
    "documentTypeId": "60",
    "isSagsforlobPeriodValid": false,
    "shortName": "BEK nr 749 af 28/08/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om ydelse af støtte til  \r\n\r\n producenter af visse markafgrøder for høsten 1993 </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, § 4, § 5, § 20, stk. 2, § 22, stk. 2, </P>  \r\n\r\n<P>og § 24 i lov nr. 414 af 13. juni 1990 om administration af Det </P>  \r\n\r\n<P>Europæiske Økonomiske Fællesskabs forordninger om markedsordninger </P>  \r\n\r\n<P>for landbrugsvarer m.v. fastsættes for produktionsåret 1993/94 </P>  \r\n\r\n<P>(høsten 1993): </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Bestemmelserne i denne bekendtgørelse vedrører  \r\n\r\n ydelse af støtte til producenter af visse markafgrøder, dvs. korn, oliefrø og  \r\n\r\n bælgsæd, og den hermed forbundne ordning for udtagning af jord af  \r\n\r\n produktionen i henhold til Det Europæiske Økonomiske Fællesskabs  \r\n\r\n forordninger, jf. Rådets forordning (EØF) nr. 1765/92 af 30. juni 1992 og  \r\n\r\n Kommissionens forordninger om gennemførelsesbestemmelserne. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Alle producenter, der ønsker at deltage i  \r\n\r\n støtteordningen, skal indsende en erklæring til EF-direktoratet,  \r\n\r\n Frederiksborggade 18, 1360 København K. Erklæringen indgives på et særligt  \r\n\r\n skema, der fås ved henvendelse i de lokale landbrugscentre eller i  \r\n\r\n direktoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Erklæringen skal være EF-direktoratet i hænde  \r\n\r\n senest 1. december forud for produktionsåret. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Ansøgning om hektargodtgørelse m.v. indgives af  \r\n\r\n producenten til EF-direktoratet på et særligt skema, som fås ved henvendelse  \r\n\r\n i de lokale landbrugscentre eller i direktoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ansøgningen skal være EF-direktoratet i hænde  \r\n\r\n senest 15. maj forud for produktionsåret. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Der indgives een ansøgning for hver bedrift.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Til bedriften henregnes samtlige de arealer,  \r\n\r\n som ejeren, ejerne eller forpagteren heraf samdriver i henhold til lov om  \r\n\r\n landbrugsejendomme. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> For at komme i betragtning som mindre producent  \r\n\r\n under den forenklede ordning kræves, at de samlede arealer, for hvilke  \r\n\r\n producenten indgiver ansøgning, ikke overstiger den i  \r\n\r\n fællesskabsbestemmelserne fastsatte maksimumsgrænse. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Med hensyn til basisareal og  \r\n\r\n udbytteregionalisering betragtes Danmark i produktionsåret 1993/94 som een  \r\n\r\n region, som er egnet til produktion af de af støtteordningen omfattede  \r\n\r\n afgrøder. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Den enkelte mark, hvortil der søges om  \r\n\r\n godtgørelse, skal bestå af et sammenhængende areal, som er tilsået med en af  \r\n\r\n de i § 5 omhandlede afgrøder. Marken skal mindst udgøre 0,3 ha, medmindre den  \r\n\r\n på grund af naturlige afgrænsninger ikke kan sammenlægges med andre marker.  \r\n\r\n</P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Udtagne arealer skal have været dyrket af  \r\n\r\n ansøgeren i de to år forud for ansøgningen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved nyetablering samt erhvervelse ved arv ses  \r\n\r\n bort fra det i stk. 1 nævnte krav. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved erhvervelse eller forpagtning af en bedrift  \r\n\r\n eller et areal, som ansøgeren samdriver med andre arealer, kan en del af  \r\n\r\n ansøgerens samlede forpligtelse til udtagning opfyldes på det erhvervede  \r\n\r\n eller forpagtede areal inden for de to første år. Denne del kan dog højst  \r\n\r\n udgøre et areal svarende til udtagningssatsen multipliceret med den  \r\n\r\n tilskudsberettigede del af det erhvervede eller forpagtede areal. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Der ses bort fra det i stk. 1 nævnte krav,  \r\n\r\n såfremt arealet er erhvervet eller forpagtet for at opfylde bestemmelserne om  \r\n\r\n harmoni mellem husdyrgødning og areal i Miljøministeriets bekendtgørelse nr.  \r\n\r\n 11 af 3. januar 1992 om erhvervsmæssigt dyrehold, husdyrgødning, ensilage  \r\n\r\n m.v. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Ved anvendelse af egen avl af raps- og rybsfrø  \r\n\r\n til udsæd skal der inden udsåningen udtages prøver af udsæden af en af  \r\n\r\n Plantedirektoratets prøvetagere eller af en autoriseret vejer og måler. De  \r\n\r\n udtagne prøver skal analyseres og godkendes af Plantedirektoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> De med prøvetagningen og analysen forbundne  \r\n\r\n omkostninger betales af producenten. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> De udtagne arealer skal forblive ude af  \r\n\r\n produktion fra 15. december forud for produktionsåret til 15. juli. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> De udtagne arealer skal holdes plantedækket.  \r\n\r\n Plantedækket skal være etableret senest 1. oktober 1992. Plantedækket skal  \r\n\r\n dog ikke være etableret tidligere end 14 dage efter høst. Plantedækket skal  \r\n\r\n opretholdes til udtagningsperiodens ophør. Såfremt der efterfølgende  \r\n\r\n etableres en vinterafgrøde på det udtagne areal, kan mekanisk jordbehandling  \r\n\r\n dog påbegyndes efter 15. maj 1993. Plantedækket skal slås, pløjes eller  \r\n\r\n harves ved udtagningsperiodens ophør. Plantedækket må ikke anvendes til  \r\n\r\n landbrugsmæssige formål. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Plantedækket kan bestå af </P>  \r\n\r\n<UL PLAIN>\r\n\r\n<LI>1) græsarter i renbestand, dog undtagen kløver i renbestand, </LI>  \r\n\r\n<LI>2) græsarter i blandinger, hvori kløver udgør højst 20 pct., eller </LI>  \r\n\r\n<LI>3) fremspirede spildfrø fra tidligere dyrkningsår. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Såfremt der ikke foretages jordbehandling i  \r\n\r\n henhold til stk. 1 i det under stk. 2, nr. 3, nævnte tilfælde, skal  \r\n\r\n plantedækket slås i perioden 15. - 31. maj 1993. I dette tilfælde ses der  \r\n\r\n bort fra bestemmelsen i stk. 1, næstsidste punktum, medmindre der er  \r\n\r\n fremvokset et nyt plantedække. Det afslåede materiale må ikke fjernes fra  \r\n\r\n arealerne. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> På de udtagne arealer må der ikke fra 1.  \r\n\r\n oktober forud for udtagningsperioden til dennes ophør </P>  \r\n\r\n<UL PLAIN>\r\n\r\n<LI>1) anvendes plantebeskyttelsesmidler, herunder kemiske midler til  \r\n\r\n ukrudtsbekæmpelse, </LI>  \r\n\r\n<LI>2) tilføres mineralsk eller organisk gødning, eller </LI>  \r\n\r\n<LI>3) kunstvandes. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Tilførsel af husdyrgødning på de udtagne  \r\n\r\n arealer kan dog ske på bedrifter, som på grund af udtagningsforpligtelsen  \r\n\r\n ikke kan opfylde bestemmelserne om harmoni mellem husdyrgødning og areal i  \r\n\r\n Miljøministeriets bekendtgørelse nr. 11 af 3. januar 1992 om erhvervsmæssigt  \r\n\r\n dyrehold, husdyrgødning, ensilage m.v., indtil der fastsættes bestemmelser om  \r\n\r\n overførsel af udtagningsforpligtelsen for sådanne bedrifter. Denne  \r\n\r\n gødningstilførsel må dog kun finde sted til gødskningsformål på arealerne i  \r\n\r\n overensstemmelse med § 21 i den nævnte bekendtgørelse. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Ved dyrkning af afgrøder på de udtagne arealer  \r\n\r\n til fremstilling af produkter, som ikke primært er bestemt til konsum eller  \r\n\r\n foderbrug, indsendes kontrakten mellem producenten og  \r\n\r\n forarbejdningsvirksomheden samt dyrkningserklæring til EF-direktoratet.  \r\n\r\n Sikkerheden stilles ligeledes over for direktoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Bestemmelserne i § 10 og § 11 anvendes ikke ved  \r\n\r\n dyrkning af afgrøder som nævnt i stk. 1. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> Meddelelse om udtræden af den 5-årige  \r\n\r\n udtagningsordning, jf. Landbrugsministeriets bekendtgørelse nr. 693 af 18.  \r\n\r\n oktober 1990 om tilskud til udtagning af jord af produktionen, indgives til  \r\n\r\n Jordbrugsdirektoratet, Sankt Annæ Plads 19, 1250 København K. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> Kontrollen med de omfattede arealer og med  \r\n\r\n høsten m.v. foretages af Plantedirektoratet i form af stikprøvekontrol,  \r\n\r\n herunder ved telemåling, hos de enkelte producenter. Plantedirektoratet  \r\n\r\n foretager endvidere kontrol med anvendelse af afgrøder hos de i § 12 nævnte  \r\n\r\n forarbejdningsvirksomheder. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Til brug for kontrollen skal producenterne  \r\n\r\n efter anmodning fra Plantedirektoratet indtegne arealerne på særlige kort,  \r\n\r\n der fremsendes til producenterne. Kortene skal returneres senest 10 dage  \r\n\r\n efter modtagelsen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Det påhviler i øvrigt producenterne og  \r\n\r\n forarbejdningsvirksomhederne at yde den nødvendige bistand ved  \r\n\r\n kontroleftersyn. Producenterne skal bl.a. forevise de tilmeldte arealer og de  \r\n\r\n bygninger, hvor høsten opbevares, samt forevise dyrkningsplaner, sædskifte-  \r\n\r\n og gødningsplaner, forretningsbøger og regnskabsmateriale m.v. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> Overtrædelse af § 10, § 11 og § 14, stk. 2 og  \r\n\r\n 3, straffes med bøde, medmindre højere straf er forskyldt efter kapitel 5 i  \r\n\r\n lov om administration af Det Europæiske Økonomiske Fællesskabs forordninger  \r\n\r\n om markedsordninger for landbrugsvarer m.v. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der efter § 27, stk. 1,  \r\n\r\n i ovennævnte lov pålægges selskabet som sådant bødeansvar. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Er overtrædelsen begået af en kommune eller et  \r\n\r\n kommunalt fællesskab, kan der efter lovens § 27, stk. 2, pålægges kommunen  \r\n\r\n eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> Ved grove eller gentagne overtrædelser af § 10  \r\n\r\n og § 11 kan EF-direktoratet beslutte, at godtgørelsen for de udtagne og  \r\n\r\n tilsåede arealer nedsættes eller bortfalder. Under samme betingelser kan  \r\n\r\n allerede udbetalte støttebeløb kræves tilbagebetalt. Tilbagebetaling af  \r\n\r\n udbetalte beløb sker i overensstemmelse med § 20, stk. 2, i lov om  \r\n\r\n administration af Det Europæiske Økonomiske Fællesskabs forordninger om  \r\n\r\n markedsordninger for landbrugsvarer m.v. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 17. </B> EF-direktoratets afgørelser kan indbringes for  \r\n\r\n landbrugsministeren inden 4 uger efter, at afgørelsen er meddelt ansøgeren.  \r\n\r\n</P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 18. </B> Bekendtgørelsen træder i kraft den 15.  \r\n\r\n september 1992. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Landbrugsministeriet, den 28. august  \r\n\r\n 1992 </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Laurits Tørnæs </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Henrik Trautner </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/1992"
        },
        {
            "displayName": "Accession",
            "displayValue": "B19920074905"
        },
        {
            "displayName": "Entydig dokumentidentifikation",
            "displayValue": "CM037293"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "749"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "28/08/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. 92-7500-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}