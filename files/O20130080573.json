{
    "id": 164333,
    "title": "Opfølgning til inspektion af de sikrede afdelinger i Specialinstitutionen Sølager",
    "documentTypeId": "330",
    "isSagsforlobPeriodValid": true,
    "shortName": "ISP nr 2013.0805",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#FOB1\">1</a>\r\n      </td>\r\n      <td class=\"IndholdsfortegnelseTekst\">Ad 1 - Indledning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB2\">2</a>\r\n      </td>\r\n      <td class=\"IndholdsfortegnelseTekst\">Ad 2.2.3 - Varigheden af ophold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB3\">3</a>\r\n      </td>\r\n      <td class=\"IndholdsfortegnelseTekst\">Ad 2.2.5 - Særligt sikrede afdelinger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB4\">4</a>\r\n      </td>\r\n      <td class=\"IndholdsfortegnelseTekst\">Ad 3.2 - Klimaanlæg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB5\">5</a>\r\n      </td>\r\n      <td class=\"IndholdsfortegnelseTekst\">Ad 3.3.1 - Tøjskabe</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB6\">6</a>\r\n      </td>\r\n      <td class=\"IndholdsfortegnelseTekst\">Ad 3.3.2 - Vinduer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB7\">7</a>\r\n      </td>\r\n      <td class=\"IndholdsfortegnelseTekst\">Ad 3.4 - Fællesarealer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB8\">8</a>\r\n      </td>\r\n      <td class=\"IndholdsfortegnelseTekst\">Ad 4.2 - Belægning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB9\">9</a>\r\n      </td>\r\n      <td class=\"IndholdsfortegnelseTekst\">Ad 4.4.2 - Oversættelse og tolkning for udlændinge</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB10\">10</a>\r\n      </td>\r\n      <td class=\"IndholdsfortegnelseTekst\">Ad 4.5 - Kursus i konflikthåndtering for de unge</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB11\">11</a>\r\n      </td>\r\n      <td class=\"IndholdsfortegnelseTekst\">Ad 4.6 - Handleplaner og pædagogiske planer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB12\">12</a>\r\n      </td>\r\n      <td class=\"IndholdsfortegnelseTekst\">Ad 5.2.1 - Generelt om undervisningen på sikrede institutioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB13\">13</a>\r\n      </td>\r\n      <td class=\"IndholdsfortegnelseTekst\">Ad 5.2.2 - Undervisningen på Sølager</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB14\">14</a>\r\n      </td>\r\n      <td class=\"IndholdsfortegnelseTekst\">Ad 5.3 - Lommepenge</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB15\">15</a>\r\n      </td>\r\n      <td class=\"IndholdsfortegnelseTekst\">Ad 6.3 - Motocrossbane</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB16\">16</a>\r\n      </td>\r\n      <td class=\"IndholdsfortegnelseTekst\">Ad 7.1 - Besøg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB17\">17</a>\r\n      </td>\r\n      <td class=\"IndholdsfortegnelseTekst\">Ad 8.1 - Jakker</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB18\">18</a>\r\n      </td>\r\n      <td class=\"IndholdsfortegnelseTekst\">Ad 8.2 - Badesandaler og gummisko</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB19\">19</a>\r\n      </td>\r\n      <td class=\"IndholdsfortegnelseTekst\">Ad 8.3 - Andre personlige genstande</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB20\">20</a>\r\n      </td>\r\n      <td class=\"IndholdsfortegnelseTekst\">Ad 8.5 - Pornofilm og dvd om natten</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB21\">21</a>\r\n      </td>\r\n      <td class=\"IndholdsfortegnelseTekst\">Ad 11.3 - Psykiatriske tilsyn (screening)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB22\">22</a>\r\n      </td>\r\n      <td class=\"IndholdsfortegnelseTekst\">Ad 11.4 - Forplejning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB23\">23</a>\r\n      </td>\r\n      <td class=\"IndholdsfortegnelseTekst\">Ad 12 - Vold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB24\">24</a>\r\n      </td>\r\n      <td class=\"IndholdsfortegnelseTekst\">Ad 14.2 - Generelt om regionens tilsyn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB25\">25</a>\r\n      </td>\r\n      <td class=\"IndholdsfortegnelseTekst\">Ad 14.3 - Konkrete tilsyn på Sølager</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB26\">26</a>\r\n      </td>\r\n      <td class=\"IndholdsfortegnelseTekst\">Ad 15.4 - Rapportgennemgang – lovlig magtanvendelse - Sager om fastholdelse mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB27\">27</a>\r\n      </td>\r\n      <td class=\"IndholdsfortegnelseTekst\">Regionens gennemgang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB28\">28</a>\r\n      </td>\r\n      <td class=\"IndholdsfortegnelseTekst\">Opfølgning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#FOB29\">29</a>\r\n      </td>\r\n      <td class=\"IndholdsfortegnelseTekst\">Underretning</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Opfølgning til inspektion af de sikrede afdelinger i Specialinstitutionen Sølager</p>\r\n<p>Den 30. marts 2012 afgav Folketingets Ombudsmand en endelig rapport om inspektion den 25. oktober 2011 af de sikrede afdelinger i Specialinstitutionen Sølager. I rapporten bad ombudsmanden om oplysninger mv. om nærmere angivne forhold.</p>\r\n<p>Jeg har i den anledning modtaget en udtalelse af 13. august 2012 med bilag fra Region Hovedstaden. Udtalelsen er udarbejdet i samarbejde med Sølager.</p>\r\n<p>Jeg skal herefter meddele følgende:</p>\r\n<p class=\"TekstoverskriftFOB\" id=\"FOB1\">Ad 1 - Indledning</p>\r\n<p>Jeg bad Sølager om at oplyse mig om resultatet af evalueringen af en række ”Fælles standarder”, der gælder for Sølagers sikrede afdelinger og bl.a. vedrører besøg, telefon og beskæftigelse mv. Jeg bad endvidere Sølager om at sende mig en eventuel revideret udgave af standarderne, hvis/når en sådan forelå.</p>\r\n<p>Regionen har oplyst, at de nævnte standarder ikke er blevet revideret. Sølagers MED-udvalg vil i efteråret 2012 drøfte en mere grundlæggende revision af de interne standarder, herunder en eventuel afskaffelse af standarderne i deres nuværende form. Ønsket er i højere grad at få indarbejdet flere af forholdene i de unges individuelle handleplaner, således at for rigide og standardiserede tilgange til de unge undgås.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB2\">Ad 2.2.3 - Varigheden af ophold</p>\r\n<p>På baggrund af bestemmelserne om varigheden af ophold på en sikret afdeling bad jeg Sølager om at oplyse, om stedet har oplevet problemer i forhold til anklagemyndighedens sagsbehandlingstid i forbindelse med forelæggelse af sager om unge i varetægtssurrogat for domstolene.</p>\r\n<p>Regionen har oplyst, at Sølager nu oplever en hurtigere sagsbehandlingstid, og at det er indtrykket, at sagsbehandlingstiderne i retsplejelovens § 768 a, stk. 2, overholdes.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"TekstoverskriftFOB\" id=\"FOB3\">Ad 2.2.5 - Særligt sikrede afdelinger</p>\r\n<p>Jeg bad Sølager om at komme med uddybende oplysninger om, hvordan de enkelte unge (over for hvem, der ikke er truffet afgørelse efter magtanvendelsesbekendtgørelsens § 39) visiteres til de forskellige afdelinger, herunder for det første om de skal være i Hundested eller Skibby, og for så vidt angår Skibby – om de unge anbringes i Nøddebakken eller i Udsigten – hvor der umiddelbart ikke er samme indretning og vilkår som på de andre afdelinger.</p>\r\n<p>Regionen har oplyst, at der som udgangspunkt visiteres til Sølager og ikke til den enkelte afdeling. Internt vurderes placeringen af den unge ud fra forskellige kriterier, herunder sammensætningen af unge på den enkelte afdeling og sikring af, at unge, der er involveret i samme sag, placeres på forskellige afdelinger. Afdelingernes indretning og mulighederne for aktiviteter indgår ikke i vurderingen.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"TekstoverskriftFOB\" id=\"FOB4\">Ad 3.2 - Klimaanlæg</p>\r\n<p>Under inspektionens afsluttende møde oplyste ombudsmanden over for ledelsen på Sølager, at han ville følge med i evalueringen af klimaanlægget. Efterfølgende oplyste Sølager i brev af 7. november 2011 på ombudsmandens forespørgsel, at man ville vende tilbage til spørgsmålet, når man havde efterprøvet klimaanlægget på Buen. Ved afgivelsen af den endelige rapport afventede jeg fortsat underretning om evalueringen af klimaanlægget.</p>\r\n<p>Regionen har oplyst, at Sølager stadig oplever problemer med klimaanlægget på Buen, fordi medarbejderne stadig regulerer temperaturen på trods af en aftale om at afprøve en fast temperatur i en periode.</p>\r\n<p>Ved et uanmeldt tilsyn fra Region Hovedstaden – Den Sociale Virksomhed den 25. maj 2012 blev følgende anbefalet:</p>\r\n<p>”Vi anbefaler, at man på afdelingen Buen opsætter en aflåselig kasse omkring betjeningsmodulet for aircondition, og at denne kasse kun kan åbnes af en personkreds bestående af afdelingsledere, arbejdsmiljørepræsentanter og lignende.</p>\r\n<p>Baggrunden for anbefalingen er, at afdelingslederen nævnte, at der stadig var visse problemer med aircondition på afdelingen Buen, og at man i arbejdsmiljøsammenhænge havde diskuteret at opsætte en sådan aflåselig kasse, da vi kunne forstå, at grunden til at airconditionen ikke fungerede optimalt var, at indstillingerne for aircondition blev ændret i døgnets løb. Præcis hvilken personkreds der i givet fald skulle have adgang til at betjene airconditionen på Buen, overlader vi ganske til Sølagers ledelse. ”</p>\r\n<p>Regionen har oplyst, at Sølager som anbefalet vil tage initiativ til opsætning af en sådan aflåselig kasse.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB5\">Ad 3.3.1 - Tøjskabe</p>\r\n<p>På inspektionstidspunktet havde opholdsrummene på en af afdelingerne i Hundested ingen skabe til opbevaring af tøj. Skabene blev opbevaret i kælderen, og ombudsmanden forstod ud fra det, som ledelsen oplyste, at de manglende skabe skyldtes, at de mørke skabe skærmer for lyset.</p>\r\n<p>Jeg gik i den endelige rapport ud fra, at der igen er kommet skabe (el. lign.) til opbevaring af tøj i opholdsrummene.</p>\r\n<p>Regionen har oplyst, at der er kommet skabe til opbevaring af tøj på de unges værelser.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>Under inspektionen konstaterede ombudsmanden endvidere, at skabene i stuerne på de øvrige afdelinger alle var åbne, dvs. uden låger foran. Efter min opfattelse kan skabe uden låger give anledning til overvejelse for så vidt angår hygiejne (i forhold til f.eks. støv og røg), og jeg bad derfor Sølager oplyse, om der er en særlig baggrund for at have sådanne skabe uden låger.</p>\r\n<p>Regionen har oplyst, at de unge selv har taget lågerne af, og at Sølager ikke har fundet anledning til at montere dem igen. Sølager har en høj hygiejnestandard, og der har derfor ikke været problemer med støv og røg.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB6\">Ad 3.3.2 - Vinduer</p>\r\n<p>Under inspektionen blev spørgsmålet om de særlige vinduer på Udsigten drøftet. Sølager henviste til, at vinduerne er bygget efter samme model som nogle vinduer på den sikrede institution Koglen.</p>\r\n<p>Jeg bad i den endelige rapport om uddybende oplysninger om baggrunden for konstruktionen af de særlige vinduer, herunder om de eventuelle sikkerhedsmæssige og/eller andre overvejelser, der måtte ligge bagved.</p>\r\n<p>Regionen har oplyst, at Udsigten er tegnet af Årstiderne Arkitekter A/S og opført i 2002/2003 som en særlig sikret institution. Dette firma har også tegnet den sikrede institution Koglen, der inspirerede byggeudvalgets planlægningsarbejde vedrørende Udsigten.</p>\r\n<p>Vinduespartierne på Udsigten blev udformet som lodrette lysspalter med fast glas og glasoverligger for at forhindre de unge i at bryde ud fra værelserne. Da de unge alligevel forsøgte at bryde ud, blev man enige om at opsætte den udvendige gittersikring, så de unge kan se, at flugt via vinduerne ikke er mulig. Den omhandlede vindueskonstruktion opfylder bygningsreglementets bestemmelser om lysindfald, og der er ikke i de sikrede afdelinger krav om redningsåbninger i værelserne.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span> <span class=\"Italic\">Konstruktionen forekommer meget speciel.</span> <span class=\"Italic\">Ved eventuelle kommende større bygningsmæssige ændringer går jeg ud fra, at det vil blive overvejet, om konstruktionerne skal bevares.</span></p>\r\n<p class=\"TekstoverskriftFOB\" id=\"FOB7\">Ad 3.4 - Fællesarealer</p>\r\n<p>Jeg gik i den endelige rapport ud fra, at de unge på Udsigten ikke har adgang til rygeskuret uden for Nøddebakken.</p>\r\n<p>Jeg bad i den forbindelse ledelsen om at overveje, hvad det vil koste at bygge et rygeskur mere, f.eks. med hjælp fra de unge. Jeg gjorde opmærksom på, at jeg er bekendt med, at spørgsmålet må indgå i de løbende prioriteringer af, hvordan de økonomiske midler skal bruges. Jeg bad Sølager om at oplyse mig om resultaterne af overvejelserne på dette punkt.</p>\r\n<p>Regionen har oplyst, at bygning af yderligere et rygeskur ikke er prioriteret på nuværende tidspunkt. Dette skyldes lav belægning og den manglende indtægt som følge heraf.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB8\">Ad 4.2 - Belægning</p>\r\n<p>På inspektionstidspunktet var der to unge med dom på Sølager, og jeg bad om oplysninger om, hvor lang tid disse to unge havde opholdt sig på Sølager.</p>\r\n<p>Regionen har oplyst, at den ene af de to unge var anbragt på Sølager i 51 dage efter dom. Den anden var anbragt i 206 dage efter dom.</p>\r\n<p>\r\n   <span class=\"Italic\">Jeg har noteret mig det oplyste og foretager ikke videre.</span>\r\n</p>\r\n<p>Jeg bad endvidere om oplysninger om, hvorvidt Sølager oplever problemer med at få disse unge overført til et andet sted, f.eks. en åben afdeling med henblik på (videre) afsoning.</p>\r\n<p>Regionen har hertil oplyst, at Sølager oplevede, at det var svært at få den ene af de unge overført til et åbent tilbud. Han var en meget skrøbelig dreng med en psykiatrisk diagnose og blev 18 år, mens han opholdt sig på Sølager.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB9\">Ad 4.4.2 - Oversættelse og tolkning for udlændinge</p>\r\n<p>Jeg bad Sølager om at oplyse, om der foreligger generelt materiale om f.eks. husorden og/eller ordensregler mv. på andre sprog end dansk, f.eks. engelsk.</p>\r\n<p>Jeg bad endvidere Sølager om en udtalelse om behovet for og praksis for over for de enkelte unge, i visse tilfælde i forbindelse med Sølagers sagsbehandling, at udarbejde skriftlige breve på et (fremmed)sprog – herunder f.eks. engelsk – som den unge forstår.</p>\r\n<p>Regionen har oplyst, at Sølager har haft materiale på andre sprog, men ikke har det på nuværende tidspunkt. Sølager vil overveje, om pjecerne igen skal oversættes til f.eks. engelsk.</p>\r\n<p>Regionen henviser i øvrigt til side 31 i den endelige rapport om inspektionen, hvor det fremgår:</p>\r\n<p>”Jeg forstår ud fra belægningslisten at mange af disse unge med anden etnisk baggrund end dansk er danske statsborgere, og at de taler og forstår dansk. ”</p>\r\n<p>Regionen har oplyst, at dette stadig er tilfældet.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB10\">Ad 4.5 - Kursus i konflikthåndtering for de unge</p>\r\n<p>På baggrund af at tilsynet i maj 2009 foreslog, at der blev genetableret tilbud om undervisning i konflikthåndtering for de unge, gik jeg i den endelige rapport ud fra, at et sådant tilbud var blevet genetableret.</p>\r\n<p>Jeg bad for en god ordens skyld Sølager om at bekræfte dette, ligesom jeg bad om oplysninger om, hvorvidt et sådant kursus fortsat tilbydes til de unge.</p>\r\n<p>Regionen har oplyst, at Sølager i øjeblikket ikke har medarbejdere, der kan undervise de unge i konflikthåndtering. Sølager har derfor indgået aftale med A. R. T. Center Danmark, der medio september 2012 vil uddanne 10 medarbejdere på Sølager. Disse medarbejdere vil herefter kunne afholde kurser for de unge på Sølager.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"TekstoverskriftFOB\" id=\"FOB11\">Ad 4.6 - Handleplaner og pædagogiske planer</p>\r\n<p>Det fremgik af en tilsynsrapport af 15. maj 2009 om anmeldt tilsyn den 24. marts 2009 (i forbindelse med opfølgning på tidligere tilsyn), at Sølager arbejdede på at få kommunerne til at udarbejde flere og bedre handleplaner, ligesom Sølager deltog i et regionalt projekt om handleplaner.</p>\r\n<p>Spørgsmålet om handleplaner blev drøftet under inspektionen. Sølager oplyste, at der skal udarbejdes en foreløbig handleplan inden syv dage efter anbringelsen, og at der på nogle punkter var sket forbedringer på dette område, men at der stadig var mulighed for forbedringer. Ombudsmanden modtog under inspektionen en midlertidig handleplan, udarbejdet efter servicelovens § 57 c, til en ung på Sølager fra Guldborgsund Kommune.</p>\r\n<p>Af en oversigt med opfølgning på tilsynsrapport af 11. juli 2011, som ombudsmanden havde modtaget, fremgik det, at tilsynet forud for besøget havde indhentet pædagogiske planer for de unge. Tilsynet konstaterede, at mange planer ikke var udfyldte, og de planer, der var udfyldte, var kortfattede. Tilsynet mente ikke, at hovedparten af de pædagogiske planer levede op til kravene og anbefalede Sølager, i samarbejde med Region Hovedstaden, at udarbejde en mindre ambitiøs skabelon.</p>\r\n<p>Ombudsmanden bad Sølager oplyse, hvad Sølager allerede havde foretaget sig, eller ville foretage sig, for at forbedre indholdet af handleplanerne, som kommunerne har ansvaret for at udarbejde. Ombudsmanden gik ud fra, at spørgsmålet var indgået eller ville indgå i opfølgningen på tilsynets anbefaling vedrørende planerne for de unge.</p>\r\n<p>Regionen har oplyst, at de pædagogiske planer ikke må forveksles med kommunernes forpligtelse til at udarbejde handleplaner for de unge, jf. servicelovens § 57 c, og at Sølager ofte gør kommunerne opmærksom på dette forhold. Region Hovedstaden beklager, at kommunerne ikke altid opfylder denne forpligtelse.</p>\r\n<p>Regionen oplyser videre, at regionens tilsyn har anbefalet Sølager, at de i samarbejde med Den Sociale Virksomheds administration udarbejder en mindre ambitiøs skabelon for de pædagogiske planer for de unges ophold på Sølager. Dette arbejde er iværksat, men endnu ikke afsluttet.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB12\">Ad 5.2.1 - Generelt om undervisningen på sikrede institutioner</p>\r\n<p>I rapporten ”Fra udsat til motiveret”, som er udarbejdet af Danmarks Pædagogiske Universitetsskole og Århus Universitet (efter henvendelse fra Danske Regioner), konkluderes det, at de unge på sikrede institutioner får for få undervisningstimer. Anbefalingerne i rapporten vedrørte flere undervisningstimer, bedre skolelokaler samt efteruddannelse og vidensdeling blandt underviserne. Danske Regioner gik på baggrund af rapporten i gang med at udarbejde et nyt og fælles koncept for undervisning på de sikrede institutioner.</p>\r\n<p>Jeg bad om oplysninger om, hvorvidt rapporten havde givet Region Hovedstaden og Sølager anledning til at foretage eventuelle ændringer.</p>\r\n<p>Regionen har oplyst, at Sølager har været med i udarbejdelsen af et nyt koncept for undervisning på de sikrede institutioner, der er fælles for de fem regioner. Konceptet er ved at blive implementeret på Sølager, og konceptet forventes at være fuldt implementeret ved udgangen af 2012.</p>\r\n<p>\r\n   <span class=\"Italic\">Jeg har noteret mig det oplyste.</span> <span class=\"Italic\">Jeg går ud fra, at konceptet nu er fuldt implementeret.</span></p>\r\n<p>Jeg bad Sølager om at komme med oplysninger om antallet af undervisningstimer og undervisningslokalet på Sølager.</p>\r\n<p>Regionen har oplyst, at antallet af undervisningstimer er 21 timer pr. uge pr. ung. Regionen oplyser videre, at Sølager ikke mener, at der er behov for andre undervisningslokaler, da de nuværende giver mulighed for såvel eneundervisning som holdundervisning.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB13\">Ad 5.2.2 - Undervisningen på Sølager</p>\r\n<p>Jeg bad Sølager om at komme med nærmere oplysninger om, hvor mange lærertimer der er afsat til afdelingerne på Sølager, og om normeringen dækker efterspørgslen. Jeg bad også Sølager om at oplyse, om den undervisning, der tilbydes de unge, opfylder de lovgivningsmæssige krav.</p>\r\n<p>Regionen har oplyst, at Sølager har fire fuldtidslærere ansat, og at Sølager overvejer at ansætte en lærer mere, når der bliver en faglærerstilling ledig. På tidspunktet for besvarelsen var der underbelægning på Sølager, og de lovgivningsmæssige krav kunne derfor overholdes. Med fem lærere vil Sølager kunne opfylde de lovgivningsmæssige krav ved fuld belægning.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"TekstoverskriftFOB\" id=\"FOB14\">Ad 5.3 - Lommepenge</p>\r\n<p>Jeg bad Sølager om oplysninger om, hvordan der føres kontrol med lommepenge mv.</p>\r\n<p>Regionen har oplyst, at der er udarbejdet en udførlig forretningsgang for kontrollen og har vedlagt bilag 1: ”Beskrivelse af elevregnskab”.</p>\r\n<p>\r\n   <span class=\"Italic\">Jeg har gennemgået bilaget og noteret mig det oplyste.</span>\r\n</p>\r\n<p>Nogle af de unge, som ombudsmanden talte med under inspektionen, ønskede flere aktiviteter i fritiden. De unge gav udtryk for et ønske om, sammen med pædagogerne, at lave flere strukturerede fritidsaktiviteter. Ombudsmanden fremlagde dette ønske for ledelsen under inspektionen.</p>\r\n<p>Ledelsen oplyste under inspektionen, at der ikke er undervisning og beskæftigelse på værkstederne efter kl. 16.00 på hverdage og i weekenderne.</p>\r\n<p>På baggrund af den eksisterende personalenormering – som ombudsmanden fik indtryk af var meget god – bad jeg Sølager om oplysninger om, hvorvidt muligheden for fritidsaktiviteter uden for arbejdstiden og i weekenderne kan forbedres. Jeg pegede i den forbindelse på en eventuel mulighed for at have strukturerede (det vil sige fast tilbagevendende/skemalagte) fritidsaktiviteter efter kl. 16.00 på hverdage og i weekender.</p>\r\n<p>Regionen har oplyst, at Sølager er i gang med en gennemgribende omstrukturering, hvilket blandt andet indebærer, at der pædagogisk/fagligt tænkes i nye baner. Skemalagte aktiviteter om aftenen og i weekenderne er en del af de nye tiltag.</p>\r\n<p>\r\n   <span class=\"Italic\">Jeg har noteret det oplyste.</span> <span class=\"Italic\">Jeg har specielt bemærket mig det oplyste om skemalagte aktiviteter om aftenen og i weekender.</span></p>\r\n<p class=\"TekstoverskriftFOB\" id=\"FOB15\">Ad 6.3 - Motocrossbane</p>\r\n<p>Under inspektionen gav en af de unge fra Nøddebakken, som ombudsmanden talte med, udtryk for et ønske om, at motocrossbanen i Skibby blev forbedret/vedligeholdt, da banen - i den tilstand, som den var i - var farlig. Ombudsmanden besigtigede banen under inspektionen. Ombudsmanden skrev i et brev af 3. november 2011 til den unge, at han er enig i, at banen ikke var i god stand.</p>\r\n<p>Ledelsen oplyste under det afsluttende møde, at der ikke var penge til at sætte banen i stand, og at der var tale om en økonomisk prioritering.</p>\r\n<p>Jeg gik i den endelige rapport ud fra, at ledelsen – i forlængelse af mødet under inspektionen den 25. oktober 2011 – ville udarbejde et overslag over, hvad det ville koste at vedligeholde motocrossbanen, og at spørgsmålet herefter kunne indgå i prioriteringerne af, hvordan de økonomiske midler skal bruges på Sølager.</p>\r\n<p>Regionen har oplyst, at på grund af belægningssituationen og den deraf følgende økonomiske situation, er Sølager og regionen enige om, at renovering af motocrossbanen ikke prioriteres på nuværende tidspunkt. Regionen understreger, at banen stadig kan benyttes, og at det af hensyn til støjgenerne for naboerne kun er tilladt at benytte banen en time om ugen.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke mere vedrørende dette punkt.</span> <span class=\"Italic\">Jeg går dog ud fra, at Sølager/regionen vil prioritere at vedligeholde motocrossbanen, når der måtte vise sig økonomisk mulighed for det.</span></p>\r\n<p class=\"TekstoverskriftFOB\" id=\"FOB16\">Ad 7.1 - Besøg</p>\r\n<p>Jeg bad Sølager om at oplyse, hvad der forstås ved en bestemmelse i punkt 9 i standarderne om, at tilsynsforpligtelsen er gældende for alle former for besøg, herunder i forhold til unge, der ikke efter politiets beslutning har brev- og besøgskontrol efter magtanvendelsesbekendtgørelsen. Jeg bad også om at få oplyst, hvordan en bestemmelse i punkt 15 i standarden om ”uhensigtsmæssigt” skulle forstås.</p>\r\n<p>Regionen har oplyst, at tilsynsforpligtelsen gælder for alle former for besøg. Den enkelte medarbejder skal ved hvert enkelt besøg vurdere og sikre, at hverken den unge eller den besøgende lider overlast.</p>\r\n<p>\r\n   <span class=\"Italic\">Jeg har noteret mig, at det oplyste om tilsynsforpligtelsen angår sikkerhedsmæssige forhold.</span>\r\n</p>\r\n<p class=\"TekstoverskriftFOB\" id=\"FOB17\">Ad 8.1 - Jakker</p>\r\n<p>Under inspektionen gav nogle unge fra Buen og en ung fra Udsigten udtryk for et ønske om at bruge deres egne jakker.</p>\r\n<p>De unge ønskede også, at de jakker, de fik udleveret fra Sølager, skulle være rene. En enkelt ung gav udtryk for, at de jakker, man kan få på Sølager, efter hans opfattelse ikke er varme nok.</p>\r\n<p>Jeg henviste i rapporten til, at nogle tilsvarende spørgsmål om forbud mod anvendelse af sko indendørs og udlevering af genstande mv. indgik i rapporten af 30. september 2004 om inspektion af Ungeinstitutionen Grenen den 23. marts 2004 og opfølgningsrapporten af 29. april 2005. Nogle afsnit fra rapporten blev gengivet.</p>\r\n<p>Jeg kom herefter med nogle bemærkninger om det retlige grundlag for de indførte ordninger med hensyn til forbud mod at anvende egne jakker – spørgsmålet om udnyttelse af anstaltsbeføjelsen.</p>\r\n<p>Jeg anmodede med henvisning hertil om uddybende oplysninger om, hvordan ordningen med jakker administreres, og jeg bad regionen om at redegøre for det retlige grundlag for ordningen med jakkerne.</p>\r\n<p>Regionen har anført følgende:</p>\r\n<p>”Hver ung låner en jakke, som er deres egen, mens de er på afdelingen. Når en ung rejser fra afdelingen, vaskes jakken, så den er klar til en ny ung.</p>\r\n<p>Formålet er at undgå at dyrt overtøj bliver et statussymbol og salgsobjekt mellem de unge. Der er også risiko for at unge med dyrt tøj bliver udsat for tyveri af andre unge. Herudover er det erfaringen at de unges overtøj signalerer bandetilhørsforhold. Sølager og regionen er enige om, at denne ordning forebygger konflikter mellem de unge, og finder ikke at ordningen er mere indgribende end formålet konkret tilsiger. ”</p>\r\n<p>Regionen har ikke – som jeg anmodede om – redegjort for det retlige grundlag for ordningen med jakkerne. Jeg tager dette som et udtryk for, at regionen er enig i det, som jeg har anført om udnyttelse af anstaltsbeføjelser som det retlige grundlag for ordningen med jakker.</p>\r\n<p>\r\n   <span class=\"Italic\">Jeg kan ikke afvise, at der kan være ulemper forbundet med, at unge anvender deres egne jakker, og at de kan opfattes som statussymbol og salgsobjekt mellem de unge.</span> <span class=\"Italic\">Jeg har imidlertid svært ved at se, at noget tilsvarende gør sig gældende for helt almindeligt overtøj.</span></p>\r\n<p>\r\n   <span class=\"Italic\">Idet jeg henviser til det, som jeg har anført i den endelige rapport om det retlige grundlag for ordningen med jakker – og specielt om de hensyn, som skal indgå ved anvendelse af anstaltsbeføjelserne – finder jeg ikke at have fuldt tilstrækkeligt grundlag for at foretage videre i relation til den foreliggende inspektion.</span> <span class=\"Italic\">Jeg vil overveje mere generelt at tage spørgsmålet op på et senere tidspunkt.</span></p>\r\n<p>\r\n   <span class=\"Italic\">Jeg har noteret mig, at jakkerne vaskes, når en ung rejser fra afdelingen.</span>\r\n</p>\r\n<p class=\"TekstoverskriftFOB\" id=\"FOB18\">Ad 8.2 - Badesandaler og gummisko</p>\r\n<p>Under inspektionen oplyste nogle unge, at de ønskede at bruge deres egne sko, f.eks. sports- og gummisko. Baggrunden for deres ønske var, at Sølager har en ordning, hvorefter de unge skulle aflevere egne sko, når de er indenfor.</p>\r\n<p>Ledelsen forklarede under inspektionen, at baggrunden for ordningen er, at nogle gummisko kan være meget dyre, og at det – på samme måde som med jakkerne – kan give nogle problemer. Ledelsen henviste også til, at baggrunden for ordningen er, at den begrænser risikoen for flugt, og at det er mere hygiejnisk at have badesandaler på indendørs frem for (lukkede) sko. Ombudsmanden forstod på ledelsen, at de unge ikke skal gå i badesandaler udenfor, hvilket også indgik i ombudsmandens ovennævnte brev af 3. november 2011 til de unge, som Sølager og regionen fik en kopi af.</p>\r\n<p>Af standarderne fremgår ”Ved elevens ankomst til afdelingen udleveres badesandaler/kinasko”; standarderne angiver ikke, som det er tilfældet for overtøj, at sko skal anbringes i et aflåst skab.</p>\r\n<p>Der var derfor, for ombudsmanden, nogen uklarhed om, hvorvidt det – i hvert faldt fra de unges synsvinkel – stod helt klart, at der ikke er tale om, at Sølager inddrager f.eks. gummisko fra de unge, og at der (som oplyst under inspektionen af Sølager) kun er tale om et tilbud om at låne badesandaler. Ombudsmanden pegede i den endelige rapport på, at det fremgår af reglerne, at de unge også indenfor må bruge ”lignende let fodtøj”.</p>\r\n<p>Med henvisning til ombudsmandens brev af 3. november 2011 til de unge på Buen bad ombudsmanden i den endelige rapport om uddybende oplysninger om ordningen. I tilfælde af at der ikke fuldt ud var tale om en frivillig ordning, bad ombudsmanden Sølager oplyse om det retlige grundlag for ordningen og henviste til det anførte i pkt. 8.1 om jakker.</p>\r\n<p>Regionen har oplyst, at hver gang en ung indskrives på Sølager, bliver der foretaget en sikkerhedsmæssig risikovurdering af de unges bagage, og at tunge sko og støvler af sikkerhedsmæssige årsager skal afleveres af de unge, når de ankommer til Sølager. Disse anbringes i et aflåst skab. Ordningen er iværksat for at undgå, at andre anbragte unge eller medarbejdere kan risikere at blive sparket med dette meget tunge fodtøj. Regionen oplyser videre, at lettere fodtøj må de unge godt beholde på værelset, og de får tilbudt badesandaler eller kinasko.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke mere vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB19\">Ad 8.3 - Andre personlige genstande</p>\r\n<p>Som anført i den endelige rapport anerkender jeg naturligvis, at Sølager kan træffe visse foranstaltninger over for de unge med det formål at varetage f.eks. sikkerhedsmæssige hensyn.</p>\r\n<p>Jeg bad i forlængelse af det ovenstående om uddybende oplysninger om begrundelsen for, at de unge generelt ikke kan være i besiddelse af deres egen deodorant på sprayflaske.</p>\r\n<p>Regionen har oplyst, at alle former for spray (f.eks. deodorant, barberskum og hårlak) anbringes i et aflåst skab, fordi genstandene udgør en sikkerhedsmæssig risiko. De kan bruges til at spraye i øjnene på andre og til snifning. Regionen oplyser, at de unge kan få spraydeodoranten ud af skabet efter aftale med en medarbejder.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke mere vedrørende dette punkt, idet jeg går ud fra, at de unge kan have en almindelig rulledeodorant på deres stue.</span>\r\n</p>\r\n<p class=\"TekstoverskriftFOB\" id=\"FOB20\">Ad 8.5 - Pornofilm og dvd om natten</p>\r\n<p>Under inspektionen af afdelingerne på Sølager blev ombudsmanden bekendt med, at der i hvert fald på en afdeling (Nøddebakken i Skibby) blev stillet pornofilm til rådighed. Flere af disse film, af forskellig karakter, stod i en reol i et separat rum ved siden af et lokale med en biograf.</p>\r\n<p>Af nogle fælles standarder for Sølager gældende fra den 26. oktober 2010, som ombudsmanden modtog i forbindelse med besøget i maj måned 2011, og af nyere standarder fra juni 2011 fremgår det, at der ikke må vises film af krænkende eller pornografisk art på Sølager.</p>\r\n<p>Jeg bad regionen om en udtalelse om den ordning, hvor der – som det var tilfældet på afdelingen i Nøddebakken – stilles pornofilm til rådighed for de unge og henviste til standarderne fra Sølager.</p>\r\n<p>Regionen har oplyst, at regionen har accepteret, at man som forsøgsordning på Nøddebakken stiller visse pornofilm (ikke voldelige og ikke perverse) til rådighed for de unge. Det har imidlertid ikke været en succes, idet det har været vanskeligt for medarbejderne at udvælge, hvilke film der kunne accepteres – og de unge har hurtigt tabt interessen for de film, der er blevet accepteret. Regionen oplyser videre, at Sølagers MED-udvalg i efteråret 2012 ville tage en drøftelse om hvorvidt Sølagers interne standarder skal afskaffes og evt. erstattes af andre retningslinjer, og at spørgsmålet vil indgå i disse drøftelser.</p>\r\n<p>\r\n   <span class=\"Italic\">Jeg har noteret mig det oplyste.</span> <span class=\"Italic\">Jeg har forstået det sådan, at Sølager ikke længere stiller pornofilm til rådighed for de unge.</span></p>\r\n<p>Ledelsen oplyste under inspektionen, at de unge kan se tv på deres egne stuer indtil midnat, hvor signalet slukkes, og at de unge også kan få en dvd-film med på stuen til efter midnat. Ledelsen forklarede, at man havde drøftet spørgsmålet med en speciallæge i psykiatri, og at det her blev anbefalet, at det for nogle unge er hensigtsmæssigt med en dvd-film til natten, da der er tale om unge, der kan have angst, klaustrofobi og stofabstinenser.</p>\r\n<p>Jeg er opmærksom på, at der i ovennævnte spørgsmål kan indgå lægefaglige vurderinger. Jeg bad i den endelige rapport imidlertid regionen om at uddybe baggrunden for, at regionen (angiveligt på baggrund af sådanne vurderinger) havde besluttet, at det på stuen generelt skal være muligt at få en dvd-film med til natten.</p>\r\n<p>Regionen har oplyst, at regionen har taget til efterretning, at det efterhånden er helt almindeligt, at unge mennesker falder i søvn, mens tv’et er tændt. Regionen er derfor indforstået med ordningen på Sølager, hvor de unge kan se tv til midnat og evt. aftale med medarbejderne, at de ser en film færdig til efter midnat. Regionen anerkender vurderingen fra speciellægerne i psykiatri, der har anbefalet, at det for nogle unge er hensigtsmæssigt, at en dvd-film kører, mens de sover, da det kan virke angstdæmpende.</p>\r\n<p>\r\n   <span class=\"Italic\">Jeg går ud fra, at Sølager og regionen er enig i, at det er vigtigt, at de unge får deres nattesøvn.</span> <span class=\"Italic\">Jeg kan ikke afvise, at det for nogle unge kan være af betydning, at der selv efter midnat kan køre en dvd-film på tv’et.</span> <span class=\"Italic\">En sådan ordning bør imidlertid udelukkende anvendes i de tilfælde, hvor der er et særligt behov for det, f.eks. hvor der kan være tale om angst, klaustrofobi og stofabstinenser.</span></p>\r\n<p>\r\n   <span class=\"Italic\">Jeg anbefaler, at Sølager overvejer at indføre en ordning, hvor der i hvert enkelt tilfælde – eventuelt med bistand fra den tilknyttede psykiater – tages stilling til, hvilke unge der skal tilbydes en dvd til natten.</span> <span class=\"Italic\">Jeg går i øvrigt ud fra, at personalet i nogle tilfælde opholder sig hos de unge i nogle nattetimer, hvis der er et særligt behov for det.</span></p>\r\n<p class=\"TekstoverskriftFOB\" id=\"FOB21\">Ad 11.3 - Psykiatriske tilsyn (screening)</p>\r\n<p>Jeg forstod under inspektionen, at Sølager foretager screening, jf. § 33 i magtanvendelsesbekendtgørelsen. Jeg bad i den endelige rapport om oplysninger om, hvor mange timer den pågældende psykolog bruger på Sølager, og om timeantallet dækker behovet.</p>\r\n<p>Regionen har oplyst, at psykologen er ansat fuld tid og dækker behovet for screening.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p>Jeg bad også om at få oplyst, hvordan Sølager håndterer screening af unge udlændinge, som ikke taler og/eller forstår dansk.</p>\r\n<p>Regionen har oplyst, at unge uden lovligt ophold her i landet er i korte anbringelsesophold med udvisning for øje, og de unge tilbydes derfor ikke screening. Unge med lovligt ophold her i landet tilbydes tolk, hvis de ikke taler og/eller forstår dansk.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke videre vedrørende dette forhold.</span>\r\n</p>\r\n<p class=\"TekstoverskriftFOB\" id=\"FOB22\">Ad 11.4 - Forplejning</p>\r\n<p>Jeg bad Sølager om bemærkninger til, om det forhold, at der på Sølager er mange unge med anden etnisk baggrund end dansk, kan give anledning til nogle særlige ønsker mv., herunder eventuelt med henvisning til religion. Jeg bad om oplysning om, om der er unge, der med henvisning til deres religion beder om at modtage særlig mad, og hvordan Sølager forholder sig til sådanne eventuelle ønsker.</p>\r\n<p>Regionen har oplyst, at der i Sølagers kostplan er taget hensyn til de forskellige religioner, som de unge repræsenterer. Sølager tager så vidt muligt også hensyn til den enkelte unges specielle ønsker.</p>\r\n<p>\r\n   <span class=\"Italic\">Jeg har noteret det oplyste og foretager mig ikke mere vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB23\">Ad 12 - Vold</p>\r\n<p>Af Sølagers standarder pr. juni 2011 fremgår det, at vold ikke er acceptabelt og bliver politianmeldt af Sølager. Trusler og chikane er heller ikke acceptabelt og bliver som udgangspunkt også anmeldt til politiet af Sølager.</p>\r\n<p>Jeg bad Sølager om at oplyse, om man har retningslinjer for behandling af tilfælde af trusler og voldsepisoder, herunder i forhold til ledelsens beslutning om eventuel politianmeldelse mv.</p>\r\n<p>Regionen har oplyst, at vold og trusler fra de unge mod andre unge og medarbejdere bliver politianmeldt, jf. standarderne, og at der ikke er planer om at ændre på dette i forbindelse med en revision af standarderne. På Sølager indgår det som en vigtig del af den pædagogiske indsats at arbejde på at minimere risikoen for, at der opstår situationer med trusler og vold. Alle medarbejdere har gennemgået kursus i konflikthåndtering, og det er et tema, som løbende drøftes i grupperne. Hvis der har været konkrete episoder, sker der altid en debriefing og en efterfølgende analyse af og refleksion over den konkrete episode.</p>\r\n<p>\r\n   <span class=\"Italic\">Jeg har noteret det oplyste og foretager mig ikke mere vedrørende dette punkt.</span>\r\n</p>\r\n<p class=\"TekstoverskriftFOB\" id=\"FOB24\">Ad 14.2 - Generelt om regionens tilsyn</p>\r\n<p>De generelle retningslinjer af 25. september 2007 om tilsyn findes på regionens hjemmeside. Det fremgår heraf, at der foretages minimum ét årligt tilsyn med alle botilbud, hvilket sker efter en årsplan. Det fremgår videre, at alle tilsynsrapporter senest en måned efter udarbejdelsen lægges på regionens og institutionens hjemmeside.</p>\r\n<p>Jeg bad på baggrund af regionens retningslinjer om tilsyn om oplysninger om årsagen til, at der ikke var blevet foretaget tilsyn i 2010.</p>\r\n<p>Regionen har oplyst, at der som minimum foretages et årligt tilsyn med alle tilbud. I 2010 var der på Sølager flere forskellige tilbud: de sikrede afdelinger og et botilbud for voksne. I 2010 var der anmeldt tilsyn på alle tilbud med fokus på fritid og fritidsaktiviteter i og omkring nærmiljøet. På Sølager valgte man at gennemføre tilsynet på afdelingen med botilbud for voksne, dette blev gennemført den 13. september 2010. Dette valg har efterfølgende været drøftet i regionen, og man er enig i, at det er uheldigt, at der ikke i 2010 var tilsyn på de sikrede afdelinger. Regionen oplyser, at der derfor fremover vil blive gennemført tilsyn på de sikrede afdelinger minimum én gang årligt.</p>\r\n<p>\r\n   <span class=\"Italic\">Jeg er enig i, at det er uheldigt, at der ikke i 2010 skete et tilsyn på de sikrede afdelinger på Sølager.</span> <span class=\"Italic\">Jeg har noteret mig, at der i fremtiden vil blive gennemført tilsyn på de sikrede afdelinger minimum én gang årligt.</span></p>\r\n<p class=\"TekstoverskriftFOB\" id=\"FOB25\">Ad 14.3 - Konkrete tilsyn på Sølager</p>\r\n<p>Ombudsmanden anmodede om at modtage den endelige handleplan om regionens tilsyn den 14. og 15. juni 2011.</p>\r\n<p>Regionen har henvist til, at den handleplan, der blev fremsendt den 14. oktober 2011, nu er godkendt af Sølagers MED-udvalg og dermed er den endelige version.</p>\r\n<p>\r\n   <span class=\"Italic\">Jeg har noteret mig dette.</span>\r\n</p>\r\n<p class=\"TekstoverskriftFOB\" id=\"FOB26\">Ad 15.4 - Rapportgennemgang – lovlig magtanvendelse - Sager om fastholdelse mv.</p>\r\n<p>Regionen har oplyst, at der i 2011 har været i alt 17 indberetninger om magtanvendelse, der er vurderet som ikke tilladte. De 14 indberetninger er fremsendt til ombudsmandsinstitutionen i forbindelse med tilsynsbesøget (OPCAT) i maj måned 2011. De 3 indberetninger er fra henholdsvis den 27. april, den 5. maj og den 5. juli 2011. Ved tilsynsbesøget den 25. oktober 2011 bad ombudsmanden om at få udleveret de seneste 6 indberetninger om magtanvendelse. Disse var fra september/oktober, hvorfor de omtalte 3 indberetninger om ikke-tilladt magtanvendelse ikke var iblandt. De 3 indberetninger og svar har regionen vedlagt brevet af 13. august 2012 til mig.</p>\r\n<p>\r\n   <span class=\"Italic\">Jeg kvitterer for modtagelsen af de 3 indberetninger.</span> <span class=\"Italic\">Jeg foretager imidlertid ikke noget vedrørende disse indberetninger.</span></p>\r\n<p>Regionen har oplyst, at Den Sociale Virksomhed i Region Hovedstaden har gennemlæst sagens akter igen og vurderer, at både pkt. 1 og pkt. 2 i bekendtgørelsens § 2, stk. 1, var opfyldt. Regionen er enig med min bemærkning om, at det mest korrekte ville være at henvise til bekendtgørelsens § 2, stk. 2, pkt. 2.</p>\r\n<p>\r\n   <span class=\"Italic\">Jeg har noteret mig det oplyste og foretager mig ikke mere vedrørende dette punkt.</span>\r\n</p>\r\n<p>I den endelige rapport er anført følgende:</p>\r\n<p>\r\n   <span class=\"Italic\">”At det efter skemaets oplysninger blev sagt af personalet at det er ”nu vi skal sanktionere” den unge ”for at genskabe roen i huset”, mener jeg er uheldigt.</span> <span class=\"Italic\">Det gælder også selv om – som det formentlig var tilfældet – at de unge ikke hørte dette udsagn.</span> <span class=\"Italic\">Forløbet giver mig anledning til for en ordens skyld at bemærke at der efter bekendtgørelsens § 2, stk. 1, kun kan ske magtanvendelse hvis ophold i fællesskabet er uforsvarlig t (nr. 1) eller for at forhindre skade på den unge selv eller andre (nr. 2).</span></p>\r\n<p>\r\n   <span class=\"Italic\">Der kan således, som Sølager må være bekendt med, ikke ske magtanvendelse som straf/sanktion for en ungs handling.</span> <span class=\"Italic\">Jeg mener, at Sølagers ledelse burde have reageret over for dette i forbindelse med gennemgangen af indberetningen, og noget sådant fremgår ikke udtrykkeligt af skemaets felt hertil.</span> <span class=\"Italic\">I alle tilfælde går jeg ud fra, at der var tale om magtanvendelse med de formål, der er angivet i bekendtgørelsens § 2, stk. 1.</span> <span class=\"Italic\">Jeg henviser til mit spørgsmål nedenfor om hjemmelsgrundlaget i den konkrete sag.</span></p>\r\n<p>\r\n   <span class=\"Italic\">At der skete magtanvendelse for at ”genskabe roen i huset”, forstår jeg umiddelbart som en henvisning til, at der skete magtanvendelse da fortsat ophold i fællesrummet ville være uforsvarligt på grund af den unges adfærd, jf. herved bekendtgørelsens § 2, stk. 1, nr. 1.</span> <span class=\"Italic\">På baggrund af det oplyste i skemaet om at det fremgår at begrundelsen for brug af magt var, at den unge var til fare for sig selv og personalet, der peger på at situationen var omfattet af § 2, stk. 1, nr. 2, beder jeg om oplysninger om baggrunden for valget af hjemmel i sagen.</span> <span class=\"Italic\">”</span></p>\r\n<p>Regionen har oplyst, at regionen og Sølager ikke finder det acceptabelt, at medarbejderne skriver ”at det er nu vi skal sanktionere” den unge, jf. indberetningens pkt. 9. Ordvalget er siden taget op med medarbejderne. Indberetningen og det uddybende materiale var meget omfattende. Regionen og Sølager beklager, at der ikke var opmærksomhed om dette ordvalg ved den oprindelige sagsbehandling. Regionen henviser – for så vidt angår baggrunden for valget af hjemmel – til den ovenstående besvarelse, hvor regionen mener, det ville være mest korrekt at have henvist til bekendtgørelsens § 2, stk. 2, 2. pkt.</p>\r\n<p>\r\n   <span class=\"Italic\">Jeg har taget det oplyste til efterretning og foretager mig ikke mere vedrørende dette punkt.</span>\r\n</p>\r\n<p>I den endelige rapport er anført følgende:</p>\r\n<p>\r\n   <span class=\"Italic\">”I forhold til en magtanvendelse den 15. juni 2011 på Spidsen henviser jeg – til eventuel sammenligning – til den ovennævnte episode den 2. juni 2011 på Villaen.</span> <span class=\"Italic\">Efter magtanvendelsesbekendtgørelsens § 2, stk. 1, kan der ske fysisk magtanvendelse i form af at fastholde eller føre den unge til et andet opholdsrum.</span> <span class=\"Italic\">Efter § 2, stk. 2, skal magtanvendelsen afpasses efter forholdene i den enkelte situation, og må ikke gå ud over det strengt nødvendige.</span></p>\r\n<p>\r\n   <span class=\"Italic\">Jeg har som nævnt ikke vurderet, om den konkrete anvendelse af magt mv. i denne sag (og de øvrige sager) har været berettiget.</span> <span class=\"Italic\">Jeg har koncentreret mig om, hvorvidt proceduren efter de gældende regler er fulgt.</span></p>\r\n<p>\r\n   <span class=\"Italic\">Imidlertid har jeg efter en gennemgang af sagen den 15. juni 2011, fundet grundlag for på baggrund af mindsteindgrebsprincippet og proportionalitetsprincippet i bekendtgørelsens § 2 at bede om oplysninger om, hvorvidt det vurderes at det i sagen den 15. juni 2011 på Spidsen ville have været tilstrækkeligt, hvis medarbejderen f.eks. blot havde lagt hænderne (blødt) på den unge og/eller mundtligt forsøgt at dirigere denne væk (se til illustration sagen den 2. juni 2011 på Villaen), </span>\r\n   <span class=\"Italic Underline\">frem for </span>\r\n   <span class=\"Italic\">at ”holde rundt om livet” på den unge.</span> <span class=\"Italic\">Jeg har i den forbindelse ladet det indgå, at det tilsyneladende ikke er vurderet, at den unge skulle forhindres i at skade andre (der er ikke henvist til § 2, stk. 1, nr. 2), og at den unge efter det oplyste ikke gjorde modstand.</span> <span class=\"Italic\">”</span></p>\r\n<p>Regionen har anført følgende:</p>\r\n<p>”Den Sociale Virksomhed har gennemgået indberetningen fra 15. juni 2011 igen. Jf. pkt. 7 i indberetningen var den unge i færd med at fornærme en af de andre ved at kalde ham ’svans’ og sige ’fuck Kadafi’. Den anden svarede igen på arabisk. Da den unge viste en aggressiv adfærd og råbte (pkt. 8), mens han gik mod den anden, valgte medarbejderen at holde ham om livet.</p>\r\n<p>Den Sociale Virksomhed vurderer, at der her var akut brug for indsats for at undgå at de unge kom i fysisk konflikt, hvorfor der ikke var tid til at afprøve om en blød hånd på brystet ville have været tilstrækkeligt.</p>\r\n<p>I indberetningen fra den 2. juni 2011 er situationen en anden. Den ene unge er ophidset og råber ukvemsord, mens den anden sidder i sofaen. ”</p>\r\n<p>\r\n   <span class=\"Italic\">Jeg har noteret mig det anførte og foretager ikke videre.</span>\r\n</p>\r\n<p>I den endelige rapport er anført følgende:</p>\r\n<p>”<span class=\"Italic\">Jeg har ikke grundlag for at sige, at medarbejderens bemærkninger i sagen om episoden den 15. juni 2011 på Spidsen om brugen af en ’ironisk undertone’ og udsagn om at være ’ligeglad’ er i strid med de nævnte regler i bekendtgørelsens § 1, stk. 2, og EMRK artikel 3.</span></p>\r\n<p>\r\n   <span class=\"Italic\">Imidlertid er jeg – på baggrund af det ovennævnte om god forvaltningsskik – enig i bemærkningerne fra afdelingslederen i skemaet om ’retorikken’ i forhold til magtanvendelsen, og at man skal være opmærksom på ’kommunikationen’.</span>\r\n</p>\r\n<p>\r\n   <span class=\"Italic\">Jeg går ud fra, at ledelsen/forstanderen på Sølager som ikke – ud over dato, stempel og underskrift – har anført bemærkninger til sagen fra den 15. juni 2011, er enig i at det ville have været mest rigtigt ved gennemgang af skemaet at reagere i forhold til brugen af ’ironisk undertone’ mv. i den konkrete sag.</span> <span class=\"Italic\">”</span></p>\r\n<p>Regionen har oplyst, at både ledelsen på Sølager og regionen er enige i afdelingslederens bemærkninger, og at det vurderes, at der med afdelingslederens reaktion ikke har været grundlag for at foretage sig mere i den konkrete episode. Generelt er retorikken og kommunikationen i fokus ved de pædagogiske drøftelser på Sølager, og vurderingen er, at der er tale om en enkeltstående episode.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>I den endelige rapport anbefalede jeg, at der i skemaerne gøres et kort notat om, at eventuelt andre relevante personer ikke har haft bemærkninger til sagen (hvis det forholder sig sådan).</p>\r\n<p>Regionen har oplyst, at Sølager og regionen har taget anbefalingen til efterretning, og at der fremover vil være en kort begrundelse for, at et felt ikke er udfyldt.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>I den endelige rapport anførte jeg:</p>\r\n<p>”<span class=\"Italic\">Jeg beder Sølager om fremover at sørge for, at det på en læselig måde skrives i skemaerne (felt 13), hvilke personer (ud over den eller de medarbejdere der foretog magtanvendelsen, jf. felt 19) der overværer en episode og som er kommet med bemærkninger i skemaet.</span> <span class=\"Italic\">Det kan f.eks. få betydning i forhold til sagsbehandlingen og ledelsens muligheder for at oplyse en sag yderligere, hvis der måtte være behov for det.</span></p>\r\n<p>\r\n   <span class=\"Italic\">Jeg har noteret mig tilsvarende i forhold til felterne 17 og 18 med henholdsvis afdelingslederens eventuelle bemærkninger og forstanderens bemærkninger til sagen.</span> <span class=\"Italic\">I disse tilfælde er der naturligvis ikke, som ovenfor, usikkerhed om hvem der har indført bemærkningerne, men for en ordens skyld foreslår jeg at det – ud over en underskrift – indføres i felterne med navns nævnelse hvem der har tilføjet bemærkninger (eller hvem der (udtrykkeligt) ikke har haft bemærkninger til sagen).</span> <span class=\"Italic\">”</span></p>\r\n<p>Regionen oplyser, at der vil blive indkøbt stempler til afdelingslederne, således at underskriften altid kan identificeres.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>Jeg gik ud fra, at skemaerne findes i en protokol i overensstemmelse med kravet i bekendtgørelsens § 41, stk. 3.</p>\r\n<p>Regionen har oplyst, at skabelon til indberetninger samt de konkrete indberetninger er journaliseret i EKJ (Elektronisk KlientJournal), der er tilgængelig for og benyttes af medarbejderne.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>I den endelige rapport anførte jeg følgende:</p>\r\n<p>”<span class=\"Italic\">Jeg går ud fra at en sådan bemærkning om kopi til forælder normalt indgår i felt 3 om underretning til forældremyndighedsindehaveren.</span> <span class=\"Italic\">Jeg går endvidere ud fra at forstanderen ikke har haft bemærkninger til sagen i de tre sager og den ovennævnte sag (det vil sige fire sager) hvor der kun er anført dato, stempel og underskrift.</span> <span class=\"Italic\">Endvidere går jeg ud fra, at forstanderen i sagerne har været enig i den kategorisering af sagerne som ’tilladt magtanvendelse’ der fremgår af afkrydsningen øverst på skemaerne.</span> <span class=\"Italic\">”</span></p>\r\n<p>Regionen har oplyst, at forældremyndighedsindehaveren altid underrettes. Endvidere oplyses, at når forstanderen alene har anført dato, stempel og underskrift, har hun taget medarbejdernes beskrivelser til efterretning.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p>I den endelige rapport anførte jeg følgende:</p>\r\n<p>”I en sag om en episode den 14. september 2011 på Nøddebakken har forstanderen tilføjet bemærkninger til sagen. Den unge havde bl.a. oplyst i felt 12 at det efter den unges opfattelse ikke var nødvendigt at tage sådan fat i [hans] håndled. Medarbejderen vred ifølge den unge hans dårlige hånd om selv om den unge gik med. Den unge har oplyst at han fortalte (til medarbejderen) at det var hans dårlige hånd medarbejderen tog fat i. Forstanderen har i felt 18 om forstanderens bemærkninger til sagen anført at den unge beskriver at hans dårlige hånd bliver vredet om og han skriver at han havde sagt at det var hans dårlige hånd. Herefter anføres det at det ikke kan afvises, at det er sket i tumulten.</p>\r\n<p>Det står mig uklart hvorledes forstanderen har vurderet dette punkt i sagen – det vil sige, om der ville være noget at bebrejde medarbejderen, hvis den unges hånd af medarbejderen var blevet vredet om, efter at den unge havde sagt at det var hans dårlige hånd, <span class=\"Underline\">eller </span>om medarbejderens håndtering af forløbet samlet set ikke har givet forstanderen anledning til bemærkninger. På baggrund af det ovennævnte beder jeg Sølager om en udtalelse om sagen. ”</p>\r\n<p>Regionen har oplyst, at den unge under forløbet blev meget udadreagerende og kastede med bl.a. stole, hvor han brugte begge hænder og ikke havde problemer med sit dårlige håndled. Forstanderen vurderede, at medarbejderne prøvede at skåne den unge så meget som muligt ved hele tiden at forsøge at tale med ham. Men da han fortsat var ophidset, besluttede medarbejderne, at han ikke skulle være sammen med de øvrige unge, før han var faldet til ro, og bad ham gå på sit værelse, hvilket han ikke ville. Han skubbede og masede til medarbejderne, der herefter tog fat i ham. Det var i den forbindelse, at der opstod tumult, og det kan godt have gået ud over hans dårlige håndled, hvilket naturligvis er beklageligt.</p>\r\n<p>Forstanderen og Den Sociale Virksomhed vurderede, at medarbejderne gjorde alt, hvad de kunne for at tale sig ud af konflikten, men at den unge var for vred til at kunne lytte.</p>\r\n<p>\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"TekstoverskriftFOB\" id=\"FOB27\">Regionens gennemgang</p>\r\n<p>Jeg bad om at modtage kopi af regionens skriftlige stillingtagen til sagen om magtanvendelsen den 14. september 2011 på Nøddebakken.</p>\r\n<p>Regionen har i brevet til mig vedlagt en kopi af svar på magtanvendelsen den 14. september 2011.</p>\r\n<p>\r\n   <span class=\"Italic\">Jeg kvitterer for modtagelsen.</span>\r\n</p>\r\n<p class=\"TekstoverskriftFOB\" id=\"FOB28\">Opfølgning</p>\r\n<p>\r\n   <span class=\"Italic\">Jeg betragter sagen om inspektion af de sikrede afdelinger i Specialinstitutionen Sølager den 25. oktober 2011 som afsluttet.</span>\r\n</p>\r\n<p class=\"TekstoverskriftFOB\" id=\"FOB29\">Underretning</p>\r\n<p>Denne rapport sendes til Sølager, Region Hovedstaden, Social- og Integrationsministeriet og de unge på Sølager.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/2014"
        },
        {
            "displayName": "Accession",
            "displayValue": "O20130080573"
        },
        {
            "displayName": "Entydig dokumentidentifikation",
            "displayValue": "AX016446"
        },
        {
            "displayName": "Dato for førstegangsindlæggelse",
            "displayValue": "23/07/2014"
        },
        {
            "displayName": "Dato for indlæggelse",
            "displayValue": "23/07/2014"
        },
        {
            "displayName": "Dokumenttype",
            "displayValue": "Opfølgning til inspektionssager"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "0805"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Social- og Integrationsministeriet"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Socialvæsen",
            "parents": [
                "Forvaltningsret",
                "Enkelte forvaltningsområder"
            ]
        }
    ],
    "hasFobTags": true
}