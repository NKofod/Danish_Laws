{
    "id": 110687,
    "title": "1990 LSF 197   FORSLAG TIL LOV OM ÆNDRING AF LOV OM BØRNETILSKUD OG FORSKUDSVIS   UDBETALING AF BØRNEBIDRAG (UDVIDELSE AF MODTAGERKREDSEN FOR YDELSER TIL   SÆRLIGE GRUPPER AF BØRN) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 197",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 197 </P>  \r\n\r\n<P></P>  \r\n\r\n<P>Forslag til Lov om ændring af lov om børnetilskud og forskudsvis  \r\n\r\n udbetaling af børnebidrag (Udvidelse af modtagerkredsen for ydelser til  \r\n\r\n særlige grupper af børn) </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 15. maj 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 30. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910040530\"> Lov nr. 405 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 350 af 4. juni 1986 om børnetilskud og forskudsvis udbetaling  \r\n\r\n af børnebidrag, som senest ændret ved § 3 i lov nr. 794 af 30. november 1990,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 10 a, stk. 1,</I> ændres &#187;4&#171; til:  \r\n\r\n &#187;7&#171;. </P>  \r\n\r\n<P> <B>2.</B> I <I>§ 10 a</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Flerbørnstilskud efter stk. 1, jf. stk. 2, ydes  \r\n\r\n tillige for adopterede, samtidigt fødte søskende. Uanset bestemmelserne i §  \r\n\r\n 5, stk. 1, nr. 1 og 2, erhverves retten til tilskuddet for børn, der har  \r\n\r\n opholdstilladelse her i landet med henblik på adoption, dog når børnene får  \r\n\r\n ophold hos den familie, der har dem i pleje med henblik på adoption.&#171;  \r\n\r\n</P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. juli 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om børnetilskud og forskudsvis udbetaling af børnebidrag, jf. lov  \r\n\r\n nr. 350 af 4. juni 1986, som senest ændret ved § 3 i lov nr. 794 af 30.  \r\n\r\n november 1990, foretages følgende ændringer: </P>  \r\n\r\n<P> <B>1.</B> I <I>§ 10 a, stk. 1,</I> ændres &#187;4&#171; til:  \r\n\r\n &#187;7&#171;. </P>  \r\n\r\n<P> <B>2.</B> I <I>§ 10 a</I> indsættes efter <I>stk. 2</I> som nyt stykke:  \r\n\r\n</P>  \r\n\r\n<P> <I>&#187;Stk. 3.</I> Flerbørnstilskud efter stk. 1, jf. stk. 2, ydes  \r\n\r\n tillige for adopterede, samtidigt fødte søskende. Uanset bestemmelserne i §  \r\n\r\n 5, stk. 1, nr. 1 og 2, erhverves retten til tilskuddet for børn, der har  \r\n\r\n opholdstilladelse her i landet med henblik på adoption, dog, når børnene får  \r\n\r\n ophold hos den familie, der har dem i pleje med henblik på adoption.&#171;.  \r\n\r\n</P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. juli 1991. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Som led i den politiske aftale om forbedring af vilkårene for  \r\n\r\n børnefamilier foreslås en ændring af lov om børnetilskud og forskudsvis  \r\n\r\n udbetaling af børnebidrag. </P>  \r\n\r\n<P>Ifølge forslaget udvides modtagerkredsen for flerbørnstilskud. </P>  \r\n\r\n<P>1. Retten til flerbørnstilskuddet udvides til at omfatte tvillinger  \r\n\r\n (trillinger m.v.) i alderen 4-6 år. </P>  \r\n\r\n<P>2. Retten til flerbørnstilskuddet udvides til også at omfatte adopterede  \r\n\r\n tvillinger (trillinger m.v.). </P>  \r\n\r\n<P> <I>Administrative konsekvenser </I></P>  \r\n\r\n<P> Forslaget skønnes ikke at få nævneværdige administrative konsekvenser, da  \r\n\r\n forslagene om udvidelse er baseret på en allerede indkørt administrativ  \r\n\r\n ordning. </P>  \r\n\r\n<P> <I>Økonomiske konsekvenser </I></P>  \r\n\r\n<P> Merudgifterne ved at udvide modtagerkredsen for flerbørnstilskuddet, som  \r\n\r\n nævnt ovenfor, vil på helårsbasis beløbe sig til ca. 19 mio. kr. </P>  \r\n\r\n<P>Udvidelsen vil ifølge forslaget først få virkning fra 1. juli 1991.  \r\n\r\n Merudgiften i 1991 vil således blive 9,5 mio. kr. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Efter de gældende regler udbetales flerbørnstilskud, indtil børnene fylder  \r\n\r\n 4 år. Forslaget betyder, at tilskuddet udbetales, indtil børnene fylder 7 år.  \r\n\r\n</P>  \r\n\r\n<P>Til nr. 2 </P>  \r\n\r\n<P>Med forslaget udvides retten til flerbørnstilskuddet til også at omfatte  \r\n\r\n adopterede tvillinger (trillinger m.v.). Udvidelsen gælder kun de børn, der  \r\n\r\n opfylder betingelsen i § 10 a, stk. 1, dvs. at de skal være født ved en  \r\n\r\n flerfødsel (tvillinger m.v.). Der vil således fortsat ikke kunne ydes  \r\n\r\n flerbørnstilskud til andre samtidigt adopterede børn, som ikke er tvillinger  \r\n\r\n (trillinger m.v.). </P>  \r\n\r\n<P>Retten til ydelser efter børnetilskudsloven vedrørende adoptivbørn  \r\n\r\n erhverves, når adoptanterne får forældremyndigheden, dvs. ved meddelelsen af  \r\n\r\n adoptionsbevilling. Dog kan det efter lovens § 8, stk. 5, besluttes at  \r\n\r\n udbetale tilskuddet til den, der har barnet i pleje med plejetilladelse efter  \r\n\r\n bistandslovens § 65. </P>  \r\n\r\n<P>Denne mulighed kan imidlertid kun benyttes, når lovens betingelser for  \r\n\r\n udbetaling af tilskuddet i øvrigt er opfyldt. </P>  \r\n\r\n<P>Angår adoptionen et udenlandsk tvillingepar, vil disse normalt ikke  \r\n\r\n opfylde betingelserne i lovens § 5, stk. 1, nr. 1 og 2. Der vil derfor som  \r\n\r\n følge af disse regler ikke kunne udbetales flerbørnstilskud efter lovens § 8,  \r\n\r\n stk. 5. </P>  \r\n\r\n<P>Ved adoption af udenlandske børn kan tidsrummet fra børnenes modtagelse i  \r\n\r\n hjemmet til adoptionens gennemførelse variere betydeligt. Da forsørgelsen i  \r\n\r\n praksis påhviler den adoptionssøgende allerede fra modtagelsen af børnene i  \r\n\r\n hjemmet, foreslås, at retten til tilskuddet erhverves, når børnene får ophold  \r\n\r\n hos den familie, der har dem i pleje med henblik på adoption. Fravigelsen af  \r\n\r\n bestemmelserne i § 5, stk. 1, nr. 1 og 2, gælder dog kun, når børnene har  \r\n\r\n fået opholdstilladelse her i landet med henblik på adoption. De nærmere  \r\n\r\n regler om adoption af udenlandske børn, herunder kravet om opholdstilladelse,  \r\n\r\n findes i Justitsministeriets bekendtgørelse nr. 597 af 5. september 1986, som  \r\n\r\n ændret ved bekendtgørelse nr. 783 af 14. december 1988. </P>  \r\n\r\n<P>Det følger af børnetilskudslovens § 10, at flerbørnstilskuddet udbetales  \r\n\r\n 1. gang for det kvartal, der følger efter det kvartal, i hvilket retten til  \r\n\r\n tilskuddet er erhvervet. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at loven træder i kraft ved begyndelsen af juli kvartal  \r\n\r\n 1991. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov om børnetilskud og forskudsvis udbetaling af børnebidrag, jf. lov  \r\n\r\n nr. 350 af 4. juni 1986, som senest ændret ved § 3 i lov nr. 794 af 30.  \r\n\r\n november 1990, foretages følgende ændringer: </P>  \r\n\r\n<P> <B>1.</B> I <I>§ 10 a, stk. 1,</I> ændres &#187;4&#171; til:  \r\n\r\n &#187;7&#171;. </P>  \r\n\r\n<P> <B>2.</B> I <I>§ 10 a</I> indsættes efter <I>stk. 2</I> som nyt stykke:  \r\n\r\n</P>  \r\n\r\n<P> <I>&#187;Stk. 3.</I> Flerbørnstilskud efter stk. 1, jf. stk. 2, ydes  \r\n\r\n tillige for adopterede, samtidigt fødte søskende. Uanset bestemmelserne i §  \r\n\r\n 5, stk. 1, nr. 1 og 2, erhverves retten til tilskuddet for børn, der har  \r\n\r\n opholdstilladelse her i landet med henblik på adoption, dog, når børnene får  \r\n\r\n ophold hos den familie, der har dem i pleje med henblik på adoption.&#171;.  \r\n\r\n</P>  \r\n\r\n<P> <B>§ 10 a.</B> Ved flerbørnsfødsler udbetales der for hvert barn et beløb  \r\n\r\n på 5.000 kr. årligt, indtil børnene fylder 4 år (flerbørnstilskud). </P>  \r\n\r\n<P> <I>Stk. 2.</I> Flerbørnstilskud udbetales kvartalsvis forud, og reglerne  \r\n\r\n i § 5, stk. 1, og § 6, stk. 2, samt §§ 8-10 finder tilsvarende anvendelse ved  \r\n\r\n udbetaling af flerbørnstilskud. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1991"
        },
        {
            "displayName": "Accession",
            "displayValue": "199022K00197"
        },
        {
            "displayName": "Entydig dokumentidentifikation",
            "displayValue": "CL003252"
        },
        {
            "displayName": "Dato for førstegangsindlæggelse",
            "displayValue": "11/06/1991"
        },
        {
            "displayName": "Dato for indlæggelse",
            "displayValue": "11/06/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "197"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}