{
    "id": 2059,
    "title": "Vejledning om anvendelse af sikringsmidler i fængsler og arresthuse",
    "documentTypeId": "180",
    "isSagsforlobPeriodValid": true,
    "shortName": "VEJ nr 2 af 02/01/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning om anvendelse af sikringsmidler i fængsler og  \r\n\r\n arresthuse  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Indledning  \r\n\r\n</P>  \r\n\r\n<P class=\"Tekst\" ID=\"T1\"><B>1.  \r\n\r\n</B>  \r\n\r\n Regler om  \r\n\r\n anvendelse af sikringsmidler findes i §§ 65-66 i straffuldbyrdelsesloven. I  \r\n\r\n medfør af lovens § 65, stk. 4, § 66, stk. 7, § 105, stk. 2, og § 111, stk. 4,  \r\n\r\n samt retsplejelovens § 776, 1. pkt., er udstedt bekendtgørelse om anvendelse  \r\n\r\n af  \r\n\r\n sikringsmidler i fængsler og arresthuse.  \r\n\r\n</P>  \r\n\r\n<P class=\"Tekst\">  \r\n\r\n Bekendtgørelsen gælder for alle indsatte i fængsler og  \r\n\r\n arresthuse. Straffuldbyrdelseslovens regler om anvendelse af tvangsfiksering  \r\n\r\n finder dog ikke anvendelse på indsatte, der er i tvangsbehandling efter  \r\n\r\n reglerne i bekendtgørelse om tvangsbehandling af visse indsatte i Anstalten  \r\n\r\n ved  \r\n\r\n Herstedvester. Reglerne finder efter deres indhold ikke anvendelse i  \r\n\r\n kriminalforsorgens pensioner.  \r\n\r\n</P>  \r\n\r\n<P class=\"Tekst\">  \r\n\r\n Denne vejledning har til formål at orientere om væsentlige  \r\n\r\n fortolkningsbidrag knyttet til enkelte af de gældende regler. Der er således  \r\n\r\n ikke tale om en samlet gennemgang af reglerne.  \r\n\r\n</P>  \r\n\r\n<P class=\"Tekstoverskrift\">  \r\n\r\n Håndjern  \r\n\r\n</P>  \r\n\r\n<P class=\"Tekst\" ID=\"T2\"><B>2.  \r\n\r\n</B>  \r\n\r\n Det fremgår af  \r\n\r\n straffuldbyrdelseslovens § 65, stk. 1, at håndjern kan anvendes, hvis det er  \r\n\r\n nødvendigt for at afværge truende vold eller overvinde voldsom modstand, for  \r\n\r\n at  \r\n\r\n hindre selvmord eller anden selvbeskadigelse eller for at hindre undvigelse.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Bestemmelsen i straffuldbyrdelseslovens § 65, stk. 1, nr. 3, om  \r\n\r\n anvendelse af håndjern for at forhindre undvigelse, tilsigtes navnlig anvendt  \r\n\r\n under transport af den indsatte uden for institutionen.  \r\n\r\n<SPAN style='font-family:\"CG Times\"'>  \r\n\r\n</SPAN>  \r\n\r\n</P>  \r\n\r\n<P class=\"Tekst\">  \r\n\r\n Det bemærkes endvidere, at proportionalitets- og  \r\n\r\n skånsomhedsgrundsætningen, jf. straffuldbyrdelseslovens § 65, stk. 2 og stk.  \r\n\r\n 3,  \r\n\r\n 1. pkt., sammenholdt med nødvendighedsbetingelsen i stk. 1 indebærer, at en  \r\n\r\n institution ikke vil være berettiget til at træffe bestemmelse om, at  \r\n\r\n håndjern  \r\n\r\n skal anvendes i alle tilfælde af transport. Institutionen bør endvidere være  \r\n\r\n opmærksom på den særlige krænkelse, som kan være forbundet med at bære  \r\n\r\n håndjern  \r\n\r\n under ophold sammen med andre mennesker i offentlige venteværelser m.v.  \r\n\r\n Håndjern må ikke anvendes på den indsattes ankler. Det er endvidere ikke  \r\n\r\n tilladt at lænke en indsat til en fast genstand, ligesom det af hensyn til  \r\n\r\n ledsageren ikke er tilrådeligt at lænke en indsat til ledsageren selv.  \r\n\r\n</P>  \r\n\r\n<P class=\"Tekst\">  \r\n\r\n Ved transport af indsatte, hvor der er en konkret mistanke om  \r\n\r\n undvigelse, eller hvor den indsatte har sat sig til modværge i forbindelse  \r\n\r\n med  \r\n\r\n transporten, skal den indsatte som alt overvejende hovedregel være belagt med  \r\n\r\n håndjern.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Som nævnt skal der dog stadig ved alle transporter foretages en konkret  \r\n\r\n vurdering af, hvorvidt anvendelse af håndjern skal finde sted. Nogle af de  \r\n\r\n momenter, der skal lægges vægt på ved vurderingen, er  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n dommens længde,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n om den indsatte skal  \r\n\r\n udvises af landet,  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n oplysninger fra  \r\n\r\n politiet,  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n oplysninger om den  \r\n\r\n indsattes adfærd,  \r\n\r\n</P>  \r\n\r\n<P class=\"Nummer\">  \r\n\r\n 5)  \r\n\r\n &#9;  \r\n\r\n baggrunden for  \r\n\r\n transporten og  \r\n\r\n</P>  \r\n\r\n<P class=\"Nummer\">  \r\n\r\n 6)  \r\n\r\n &#9;  \r\n\r\n oplysninger fra  \r\n\r\n tidligere indsættelsesforløb.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Efter bekendtgørelsens § 5 må der kun anvendes håndjern af en type, der  \r\n\r\n er godkendt af Justitsministeriet, Direktoratet for Kriminalforsorgen.  \r\n\r\n Direktoratet har i den forbindelse godkendt, at der kan anvendes  \r\n\r\n håndjernstransportbælte. Det bemærkes, at håndjernstransportbæltet ikke kan  \r\n\r\n anses for lige så sikkert som håndjern. Det skal derfor i hvert enkelt  \r\n\r\n tilfælde  \r\n\r\n overvejes, om håndjernstransportbælte er et tilstrækkeligt sikringsmiddel,  \r\n\r\n eller om der i stedet skal anvendes almindelige håndjern.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Direktoratet  \r\n\r\n har endvidere godkendt, at der i særlige tilfælde kan anvendes plasticstrips,  \r\n\r\n f.eks. i forbindelse med overførsel med fly (hvor det ikke er tilladt at  \r\n\r\n medbringe almindelige håndjern) eller i forbindelse med større aktioner i et  \r\n\r\n fængsel. Ligesom for håndjernstransportbæltet gælder det, at stripsene ikke  \r\n\r\n kan  \r\n\r\n anses for lige så sikre som almindelige håndjern, og at det i hvert enkelt  \r\n\r\n tilfælde må vurderes, om stripsene er et tilstrækkeligt sikringsmiddel.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Bekendtgørelsens bestemmelser med hensyn til  \r\n\r\n anvendelse, beslutning om anvendelse, ophør med anvendelse, tilsyn af  \r\n\r\n personale  \r\n\r\n og læge mv. finder i det hele anvendelse med hensyn til transportbælte og  \r\n\r\n plasticstrips.  \r\n\r\n</P>  \r\n\r\n<P class=\"Tekst\">  \r\n\r\n Hvis en indsat nægter at lade sig undersøge efter reglerne om  \r\n\r\n undersøgelse af indsattes person, og undersøgelsen ikke kan gennemføres uden  \r\n\r\n betydelig magtanvendelse, vil den indsatte normalt kunne belægges med  \r\n\r\n håndjern.  \r\n\r\n Kan undersøgelsen fortsat ikke gennemføres uden betydelig magtanvendelse, vil  \r\n\r\n anvendelsen af håndjern kunne opretholdes, dog normalt højst i 3 timer.  \r\n\r\n</P>  \r\n\r\n<P class=\"Tekst\" ID=\"T3\"><B>3.  \r\n\r\n</B>  \r\n\r\n Det fremgår af straffuldbyrdelseslovens  \r\n\r\n § 65, stk. 3, 1. pkt., at håndjern skal anvendes så skånsomt, som  \r\n\r\n omstændighederne tillader. Under transport uden for institutionens område  \r\n\r\n skal  \r\n\r\n håndjernene således så vidt muligt være skjult under den indsattes tøj eller  \r\n\r\n lignende, hvis diskretionshensyn taler for det.  \r\n\r\n</P>  \r\n\r\n<P class=\"Tekst\">  \r\n\r\n Det fremgår af straffuldbyrdelseslovens § 65, stk. 3, 2. pkt.,  \r\n\r\n at der skal gennemføres lægetilsyn, hvis der er mistanke om sygdom, herunder  \r\n\r\n om  \r\n\r\n tilskadekomst, hos den indsatte i forbindelse med anvendelse af håndjern,  \r\n\r\n eller  \r\n\r\n hvis den indsatte selv anmoder om lægehjælp.  \r\n\r\n</P>  \r\n\r\n<P class=\"Tekstoverskrift\">  \r\n\r\n Sikringscelleanbringelse med tvangsfiksering  \r\n\r\n</P>  \r\n\r\n<P class=\"Tekst\" ID=\"T4\"><B>4.  \r\n\r\n</B>  \r\n\r\n Det fremgår af  \r\n\r\n straffuldbyrdelseslovens § 66, stk. 4, at en indsat, der er tvangsfikseret,  \r\n\r\n skal have fast vagt. Det fremgår af lovens bemærkninger, at en fast vagt er  \r\n\r\n en  \r\n\r\n dertil udpeget fængselsfunktionær eller andet kvalificeret personale, som  \r\n\r\n ikke  \r\n\r\n samtidig har andre arbejdsopgaver end at tage sig af den fikserede indsatte.  \r\n\r\n</P>  \r\n\r\n<P class=\"Tekst\">  \r\n\r\n Det bør endvidere så vidt muligt sikres, at den faste vagt er en  \r\n\r\n erfaren, fastansat medarbejder, og at den pågældende ikke har deltaget i den  \r\n\r\n aktuelle fiksering. Institutionen bør overveje, om det er hensigtsmæssigt, at  \r\n\r\n den faste vagt er en person med et godt kendskab til den fikserede. Dette vil  \r\n\r\n ofte &#150; men ikke altid &#150; være tilfældet.  \r\n\r\n</P>  \r\n\r\n<P class=\"Tekst\" ID=\"T5\"><B>5.  \r\n\r\n</B>  \r\n\r\n Det fremgår af  \r\n\r\n straffuldbyrdelseslovens § 66, stk. 5, at ved tvangsfiksering af en indsat i  \r\n\r\n sikringscelle skal institutionen straks anmode en læge om at foretage tilsyn  \r\n\r\n med den indsatte. Lægen skal tilse den pågældende, medmindre lægen skønner  \r\n\r\n sådant tilsyn åbenbart unødvendigt.  \r\n\r\n</P>  \r\n\r\n<P class=\"Tekst\">  \r\n\r\n Udgangspunktet vil som hidtil være, at tilkald af læge er det  \r\n\r\n første, der skal foretages, efter at fikseringen er gennemført. Dette er ikke  \r\n\r\n til hinder for, at der fra den indsattes afdeling i institutionen indhentes  \r\n\r\n oplysninger om den pågældendes adfærd, helbredstilstand og lignende med  \r\n\r\n henblik  \r\n\r\n på at tilvejebringe oplysninger, der kan have indflydelse på lægens  \r\n\r\n beslutning  \r\n\r\n om, hvor hurtigt lægetilsyn skal ske. Det er heller ikke til hinder for, at  \r\n\r\n der  \r\n\r\n lokalt fastsættes retningslinjer, hvorefter den ansvarlige for fikseringen  \r\n\r\n underretter en sygeplejerske, der er til stede i institutionen, med henblik  \r\n\r\n på  \r\n\r\n at denne kan foretage lægetilkaldet. Det er imidlertid en forudsætning, at  \r\n\r\n indhentelse af oplysninger eller underretning af en sygeplejerske kan ske i  \r\n\r\n løbet af ganske få minutter.  \r\n\r\n</P>  \r\n\r\n<P class=\"Tekst\">  \r\n\r\n Personalet skal give lægen de faktiske oplysninger om den  \r\n\r\n indsattes tilstand, hvorefter vurderingen af eventuelle sygdomstegn bør  \r\n\r\n overlades til lægen. I forbindelse med tilkald af læge er det således normalt  \r\n\r\n ikke personalets opgave at foretage en vurdering af den indsattes eventuelle  \r\n\r\n sygdom eller tilskadekomst.  \r\n\r\n</P>  \r\n\r\n<P class=\"Tekst\" style='text-indent:0cm'>  \r\n\r\n Det bemærkes i den forbindelse, at lægens opgave alene er at vurdere den  \r\n\r\n indsattes helbredstilstand. Der skal gøres notat om lægetilkald på samme vis  \r\n\r\n som nævnt under pkt. 6.  \r\n\r\n</P>  \r\n\r\n<P class=\"Tekstoverskrift\">  \r\n\r\n Sikringscelleanbringelse uden tvangsfiksering  \r\n\r\n</P>  \r\n\r\n<P class=\"Tekst\" ID=\"T6\"><B>6.  \r\n\r\n</B>  \r\n\r\n Det fremgår af  \r\n\r\n straffuldbyrdelseslovens § 66, stk. 6, at der ved anbringelse i sikringscelle  \r\n\r\n uden tvangsfiksering skal tilkaldes læge, hvis der er mistanke om sygdom,  \r\n\r\n herunder om tilskadekomst hos den indsatte, eller hvis den indsatte selv  \r\n\r\n anmoder om lægehjælp.  \r\n\r\n</P>  \r\n\r\n<P class=\"Tekst\">  \r\n\r\n Der skal gøres notat første gang,  \r\n\r\n lægen er søgt tilkaldt samt &#150; hvis kontakt ikke opnås straks &#150; ved  \r\n\r\n alle  \r\n\r\n efterfølgende forsøg. Notatet foretages på fanebladet &#148;læge&#148; i  \r\n\r\n forbindelse med  \r\n\r\n den elektroniske indrapportering af sikringscelleanbringelsen, jf. nedenfor  \r\n\r\n under pkt. 10.  \r\n\r\n</P>  \r\n\r\n<P class=\"Tekst\">  \r\n\r\n Uanset at lægetilsyn har fundet sted, påhviler der personalet en  \r\n\r\n forpligtelse til at være opmærksom på eventuelle sygdomstegn, der bør give  \r\n\r\n anledning til fornyet lægetilkald.  \r\n\r\n</P>  \r\n\r\n<P class=\"Tekst\" ID=\"T7\"><B>7.  \r\n\r\n</B>  \r\n\r\n Det fremgår  \r\n\r\n bekendtgørelsens § 6, stk. 2, at der ved anbringelse i sikringscelle skal  \r\n\r\n foretages en undersøgelse af den indsattes person, jf.  \r\n\r\n straffuldbyrdelseslovens  \r\n\r\n § 60, stk. 1 og stk. 3-8. Der skal desuden normalt ske omklædning af den  \r\n\r\n indsatte. Omklædning indebærer, at den indsatte skal afklædes og som minimum  \r\n\r\n have institutionens underbenklæder eller et tæppe på igen. Derudover skal den  \r\n\r\n indsatte tilbydes en undertrøje.  \r\n\r\n</P>  \r\n\r\n<P class=\"Tekst\">  \r\n\r\n Omklædning vil undtagelsesvis kunne undlades, hvis det vurderes,  \r\n\r\n at omklædning i sig selv i den konkrete situation vil optrappe situationen,  \r\n\r\n jf.  \r\n\r\n straffuldbyrdelseslovens § 66, stk. 3.  \r\n\r\n</P>  \r\n\r\n<P class=\"Tekst\" ID=\"T8\"><B>8.  \r\n\r\n</B>  \r\n\r\n Det fremgår af  \r\n\r\n bekendtgørelsens § 7, at i tilfælde, hvor den indsatte ikke er  \r\n\r\n tvangsfikseret,  \r\n\r\n jf. straffuldbyrdelseslovens § 66, stk. 4, skal den pågældende jævnligt  \r\n\r\n tilses  \r\n\r\n af personalet.  \r\n\r\n</P>  \r\n\r\n<P class=\"Tekst\">  \r\n\r\n Hvor ofte tilsyn skal ske, vil afhænge af en konkret vurdering.  \r\n\r\n I visse tilfælde vil der, også når den indsatte ikke er tvangsfikseret, kunne  \r\n\r\n være behov for fast vagt eller i hvert fald meget hyppige tilsyn, mens det i  \r\n\r\n andre tilfælde kan være tilstrækkeligt at tilse med noget længere  \r\n\r\n intervaller.  \r\n\r\n</P>  \r\n\r\n<P class=\"Tekst\">  \r\n\r\n Det vil efter omstændighederne kunne være påkrævet at lade en  \r\n\r\n indsat forblive i sikringscelle, uanset at den indsatte er faldet til ro og  \r\n\r\n sover. I en sådan situation vil det kunne være rigtigt at lade den indsatte  \r\n\r\n sove i cellen indtil om morgenen, frem for at vække den pågældende og dermed  \r\n\r\n risikere en ny optrapning af situationen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Notat m.v.  \r\n\r\n</P>  \r\n\r\n<P class=\"Tekst\" ID=\"T9\"><B>9.  \r\n\r\n</B>  \r\n\r\n Det fremgår af  \r\n\r\n bekendtgørelsens § 13, stk. 1, at institutionen så hurtigt som muligt skal  \r\n\r\n udarbejde rapport om anvendelse af håndjern og sikringscelle m.v., herunder  \r\n\r\n tvangsfiksering.  \r\n\r\n</P>  \r\n\r\n<P class=\"Tekst\">  \r\n\r\n Rapport om anvendelse af håndjern og  \r\n\r\n sikringscelle sker ved elektronisk indrapportering under &#148;Håndjern&#148;  \r\n\r\n og  \r\n\r\n &#148;Sikringscelle&#148; i Klientsystemet. Rapport om håndjern skal ikke  \r\n\r\n anvendes i de  \r\n\r\n tilfælde, hvor der er udfærdiget rapport om anbringelse i observations- eller  \r\n\r\n sikringscelle i den pågældende institution. Rapport om magtanvendelse skal  \r\n\r\n ikke  \r\n\r\n udfærdiges, hvis der er udfærdiget rapport om håndjern eller observations-  \r\n\r\n eller sikringscelleanbringelse.  \r\n\r\n</P>  \r\n\r\n<P class=\"Tekst\">  \r\n\r\n Det bemærkes for så vidt angår anvendelse af håndjern, at det  \r\n\r\n bør sikres, at det af notatet fremgår, hvad der har været begrundelsen for  \r\n\r\n anvendelsen i hver enkelt situation, hvor spørgsmålet om anvendelse af  \r\n\r\n håndjern  \r\n\r\n aktualiseres. Har der således været anvendt håndjern under transport af en  \r\n\r\n indsat, og viser det sig efterfølgende nødvendigt også at anvende håndjern i  \r\n\r\n forbindelse med en visitation i den modtagende institution, bør såvel  \r\n\r\n begrundelsen for anvendelsen under transporten som begrundelsen for  \r\n\r\n anvendelsen  \r\n\r\n under visitationen fremgå af notatet.  \r\n\r\n</P>  \r\n\r\n<P class=\"Tekst\">  \r\n\r\n For så vidt angår anvendelse af  \r\n\r\n sikringscelle bemærkes det, at det bør sikres, at det fremgår af notatet, om  \r\n\r\n der evt. har fundet fiksering sted hvilke fikseringsmidler der har været  \r\n\r\n anvendt, og en konkret begrundelse for anvendelsen af fiksering og for  \r\n\r\n omfanget  \r\n\r\n heraf.  \r\n\r\n</P>  \r\n\r\n<P class=\"Tekst\" ID=\"T10\"><B>10.  \r\n\r\n</B>  \r\n\r\n Det fremgår af bekendtgørelsens § 14, stk.  \r\n\r\n 1, at enhver, der tilser en indsat, der er anbragt i sikringscelle eller  \r\n\r\n undergivet anvendelse af andre sikringsmidler, skal gøre notat om tilsynet i  \r\n\r\n Klientsystemet (under &#148;Sikringscelle&#148;).  \r\n\r\n</P>  \r\n\r\n<P class=\"Tekst\">  \r\n\r\n Dette gælder også for det tilsyn, der føres af en fast vagt til  \r\n\r\n en indsat, der er tvangsfikseret. Der skal ske notat om tilsynet med den  \r\n\r\n pågældende mindst hvert kvarter i den periode, den indsatte er fikseret i  \r\n\r\n sikringscelle.  \r\n\r\n</P>  \r\n\r\n<P class=\"Tekst\">  \r\n\r\n Hvis den indsatte er tvangsfikseret, er den faste vagt ansvarlig  \r\n\r\n for, at der gøres notat på skemaet vedrørende tilsyn af såvel den faste vagt  \r\n\r\n som andre, der tilser den indsatte, herunder sygeplejerske og læge. Disse  \r\n\r\n notater foretages ligeledes i Klientsystemet under &#148;Sikringscelle&#148;.  \r\n\r\n</P>  \r\n\r\n<P class=\"Tekst\">  \r\n\r\n Vejledning nr. 90 af 16. maj 2001 om anvendelse af  \r\n\r\n sikringsmidler i fængsler og arresthuse bortfalder.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Direktoratet for Kriminalforsorgen, den 2.  \r\n\r\n januar 2006</I></P>  \r\n\r\n<P CLASS=SIGN1 ALIGN=\"CENTER\">William Rentzmann</P>  \r\n\r\n<P CLASS=SIGN2 ALIGN=\"RIGHT\">/Jakob Schiøler</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/01/2006"
        },
        {
            "displayName": "Accession",
            "displayValue": "C20060000260"
        },
        {
            "displayName": "Entydig dokumentidentifikation",
            "displayValue": "AA002875"
        },
        {
            "displayName": "Dato for førstegangsindlæggelse",
            "displayValue": "05/01/2006"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "02/01/2006"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.<br />Direktoratet for Kriminalforsorgen, J.nr. JUR 04-1331-106 "
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}