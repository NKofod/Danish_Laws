{
    "id": 109148,
    "title": "1992 BTL 140   BETÆNKNING OVER FORSLAG TIL LOV OM ÆNDRING AF LOV OM LØNMODTAGERNES   DYRTIDSFOND (UDBETALINGSREGLER)    NR L 140 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 140",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 140 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Lønmodtagernes  \r\n\r\n Dyrtidsfond (Udbetalingsregler) <BR>  \r\n\r\n Nr L 140 1992-93, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige henvendelser fra Finansrådet og  \r\n\r\n Vagn Jeppesen, Hørsholm. </P>  \r\n\r\n<P>På baggrund af en vis usikkerhed om skattemyndighedernes mulighed for at  \r\n\r\n dokumentere, at kapitalpension er hævet, søger udvalget dette spørgsmål  \r\n\r\n afklaret inden lovforslagets 2. behandling. </P>  \r\n\r\n<P>Der er af arbejdsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med de af arbejdsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Et <I>andet</I>  <I>mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Fremskridtspartiet mener, som tilkendegivet ved førstebehandlingen, at  \r\n\r\n regeringens forslag er et skridt i den rigtige retning med hensyn til at give  \r\n\r\n lønmodtagerne mulighed for at disponere over deres midler i Lønmodtagernes  \r\n\r\n Dyrtidsfond. </P>  \r\n\r\n<P>Fremskridtspartiet vil på et senere tidspunkt fremsætte forslag om, at  \r\n\r\n midlerne i Lønmodtagernes Dyrtidsfond udbetales til dem, der har optjent  \r\n\r\n dyrtidsmidler. Dette forslag vil for at undgå at skabe ustabilitet på  \r\n\r\n aktiemarkedet blive baseret på, at midlerne udbetales over en årrække. </P>  \r\n\r\n<P>Fremskridtspartiet er opmærksom på, at en væsentlig del af regeringens  \r\n\r\n begrundelse for at fremsætte lovforslaget har baggrund i et ønske om at opnå  \r\n\r\n en efterspørgselseffekt, der kan stimulere økonomien og beskæftigelsen. I  \r\n\r\n denne forbindelse ønsker Fremskridtspartiet at præcisere, at udbetaling af  \r\n\r\n midler fra Lønmodtagernes Dyrtidsfond næppe er et velegnet finanspolitisk  \r\n\r\n instrument, idet der er usikkerhed om de efterspørgselsstimulerende effekter.  \r\n\r\n</P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 3</I> udgår. </P>  \r\n\r\n<P>Af <I>arbejdsministeren</I> , tiltrådt af et <I>flertal</I> (udvalget med  \r\n\r\n undtagelse af SF og FP): </P>  \r\n\r\n<P> <B>2)</B> I det under <I>nr. 3</I> foreslåede nye <I>§ 2, stk. 3</I> ,  \r\n\r\n indsættes i <I>2. pkt.</I> efter &#187;til at&#171; ordene: &#187;indbetale  \r\n\r\n på eller&#171;. </P>  \r\n\r\n<P>Til § 2 <B>3)</B>  <I>Stk. 2</I> affattes således: </P>  \r\n\r\n<P>&#187; <I>Stk. 2</I> . Til lønmodtagere, der er fyldt 60 år ved lovens  \r\n\r\n ikrafttræden, udbetales det indbetalte beløb med tillæg efter § 2, stk. 1,  \r\n\r\n nr. 1, som affattet ved denne lovs § 1, nr. 1, inden den 1. april 1993, hvis  \r\n\r\n begæring om udbetaling med dokumentation fra skattemyndighederne er afgivet  \r\n\r\n inden den 1. februar 1993. Indgives begæring med dokumentation senere, skal  \r\n\r\n udbetalingen ske senest 2 måneder efter modtagelsen i Lønmodtagernes  \r\n\r\n Dyrtidsfond.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Fremskridtspartiet har 3 afgørende reservationer over for  \r\n\r\n lovforslagets bestemmelse om, at lønmodtagerne kun kan få udbetalt deres  \r\n\r\n midler fra Lønmodtagernes Dyrtidsfond, såfremt eventuelle kapitalpensioner er  \r\n\r\n hævet forinden. </P>  \r\n\r\n<P>1. Der vil opstå en unødig bureaukratisk administrativ forvaltning, hvis  \r\n\r\n der skal forelægges dokumentation for, at eventuelle kapitalpensioner er  \r\n\r\n hævet. Det vil således være nødvendigt, at staten i hvert enkelt tilfælde  \r\n\r\n kontrollerer, om der foreligger et berettiget krav. </P>  \r\n\r\n<P>2. Bestemmelsen vil få en hæmmende effekt på opsparingen, idet den vil  \r\n\r\n fremkalde et antal udbetalinger af kapitalpensioner, der er adgang til at  \r\n\r\n hæve, og som er større, end hvis bestemmelsen ikke eksisterede. </P>  \r\n\r\n<P>3. Bestemmelsen vil skabe flere urimelige økonomiske asymmetriforhold  \r\n\r\n mellem forskellige typer pensionsordninger. </P>  \r\n\r\n<P>F.eks. opstår der en urimelig asymmetri mellem 60-årige, som er indehavere  \r\n\r\n af en kapitalpension, der er adgang til at hæve, og 60-årige, der ingen  \r\n\r\n kapitalpension har, idet indehaverne af kapitalpensionen vil være nødsaget  \r\n\r\n til at få deres kapitalpension udbetalt for at modtage en udbetaling fra  \r\n\r\n Lønmodtagernes Dyrtidsfond, og de vil dermed være nødsaget til at betale 40  \r\n\r\n pct. af udbetalingen fra kapitalpensionen i skat. </P>  \r\n\r\n<P>I øvrigt opstår der en urimelig økonomisk asymmetri mellem 60-årige, som  \r\n\r\n har en kapitalpension, der er adgang til at hæve, og hvis indestående  \r\n\r\n beløbsmæssigt er mindre end det beløb, der ville kunne udbetales fra  \r\n\r\n Lønmodtagernes Dyrtidsfond, og personer, der ingen kapitalpension har. </P>  \r\n\r\n<P>Til nr. 2 Ændringsforslaget tilsigter at modvirke mulighed for  \r\n\r\n skattespekulation i tilfælde, hvor der er en mulighed for supplerende  \r\n\r\n indbetaling på ordningen, f.eks. i forbindelse med udbetaling fra  \r\n\r\n Dyrtidsfonden. </P>  \r\n\r\n<P>Til nr. 3 Lønmodtagernes Dyrtidsfond har gjort opmærksom på, at det i  \r\n\r\n nogle tilfælde kan være forbundet med store vanskeligheder at overholde den  \r\n\r\n foreslåede frist til 1. april 1993 for udbetaling efter den nye § 2, stk. 1,  \r\n\r\n nr. 1. Derfor foreslås bestemmelsen ændret, så der fastsættes en første frist  \r\n\r\n til den 1. april 1993, og derefter en frist på 2 måneder. Fristerne regnes  \r\n\r\n fra begæringens indgivelse til fonden med fornøden dokumentation fra  \r\n\r\n skattemyndighederne. Med denne formulering bliver der tid til behandling af  \r\n\r\n begæringen, uanset hvornår den indgives. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>ÆndringsforslagAf <I>arbejdsministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 2 <B>1)</B> I <I>stk. 2</I> indsættes efter  \r\n\r\n &#187;skattemyndighederne&#171; ordene: &#187;eller, hvis denne ikke er  \r\n\r\n fyldestgørende, i form af en tro og love-erklæring fra lønmodtageren&#171;.  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 I bemærkningerne til lovforslaget og i det ved 2. behandling  \r\n\r\n vedtagne ændringsforslag er det forudsat, at det skal være en betingelse for  \r\n\r\n udbetaling efter de nye regler, at der foreligger dokumentation fra  \r\n\r\n skattemyndighederne for, at en eventuel kapitalpension er hævet forinden.  \r\n\r\n</P>  \r\n\r\n<P>Skatteministeren har imidlertid i svar til udvalget oplyst, at det ikke  \r\n\r\n vil være muligt for skattemyndighederne i alle tilfælde at dokumentere,  \r\n\r\n hvorvidt en skatteyders kapitalpension er ophævet. </P>  \r\n\r\n<P>Derfor tilkendegives ved dette ændringsforslag og disse bemærkninger, at  \r\n\r\n hvor skattemyndighedernes dokumentation ikke er fyldestgørende, kan den  \r\n\r\n suppleres med eller erstattes af en tro og love-erklæring fra lønmodtageren.  \r\n\r\n Dette gælder ikke alene i de af § 2, stk. 2, omhandlede tilfælde, men i alle  \r\n\r\n tilfælde af udbetaling efter de foreslåede bestemmelser. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/1993"
        },
        {
            "displayName": "Accession",
            "displayValue": "199214K00140"
        },
        {
            "displayName": "Entydig dokumentidentifikation",
            "displayValue": "CL001900"
        },
        {
            "displayName": "Dato for førstegangsindlæggelse",
            "displayValue": "12/01/1993"
        },
        {
            "displayName": "Dato for indlæggelse",
            "displayValue": "12/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}