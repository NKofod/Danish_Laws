{
    "id": 107424,
    "title": "1997 BTB 29   BETÆNKNING OVER FORSLAG TIL FOLKETINGSBESLUTNING OM ET MILITÆRT BIDRAG TIL   FN'S FREDSBEVARENDE OPERATION I VESTSAHARA    NR B 29 1997-98. 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1997/2 BTB 29",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 29 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om et militært bidrag til  \r\n\r\n FN's fredsbevarende operation i Vestsahara <BR>  \r\n\r\n Nr B 29 1997-98. 2. samling </P>  \r\n\r\n<P></P>  \r\n\r\n<P>Afgivet af Forsvarsudvalget </P>  \r\n\r\n<P></P>  \r\n\r\n<P>Afgivet: 19980428 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i to møder og har herunder  \r\n\r\n stillet spørgsmål til forsvarsministeren og udenrigsministeren, som disse har  \r\n\r\n besvaret skriftligt. Nogle af udvalgets spørgsmål og ministrenes svar herpå  \r\n\r\n er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, CentrumDemokraternes, Det  \r\n\r\n Radikale Venstres, Enhedslistens og Kristeligt Folkepartis medlemmer af  \r\n\r\n udvalget) beslutningsforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Dansk Folkepartis medlem af udvalget) indstiller  \r\n\r\n beslutningsforslaget til <I>forkastelse.</I>  </P>  \r\n\r\n<P>Mindretallet hilser det velkomment, at de stridende parter i Vestsahara,  \r\n\r\n efter at have kæmpet i godt en snes år, nu er blevet enige om at løse deres  \r\n\r\n konflikt med en folkeafstemning. Mindretallet har imidlertid samtidig svært  \r\n\r\n ved at se, hvorfor denne udvikling kommer til at inddrage danske soldater, og  \r\n\r\n hvorfor danske skatteydere skal betale 60 mio. kr. til en operation i  \r\n\r\n Vestsahara. </P>  \r\n\r\n<P>Dansk militær skal udelukkende beskæftige sig med forsvaret af Danmark, og  \r\n\r\n det der kræves, for at NATOsamarbejdet kan fungere. Dansk Folkeparti finder  \r\n\r\n det absurd, at danske soldater tvinges til at gøre tjeneste på stadig flere  \r\n\r\n kontinenter og være part i et stigende antal konflikter, borger og  \r\n\r\n stammekrige, som Danmark overhovedet ingen interesse har i. </P>  \r\n\r\n<P>Dansk Folkeparti beklager, at den danske regering siger ja, hver gang FN  \r\n\r\n finder på en ny fantasifuld operation, som det er tvivlsomt, at der er  \r\n\r\n opbakning til i den danske befolkning, når de høje omkostninger og de risici,  \r\n\r\n de danske soldater udsættes for, tages i betragtning. </P>  \r\n\r\n<P> <I>Poul Andersen (S) Per Kaalund (S) Lotte Bundsgaard (S) AnnaMarie  \r\n\r\n Hansen (S) Ingrid Rasmussen (S)</I> nfmd <I>. Villy Søvndal (SF) Arne  \r\n\r\n Melchior (CD) Jørgen Estrup (RV) Søren Søndergaard (EL) Svend Aage Jensby (V)  \r\n\r\n Karen Rønde (V) Erik Jacobsen (V) Anders Mølgaard (V) Hans Engell (KF)</I>  \r\n\r\n fmd. <I>Helge Adam Møller (KF) Peter Skaarup (DF) Jann Sjursen (KRF)</I>  \r\n\r\n</P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <I>Spørgsmål nr. 1</I>  </P>  \r\n\r\n<P>Ministeren bedes i et notat grundigt belyse, i hvilket omfang de i  \r\n\r\n forsvarsforliget afsatte midler til fredsbevarende aktioner m.v. er anvendt  \r\n\r\n på nuværende tidspunkt fordelt på de enkelte år (heri indregnet de forventede  \r\n\r\n udgifter til Vestsaharaoperationen) med henblik på at kunne vurdere, i  \r\n\r\n hvilket omfang forligets ramme er opbrugt? </P>  \r\n\r\n<P> <I>Svar</I>  </P>  \r\n\r\n<P>Der henvises til vedlagte notat. </P>  \r\n\r\n<P> <I>Spørgsmål nr. 2</I>  </P>  \r\n\r\n<P>Hvilke lande har FN oprindelig rettet henvendelse til om deltagelse i  \r\n\r\n Vestsaharaoperationen, og hvad har de pågældende lande svaret? Herunder bedes  \r\n\r\n oplyst, hvilke begrundelser der er givet for ikke at ville deltage. Især  \r\n\r\n ønskes der nøje redegjort for, hvorfor ikke andre nordiske lande har ønsket  \r\n\r\n at deltage i Vestsaharaoperationen? </P>  \r\n\r\n<P> <I>Svar</I>  </P>  \r\n\r\n<P>FN afholdt i 1997 et orienteringsmøde vedrørende udvidelsen af MINURSO med  \r\n\r\n henblik på at tilvejebringe troppebidrag til udvidelsen af MINURSO. Til stede  \r\n\r\n på mødet var Argentina, Belgien, Brasilien, Chile, Ecuador, Finland,  \r\n\r\n Honduras, Italien, Holland, Norge, Sverige, Uruguay, USA og Østrig samt  \r\n\r\n Danmark. Derudover har Storbritannien oplyst, at man er blevet kontaktet med  \r\n\r\n henblik på at stille et militært bidrag til MINURSO. Regeringen har ikke  \r\n\r\n kendskab til, om andre lande skulle have modtaget en uformel henvendelse fra  \r\n\r\n FN. I følge FN har selvstændighedsbevægelsen Polisario tilkendegivet, at man  \r\n\r\n ville foretrække, at tropperne blev søgt tilvejebragt blandt lande i Europa  \r\n\r\n og Latinamerika. FN har bl.a. lagt til grund for henvendelsen, at man gerne  \r\n\r\n så troppebidrag fra mindre lande med stor erfaring fra fredsbevarende  \r\n\r\n operationer, da operationen ville kræve en stor grad af selvstændighed for  \r\n\r\n kompagnierne. </P>  \r\n\r\n<P>FN har oplyst, at militære observatører søges rekrutteret fra de  \r\n\r\n bidragydende lande i MINURSO. Sammensætningen af den nuværende  \r\n\r\n observatørstyrke fremgår af vedlagte bilag. </P>  \r\n\r\n<P>Som det fremgår af bemærkningerne til beslutningsforslaget har Argentina,  \r\n\r\n Holland, Uruguay og Østrig givet tilsagn om at bidrage med tropper til  \r\n\r\n udvidelsen af MINURSO. Derudover har Pakistan givet tilsagn om at stille med  \r\n\r\n en ingeniørenhed. </P>  \r\n\r\n<P>Sverige har siden december 1997 bidraget med 10 civile politifolk til  \r\n\r\n MINURSO og besluttede netop den 23. april 1997 at bidrage yderligere med et  \r\n\r\n minerydningskompagni på 75 mand. Det svenske bidrag skal udsendes under det  \r\n\r\n nuværende mandat og ikke som det danske, hollandske og østrigske, der er del  \r\n\r\n af den udvidede styrke og som sådan skal indsættes efter en ny beslutning i  \r\n\r\n FNs Sikkerhedsråd. Finland har meddelt FN, at man vil være villig til at  \r\n\r\n bidrage med 56 militære observatører til observatørstyrken samt 15 civile  \r\n\r\n politifolk til den civile politistyrke. Norge har afslået at engagere sig i  \r\n\r\n MINURSO med henvisning til kapacitetsproblemer. Storbritannien har med  \r\n\r\n henvisning til aktuelle forpligtelser afslået at stille med tropper, men har  \r\n\r\n ikke udelukket at bidrage med militære observatører. USA overvejer også at  \r\n\r\n bidrage med militære observatører. </P>  \r\n\r\n<P>Endelig har Slovakiet for nylig tilbudt at bidrage med en  \r\n\r\n minerydningsenhed på ca. 80 mand, såfremt det skulle vise sig nødvendigt at  \r\n\r\n styrke indsatsen på dette område. </P>  \r\n\r\n<P>Udenrigsministeriet er ikke i besiddelse af oplysninger om de øvrige  \r\n\r\n nævnte landes reaktion på FNs henvendelse. </P>  \r\n\r\n<P> <I>Spørgsmål nr. 7</I>  </P>  \r\n\r\n<P>Vil forsvarsministeren sikre, at forsvarsforligets partier grundigt  \r\n\r\n informeres om det videre forløb i forbindelse med styrkens udsendelse  \r\n\r\n herunder afvigelser i forhold til de i beslutningsforslaget indeholdte  \r\n\r\n oplysninger, jf. bemærkningerne herom i forsvarsaftalen 19951999? </P>  \r\n\r\n<P> <I>Svar</I>  </P>  \r\n\r\n<P>I overensstemmelse med hidtidig praksis i forbindelse med igangværende  \r\n\r\n operationer vil regeringen løbende holde Det Udenrigspolitiske Nævn og  \r\n\r\n forsvarsforligets partier orienteret om forløbet i udsendelsen samt om  \r\n\r\n eventuelle udviklinger i forhold til de i beslutningsforslaget indeholdte  \r\n\r\n oplysninger. </P>  \r\n\r\n<P> <I>Spørgsmål nr. 14</I>  </P>  \r\n\r\n<P>Hvilke løn og ansættelsesmæssige vilkår vil gælde for den udsendte styrke?  \r\n\r\n</P>  \r\n\r\n<P> <I>Svar</I>  </P>  \r\n\r\n<P>Personel, som deltager i fredsstøttende missioner, er under uddannelsen  \r\n\r\n omfattet af forsvarets normale løn og ansættelsesforhold, der er aftalt med  \r\n\r\n respektive forhandlingberettigede organisationer. </P>  \r\n\r\n<P>Under udsendelsen aflønnes personellet med sædvanlig hjemmeløn. Der ydes  \r\n\r\n endvidere et fast månedligt FNtillæg på 3.249 kr. (pr. 1. april 1998). Både  \r\n\r\n løn og det nævnte FNtillæg er skattepligtig indtægt for modtageren. </P>  \r\n\r\n<P>Der ydes endvidere et skattefrit udetillægslignende tillæg, hvis størrelse  \r\n\r\n varierer fra ca. 5.985 kr. om måneden for en konstabel til ca. 8.653 kr. for  \r\n\r\n en oberst/brigadegeneral (pr. 1. april 1998). </P>  \r\n\r\n<P>Herudover ydes der fri kost og frit logi/underbringelse under udsendelsen.  \r\n\r\n</P>  \r\n\r\n<P>Endelig betaler FN under udsendelsen til FNmissioner en kontant  \r\n\r\n godtgørelse. Beløbet er på 1,28 amerikansk dollar pr. dag, hvortil kommer  \r\n\r\n 10,50 amerikanske dollars pr. dag under afvikling af maksimalt syv dages  \r\n\r\n FNorlov pr. udsendelsesperiode. </P>  \r\n\r\n<P> <I>Spørgsmål nr. 16</I>  </P>  \r\n\r\n<P>Ministeren bedes oplyse, om regeringen er villig til at yde et økonomisk  \r\n\r\n bidrag til genopbygningen og humanitære formål til Vestsahara i tilslutning  \r\n\r\n til FNoperationen? </P>  \r\n\r\n<P> <I>Svar</I>  </P>  \r\n\r\n<P>EU's humanitære kontor ECHO har ydet betydelige beløb i humanitær bistand  \r\n\r\n til de flygtninge, der afventer repatriering. </P>  \r\n\r\n<P>Repatrieringen varetages af UNHCR, der har oplyst, at organisationen har  \r\n\r\n tilstrækkelige midler til at gennemføre 1. fase af operationen  \r\n\r\n (planlægningen). Når denne fase er afsluttet, forventer UNHCR at appellere om  \r\n\r\n økonomiske bidrag til gennemførelse af operationen. Regeringen vil på dette  \r\n\r\n grundlag positivt overveje muligheden af at yde et dansk bidrag. </P>  \r\n\r\n<P>Regeringen finder ikke, en stillingtagen til evt. ydelse af bidrag til  \r\n\r\n genopbygning er mulig at tage, førend Vestsaharas fremtidige tilhørsforhold  \r\n\r\n er afklaret ved afholdelse af folkeafstemningen. </P>  \r\n\r\n<P> <I>Notat ad. spørgsmål nr. 1</I>  </P>  \r\n\r\n<P>Forsvarsministeriets notat af 24. april 1998, vedlagt svar på spørgsmål 1:  \r\n\r\n</P>  \r\n\r\n<P> <B>&#187;Notat om udgifter til deltagelse i løsningen af internationale  \r\n\r\n operationer perioden 19951998, inklusive et dansk militært bidrag til FN's  \r\n\r\n fredsbevarende operation i Vestsahara.</B>  </P>  \r\n\r\n<P>1. Folketingets Forsvarsudvalg har i forbindelse med behandlingen af  \r\n\r\n forslag til folketingsbeslutning B 29 om et dansk militært bidrag til FNs  \r\n\r\n fredsbevarende operation i Vestsahara stillet spørgsmål til  \r\n\r\n forsvarsministeren med følgende ordlyd: </P>  \r\n\r\n<P>&#187;Ministeren bedes i et notat grundigt belyse, i hvilket om fang de i  \r\n\r\n forsvarsforliget afsatte midler til fredsbevarende aktioner mv. er anvendt på  \r\n\r\n nuværende tidspunkt og fordelt på de enkelte år (heri indregnet de forventede  \r\n\r\n udgifter til Vestsaharaoperationen) med henblik på at kunne vurdere, i  \r\n\r\n hvilket omfang forligets ramme er opbrugt?&#187; </P>  \r\n\r\n<P>2. Af aftale af 8. december 1995 om forsvarets ordning 19951999 fremgår  \r\n\r\n det, at forsvarets udgifter til deltagelse i løsning af opgaver i FN, OSCE,  \r\n\r\n og NATOregi herunder indsættelse af dele af Den Danske Internationale Brigade  \r\n\r\n samt udsendelse af EUmonitorer afholdes inden for forsvarsrammen. Der  \r\n\r\n afsættes et årligt nettobeløb på 530 mio. kr. (545 mio. kr. prisniveau 1997)  \r\n\r\n svarende til udsendelse af ca. 1500 mand i FNtjeneste. Forsvaret kan udover  \r\n\r\n almindelig overførselsadgang ubeskåret overføre årligt mer eller  \r\n\r\n mindreforbrug hertil inden for forligsperioden. Ved et evt. mindreforbrug i  \r\n\r\n forligsperioden vil de reducerede udgifter herved komme forsvaret til gode.  \r\n\r\n</P>  \r\n\r\n<P>3. Fordelingen af forbrugte midler og forventede udgifter til  \r\n\r\n internationale operationer i perioden 19951998 kan med udgangspunkt i  \r\n\r\n Forsvarskommandoens oplysninger belyses med nedenstående oversigt: </P>  \r\n\r\n<P>Finansiering af Forsvarets Internationale Operationer (1995-1998) </P>  \r\n\r\n<PRE>  \r\n\r\n ---------------------------------------------------------------------  \r\n\r\n Mio kr. i løbende priser     1995        1996      1997     1998  \r\n\r\n                             Regnskab   Regnskab  Regnskab  Prognose  \r\n\r\n                                                            (PN98)  \r\n\r\n ---------------------------------------------------------------------  \r\n\r\n Finanslov                   530,0       530,0     545,0      557,0  \r\n\r\n ---------------------------------------------------------------------  \r\n\r\n Nettobeløb                  422,1       551,2     500,3    ca. 565  \r\n\r\n ---------------------------------------------------------------------  \r\n\r\n</PRE>  \r\n\r\n<P>Bemærkninger: </P>  \r\n\r\n<P>1998: Inkl. MINURSO sept. dec. samt videreførelse af UNPREDEP. </P>  \r\n\r\n<P>4. Det fremgår af oversigten, at der med udgangen af 1997 er tale om et  \r\n\r\n samlet mindreforbrug i forhold til det årligt afsatte nettobeløb på 131,4  \r\n\r\n mio.kr. </P>  \r\n\r\n<P>Til grund for oversigten er i øvrigt lagt et i forhold til 1997 i 1998  \r\n\r\n uændret aktivitetsniveau. </P>  \r\n\r\n<P>5. Sammenfattende kan det konkluderes, at det vil være muligt at afholde  \r\n\r\n udgifterne til deltagelse i operationen i Vestsahara samt videreførelse af  \r\n\r\n igangværende operationer med et uændret aktivitetsniveau inden for den  \r\n\r\n samlede ramme til internationale operationer i medfør af Aftale om Forsvarets  \r\n\r\n ordning 19951999.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 1997/2 BF 29",
            "stateLabel": "Vedtaget",
            "references": [
                {
                    "shortName": "1997/2 BSF 29",
                    "title": "1997 BSF 29   FOLKETINGSBESLUTNING OM ET DANSK MILITÆRT BIDRAG TIL FN'S FREDSBEVARENDE   OPERATION I VESTSAHARA ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106430,
                    "eliUri": "/eli/ft/19972BA00029",
                    "externalLink": ""
                },
                {
                    "shortName": "1997/2 BTB 29",
                    "title": "1997 BTB 29   BETÆNKNING OVER FORSLAG TIL FOLKETINGSBESLUTNING OM ET MILITÆRT BIDRAG TIL   FN'S FREDSBEVARENDE OPERATION I VESTSAHARA    NR B 29 1997-98. 2. SAMLING ",
                    "presentationName": "Betænkning over beslutningsforslag",
                    "documentTypeId": 500,
                    "documentId": 107424,
                    "eliUri": "/eli/ft/19972DA00029",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B29.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1998"
        },
        {
            "displayName": "Accession",
            "displayValue": "19972DA00029"
        },
        {
            "displayName": "Entydig dokumentidentifikation",
            "displayValue": "CL008502"
        },
        {
            "displayName": "Dato for førstegangsindlæggelse",
            "displayValue": "06/05/1998"
        },
        {
            "displayName": "Dato for indlæggelse",
            "displayValue": "06/05/1998"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}