{
    "id": 166303,
    "title": "Skrivelse om ændring af vejledning om en a-kasses pligt til at vejlede mv.",
    "documentTypeId": "200",
    "isSagsforlobPeriodValid": true,
    "shortName": "SKR nr 10377 af 16/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning om en a-kasses pligt til at vejlede mv.</p>\r\n<p>I vejledning nr. 39 af 27. april 2012 om en a-kasses pligt til at vejlede mv., som ændret ved skrivelse nr. 80 af 6. november 2012, foretages følgende ændringer:</p>\r\n<p>1. Vejledningen <span class=\"Italic\">Til § 2, stk. 5,</span> affattes således:</p>\r\n<p>»Til § 2, stk. 5</p>\r\n<p>Når et medlem bliver ledigt, skal a-kassen informere pågældende om anmeldelse af sygefravær efter § 35 og anmodning om sygedagpenge efter § 38 i lov om sygedagpenge.</p>\r\n<p>A-kassen skal ligeledes vejlede om pligten til at melde sig syg på første sygedag efter § 62, stk. 3, i lov om arbejdsløshedsforsikring m.v. og § 12 i bekendtgørelse om rådighed.</p>\r\n<p class=\"BilagtekstListe\">A-kassen skal informere om:</p>\r\n<p class=\"Liste1\">\r\n   <span class=\"Liste1Nr\">1)</span> <span class=\"Italic\">at medlemmet skal anmelde sygefravær til a-kassen på første sygefraværsdag, og at sygemeldingen kan ske via registrering på ”Min Side” på Jobnet eller ved kontakt til jobcenteret eller a-kassen</span></p>\r\n<p>Kravet om sygemelding på første sygedag fremgår både af § 35 i lov om sygedagpenge og § 62, stk. 3, i lov om arbejdsløshedsforsikring m.v.</p>\r\n<p>Anmeldelse af sygefraværet kan ske ved registrering på ”Min side” på Jobnet, ved kontakt til jobcentret eller til a-kassen. Har medlemmet foretaget registrering på ”Min side” på Jobnet eller til jobcentret, vil der ske en registrering i det fælles datagrundlag, og der vil automatisk blive sendt en underretningspligtig hændelse til a-kassen.</p>\r\n<p class=\"BilagtekstListe\">Sker medlemmets sygemelding ved kontakt til a-kassen, skal a-kassen samme dag foretage registrering af medlemmets sygefravær i det fælles datagrundlag.</p>\r\n<p class=\"Liste1\">\r\n   <span class=\"Liste1Nr\">2)</span> <span class=\"Italic\">at medlemmet tidligst kan få dagpenge under sygdom fra a-kassen fra den dato, medlemmet har meldt sig syg hos a-kassen</span></p>\r\n<p>Det følger af § 62, stk. 3, i lov om arbejdsløshedsforsikring m.v., at det blandt andet er et krav for udbetaling af dagpenge under de første 14 dages sygdom fra a-kassen, at medlemmet har meldt sig syg hos a-kassen på første sygedag.</p>\r\n<p>A-kassen skal derfor informere om, at et medlem tidligst kan få dagpenge under de første 14 dages sygdom fra den dato, medlemmet har meldt sig syg hos a-kassen. Det fremgår af § 62, stk. 3, i lov om arbejdsløshedsforsikring m.v.</p>\r\n<p class=\"BilagtekstListe\">Udbetaling af dagpenge under sygdom er betinget af, at medlemmet ikke arbejder på nedsat tid. Hvis medlemmet arbejder på nedsat tid, har pågældende dermed ikke ret til dagpenge under de første 14 dages sygdom fra a-kassen, men kan få udbetalt sygedagpenge fra kommunen fra første sygedag. Vedrørende afgrænsning af arbejde på nedsat tid henvises til § 1, stk. 5, i bekendtgørelse om supplerende dagpenge.</p>\r\n<p class=\"Liste1\">\r\n   <span class=\"Liste1Nr\">3)</span> <span class=\"Italic\">hvordan og inden for hvilke frister medlemmet skal anmode om sygedagpenge hos kommunen efter sygedagpengelovens § 38</span></p>\r\n<p class=\"BilagtekstListe\">A-kassen skal herunder informere om:</p>\r\n<p class=\"Liste1\">\r\n   <span class=\"Liste1Nr\">–</span> A-kassen indberetter sygefraværet til kommunen via Nemrefusion på det tidspunkt, hvor et medlem, som er fuldt ledig har fået udbetalt dagpenge under de første 14 dages sygdom fra a-kassen, eller hvor et medlem, som arbejder på nedsat tid, har anmeldt sit sygefravær til a-kassen.</p>\r\n<p class=\"Liste1\">\r\n   <span class=\"Liste1Nr\">–</span> Medlemmet vil, på baggrund af a-kassens indberetning af sygefraværet, få tilsendt et underretningsbrev og en blanket til brug for anmodning om sygedagpenge fra kommunen.</p>\r\n<p class=\"Liste1\">\r\n   <span class=\"Liste1Nr\">–</span> Medlemmet skal anmode om sygedagpenge hos kommunen ved at udfylde og sende blanketten til kommunen.</p>\r\n<p class=\"Liste1\">\r\n   <span class=\"Liste1Nr\">–</span> Fristen for at anmode om sygedagpenge er 8 dage fra afsendelse af underretningsbrevet fra Nemrefusion, og at fristen vil fremgå af underretningsbrevet, jf. § 38, stk. 1, i lov om sygedagpenge.</p>\r\n<p class=\"Liste1\">\r\n   <span class=\"Liste1Nr\">–</span> Hvis der trods medlemmets anmeldelse af sygefraværet til a-kassen ikke er sendt et underretningsbrev og blanket fra Nemrefusion, skal medlemmet kontakte kommunen og anmode om sygedagpenge senest 3 uger efter a-kassens udbetaling af dagpenge under de første 14 dages sygedom er ophørt. Hvis et medlem arbejder på nedsat tid – og dermed ikke har ret til dagenge under sygedom fra a-kassen - skal anmodningen om sygedagpenge dog ske senest 3 uger efter første fraværsdag, jf. § 38, stk. 3, i lov om sygedagpenge.</p>\r\n<p class=\"Liste1\">\r\n   <span class=\"Liste1Nr\">4)</span> <span class=\"Italic\">at det kan have konsekvenser for medlemmets ret til sygedagpenge, hvis fristen for at anmelde sygefravær til a-kassen eller fristen for at anmode om sygedagpenge hos kommunen ikke overholdes</span></p>\r\n<p>Anmelder et medlem, som er arbejder på nedsat tid, sygefraværet senere end første sygefraværsdag, har medlemmet først ret til sygedagpenge fra kommunen fra anmeldelsesdagen, jf. § 35, stk. 3 og 4, i lov om sygedagpenge.</p>\r\n<p>Anmoder et medlem om sygedagpenge efter fristen på 8 dage eller 3 uger, kan det få betydning for medlemmets ret til sygedagpenge fra kommunen, jf. § 38, stk. 6 og 7, i lov om sygedagpenge.«</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 16. december 2014</p><p class=\"Sign1\" align=\"center\">Kirsten Brix Pedersen</p><p class=\"Sign2\" align=\"right\">/ Sofia Franzén</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/2015"
        },
        {
            "displayName": "Accession",
            "displayValue": "C20141037754"
        },
        {
            "displayName": "Entydig dokumentidentifikation",
            "displayValue": "BE006028"
        },
        {
            "displayName": "Dato for førstegangsindlæggelse",
            "displayValue": "06/01/2015"
        },
        {
            "displayName": "Dato for indlæggelse",
            "displayValue": "28/01/2015"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10377"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/12/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,\\Styrelsen for Arbejdsmarked og Rekruttering, j.nr. 2014-0030944"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}