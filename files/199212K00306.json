{
    "id": 111523,
    "title": "1992 LSF 306   FORSLAG TIL LOV OM TILSKUD TIL GRØNLANDS HJEMMESTYRE ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 306",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 306 </P>  \r\n\r\n<P></P>  \r\n\r\n<P>Forslag til Lov om tilskud til Grønlands hjemmestyre </P>  \r\n\r\n<P></P>  \r\n\r\n<P>Fremsat af finansministeren (Lykketoft) </P>  \r\n\r\n<P></P>  \r\n\r\n<P>den 19. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 11. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930044630\"> Lov nr. 446 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Staten yder i 1994 og 1995 følgende tilskud til Grønlands  \r\n\r\n hjemmestyre: </P>  \r\n\r\n<P>I 1994 ydes 2.374,7 mio. kr. </P>  \r\n\r\n<P>I 1995 ydes 2.344,1 mio. kr. </P>  \r\n\r\n<P> <B>§ 2.</B> Tilskuddet reguleres i 1995 med en procent, der svarer til  \r\n\r\n den gennemsnitlige pris- og lønregulering på statens driftsbudget for dette  \r\n\r\n år. </P>  \r\n\r\n<P> <B>§ 3.</B> Tilskuddet udbetales forskudsvis med 1/12 hver måned,  \r\n\r\n medmindre der træffes anden aftale om udbetalingsterminer mellem  \r\n\r\n finansministeren og Grønlands hjemmestyre. </P>  \r\n\r\n<P> <B>§ 4.</B> Den danske statskasse yder kompensation til Grønlands  \r\n\r\n hjemmestyre i overensstemmelse med indholdet i den den 21. august 1990  \r\n\r\n indgåede aftale i henhold til artikel 24 i den mellem den danske regering og  \r\n\r\n det grønlandske landsstyre indgåede aftale af 18. oktober 1979 til undgåelse  \r\n\r\n af dobbeltbeskatning for så vidt angår indkomst- og formueskat samt om  \r\n\r\n bistand i skattesager. </P>  \r\n\r\n<P> <B>§ 5.</B> Loven træder i kraft dagen efter bekendtgørelsen i Lovtidende  \r\n\r\n og har virkning fra 1. januar 1994, jf. dog stk. 2. </P>  \r\n\r\n<P> <I>Stk. 2.</I> § 4 har virkning fra 1. januar 1993. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Staten yder i 1994 og 1995 følgende tilskud til Grønlands  \r\n\r\n</P>  \r\n\r\n<P>hjemmestyre: </P>  \r\n\r\n<PRE>  \r\n\r\n I 1994 ydes ................   2.374,7 mill. kr.  \r\n\r\n I 1995 ydes ................   2.344,1 mill. kr.  \r\n\r\n</PRE>  \r\n\r\n<P> <B>§ 2.</B> Tilskuddet reguleres i 1995 med en procent, der svarer til  \r\n\r\n den gennemsnitlige pris- og lønregulering på statens driftsbudget for dette  \r\n\r\n år. </P>  \r\n\r\n<P> <B>§ 3.</B> Tilskuddet udbetales forskudsvis med 1/12 hver måned,  \r\n\r\n medmindre der træffes anden aftale om udbetalingsterminer mellem  \r\n\r\n finansministeren og Grønlands hjemmestyre. </P>  \r\n\r\n<P> <B>§ 4.</B> Den danske statskasse yder kompensation til Grønlands  \r\n\r\n hjemmestyre i overensstemmelse med indholdet i den den 21. august 1990  \r\n\r\n indgåede aftale i henhold til artikel 24 i den mellem den danske regering og  \r\n\r\n det grønlandske landsstyre indgåede aftale af 18. oktober 1979 til undgåelse  \r\n\r\n af dobbeltbeskatning for så vidt angår indkomst- og formueskat samt om  \r\n\r\n bistand i skattesager. </P>  \r\n\r\n<P> <B>§ 5.</B> Loven træder i kraft dagen efter bekendtgørelsen i Lovtidende  \r\n\r\n og har virkning fra 1. januar 1994, jf. dog stk. 2. </P>  \r\n\r\n<P> <I>Stk. 2.</I> § 4 har virkning fra 1. januar 1993. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget indeholder regler om ydelse af statstilskud til Grønlands  \r\n\r\n hjemmestyre. </P>  \r\n\r\n<P>Bloktilskudsordningen for Grønland blev etableret i forbindelse med  \r\n\r\n indførelse af hjemmestyre i Grønland den 1. maj 1979. </P>  \r\n\r\n<P>Hjemmestyreordningen indebærer, at hjemmestyret kan overtage den  \r\n\r\n regelfastsættende og administrative kompetence på en række sagsområder, der  \r\n\r\n er nævnt i bilaget til hjemmestyreloven. Overgang af sagsområder til  \r\n\r\n hjemmestyret kan ifølge hjemmestyrelovens §§ 4 og 5 enten ske således, at  \r\n\r\n hjemmestyret selv overtager finansieringen af det pågældende område eller  \r\n\r\n således, at der ydes et statstilskud til hjemmestyret svarende til statens  \r\n\r\n besparelse ved områdets overgang til bloktilskud. Tilskud til hjemmestyret  \r\n\r\n til varetagelse af de overtagne områder ydes som et samlet generelt tilskud,  \r\n\r\n hvis anvendelse er undergivet hjemmestyrets fri prioritering. </P>  \r\n\r\n<P>Hjemmestyrelovens § 7 giver mulighed for, at også andre sagsområder end  \r\n\r\n de, der er nævnt i bilaget, kan overtages af hjemmestyret efter reglerne i  \r\n\r\n lovens §§ 4 og 5. Overførslen kan kun se efter aftale mellem regeringen og  \r\n\r\n hjemmestyret og skal ske ved lov. </P>  \r\n\r\n<P>Hovedparten af de områder som hjemmestyret har overtaget er sket med  \r\n\r\n hjemmel i § 5. </P>  \r\n\r\n<P>Efter overførslen til hjemmestyret af Grønlands Sundhedsvæsen pr. 1.  \r\n\r\n januar 1992 resterer kun nogle få mindre områder, der vil kunne overføres til  \r\n\r\n hjemmestyret. </P>  \r\n\r\n<P>Bloktilskuddet til Grønlands hjemmestyre fastsættes i tilskudslove, der  \r\n\r\n sædvanligvis er 3-årige. Den nugældende lov vedrører dog kun en to-årig  \r\n\r\n periode - 1992 og 1993 - idet den forudgående lov - lov nr. 803 af 3.  \r\n\r\n december 1990 vedrørende 1991, 1992 og 1993 - på grund af overførslen af  \r\n\r\n Sundhedsvæsenet og flyvepladsen ved Sdr. Strømfjord m.v. til hjemmestyret  \r\n\r\n blev erstattet af lov nr. 305 af 14. maj 1991, som vedrører 1992 og 1993.  \r\n\r\n</P>  \r\n\r\n<P>Ved lov nr. 305 af 14. maj 1991 er tilskud til Grønlands hjemmestyre  \r\n\r\n fastsat for perioden 1992-1993 med følgende beløb - i anslået pris- og  \r\n\r\n lønniveau 1992: </P>  \r\n\r\n<P>Mill. kr. </P>  \r\n\r\n<PRE>  \r\n\r\n 1992 .......................   2.249,0  \r\n\r\n 1993 .......................   2.281,2  \r\n\r\n</PRE>  \r\n\r\n<P>I nærværende lovforslag er bloktilskudsperioden foreslået 2-årig -  \r\n\r\n gældende 1994-95. Baggrunden herfor er, at det, som en del af den samlede  \r\n\r\n aftale mellem den danske regering og Grønlands Landsstyre om  \r\n\r\n bloktilskudsfastsættelsen, blev besluttet, at der gennemføres et  \r\n\r\n udredningsarbejde med henblik på, at der med virkning fra 1. januar 1996  \r\n\r\n eventuelt kan iværksættes en ny reguleringsordning. </P>  \r\n\r\n<P>Aftalen mellem den danske regering og Grønlands Landsstyre af 6. marts  \r\n\r\n 1993 vedlægges som bilag 1. </P>  \r\n\r\n<P>Tilskuddet reguleres fra et finansår til det følgende i overensstemmelse  \r\n\r\n med den gennemsnitlige reguleringsprocent for statens samlede driftsudgifter  \r\n\r\n fra pris- og lønniveau for finansloven for et år til pris- og lønniveau for  \r\n\r\n finansloven det følgende år. Reguleringsprocenten beregnes som den  \r\n\r\n gennemsnitlige forventede pris- og lønudvikling på statens driftsbudget,  \r\n\r\n fraregnet indtægtsdækket virksomhed, statsvirksomheder og nettostyrede  \r\n\r\n virksomheder. Der vil indtil den endelige vedtagelse af finanslovforslaget i  \r\n\r\n december, kunne ske justeringer i pris- og lønforudsætningerne, såfremt den  \r\n\r\n forventede pris- og lønudvikling ændres markant i forhold til det ved  \r\n\r\n budgetteringen forudsatte. </P>  \r\n\r\n<P>Den danske regering og Grønlands Landsstyre indgik den 21. august 1990 en  \r\n\r\n aftale for at løse visse særlige skattemæssige problemer. </P>  \r\n\r\n<P>Efter aftalen træder Grønland tilbage fra beskatning af visse typer  \r\n\r\n indkomst. Til gengæld yder Danmark kompensation for det grønlandske  \r\n\r\n provenutab. Aftalen vedlægges som bilag 2. </P>  \r\n\r\n<P>De særlige skattemæssige problemer opstod på grund af forskellighederne  \r\n\r\n mellem den danske og den grønlandske skattelovgivning. I en række år gav  \r\n\r\n dette anledning til nogle beskatningskonflikter, der især var følelige for  \r\n\r\n udsendte fra Danmark. Især de offentligt ansatte, herunder forsvarets  \r\n\r\n personel, havde skattemæssige problemer. </P>  \r\n\r\n<P>Problemerne var knyttet til beskatningen af udsendtes dagpenge, og  \r\n\r\n beskatningen af pensionsordninger. </P>  \r\n\r\n<P>I henhold til aftalen træder Grønland tilbage fra beskatning af løbende  \r\n\r\n rentetilskrivninger til pensionsopsparingsordninger i danske pengeinstitutter  \r\n\r\n m.fl. og beskatningen af visse pensions- og forsikringsordninger, der ophæves  \r\n\r\n i utide. </P>  \r\n\r\n<P>Til gengæld for den grønlandske tilbagetræden fra beskatning påtog Danmark  \r\n\r\n sig efter aftalen at yde kompensation for det grønlandske provenutab. </P>  \r\n\r\n<P>Aftalen tages op til gennemgang hvert andet år i den dansk-grønlandske  \r\n\r\n embedsmandsgruppe. Væsentlige ændringer i beregningsgrundlaget eller de  \r\n\r\n lovgivende forudsætninger for aftalen, berettiger hver af parterne til at  \r\n\r\n kræve en genforhandling af aftalen. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Ved aftalen af 6. marts 1993 mellem den danske regering og Grønlands  \r\n\r\n Landsstyre blev bloktilskuddet for 1994 - i 1993-prisniveau - fastsat til  \r\n\r\n 2.328,1 mill. kr., hvilket er en uændret videreførelse af  \r\n\r\n bloktilskudsniveauet fra 1993. For 1995 blev bloktilskuddet - ligeledes i  \r\n\r\n 1993-prisniveau - fastsat til 2.298,1 mill. kr. Det blev samtidig aftale, at  \r\n\r\n staten i 1995 indskyder 30 mill. kr. i Nuna Oil A/S. </P>  \r\n\r\n<P>Endelig blev det aftalt, at der gennemføres et udredningsarbejde med  \r\n\r\n henblik på, at der med virkning fra 1. januar 1996 eventuelt kan iværksættes  \r\n\r\n en ny reguleringsordning. </P>  \r\n\r\n<P>Den nye ordning bør være langsigtet, og den skal muliggøre en fortsat  \r\n\r\n udvikling af det grønlandske samfund inden for rammerne af  \r\n\r\n selvstyreordningen. Et sigte med ordningen skal være, at Grønlands økonomiske  \r\n\r\n afhængighed af bloktilskuddene nedbringes. Ordningen skal respektere den  \r\n\r\n indbyrdes solidaritet inden for rigsfællesskabet, hvilket betyder, at  \r\n\r\n forskelle og udviklingen i det samlede velstandsniveau mellem Grønland og  \r\n\r\n resten af riget skal indgå i vurderingerne. Ved udmålingen af bloktilskuddet  \r\n\r\n skal der endvidere kunne tages hensyn til den økonomiske situation i såvel  \r\n\r\n Grønland som Danmark. Udredningsarbejdet omfatter herudover sagsområder, der  \r\n\r\n endnu ikke eller kun delvis er overført i hjemmestyret. </P>  \r\n\r\n<P>Udredningsarbejdet skal være tilendebragt senest 1. februar 1995. På  \r\n\r\n baggrund af udredningsarbejdet kan der forhandles om en ændring af  \r\n\r\n bloktilskudsreguleringen fra 1996. </P>  \r\n\r\n<P>Det er regeringens opfattelse, at udgangspunktet for forhandlinger om den  \r\n\r\n videre regulering af bloktilskuddet fra 1996 er bloktilskudsniveauet i 1995.  \r\n\r\n</P>  \r\n\r\n<P>Med aftalen af 21. august 1990 mellem den danske regering og Grønlands  \r\n\r\n Landsstyre blev der løst en række skattemæssige problemer. I forbindelse med  \r\n\r\n hjemmestyrets tilbagetræden fra beskatning af visse typer indkomst yder  \r\n\r\n staten kompensation for det grønlandske provenutab. </P>  \r\n\r\n<P>For 1991 og 1992 udgjorde kompensationsbeløbet for hvert år 12 mill. kr.  \r\n\r\n</P>  \r\n\r\n<P>Det forventes, at beløbet også for 1993 vil udgøre ca. 12 mill. kr. </P>  \r\n\r\n<P>Kompensationsbeløbet optages på de årlige bevillingslove. På finansloven  \r\n\r\n for 1993 er på § 38.11.01. Personskatter optaget et beløb på 12 mill. kr. som  \r\n\r\n kompensationsbeløb til Grønland. </P>  \r\n\r\n<P>Bestemmelserne i lovforslagets § 4 om kompensation til Grønlands  \r\n\r\n hjemmestyre for beskatning af visse indkomster har således ingen betydning  \r\n\r\n for fastsættelse af bloktilskuddet. </P>  \r\n\r\n<P> <I>Forelæggelse for de grønlandske myndigheder</I>  </P>  \r\n\r\n<P>Der har mellem regeringen og Grønlands hjemmestyre været ført  \r\n\r\n forhandlinger om tilskuddet for perioden 1994-95. Med aftale af 6. marts blev  \r\n\r\n der opnået enighed om bloktilskudsfastsættelsen for 1994 og 1995. Udkast til  \r\n\r\n lovforslag vil blive forelagt Grønlands hjemmestyre og påregnes behandlet på  \r\n\r\n Landtingets forårssamling i april måned 1993. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Tilskuddene til Grønlands hjemmestyre i 1994 og 1995 er fastsat således:  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n                                             1994             1995  \r\n\r\n                                             ------ mill. kr. ----  \r\n\r\n ---------------------------------------------------------------------  \r\n\r\n Videreførelse af tilskud til Grønlands  \r\n\r\n hjemmestyre ifølge lov nr. 305 af 14.  \r\n\r\n maj 1991, jf. FL 1993 ....................  2.328,1          2.328,1  \r\n\r\n Tilskudsregulering .......................      -              -30,0  \r\n\r\n                                           --------------------------  \r\n\r\n Ialt i 1993-prisniveau ...................  2.328,1          2.298,1  \r\n\r\n                                           --------------------------  \r\n\r\n Opregnet til 1994-prisniveau (2,0 pct.) ..  2.374,7          2.344,1  \r\n\r\n ---------------------------------------------------------------------  \r\n\r\n</PRE>  \r\n\r\n<P> <I>Til § 2 og § 3</I>  </P>  \r\n\r\n<P>Bestemmelserne om pris- og lønregulering af tilskuddet og om  \r\n\r\n udbetalingsterminer er foreslået uændret i forhold til den gældende  \r\n\r\n tilskudslov. </P>  \r\n\r\n<P> <I>Til § 4</I>  </P>  \r\n\r\n<P>Lovbestemmelsen erstatter en tekstanmærkning på de årlige bevillingslove.  \r\n\r\n</P>  \r\n\r\n<P> <I>Til § 5</I>  </P>  \r\n\r\n<P>Det foreslås, at tilskuddet til Grønlands hjemmestyre fastsættes for en  \r\n\r\n 2-årig periode. For så vidt angår bestemmelsen i § 4 foreslås, at den får  \r\n\r\n virkning fra 1. januar 1993. </P>  \r\n\r\n<P>Den 6. marts 1993 </P>  \r\n\r\n<P> <B>Bilag 1 </B></P>  \r\n\r\n<P>Aftale mellem den danske regering og Grønlands Landsstyre om  \r\n\r\n bloktilskudsfastsættelsen for Grønlands hjemmestyre i perioden 1994-95 </P>  \r\n\r\n<P>1. En ny bloktilskudslov skal være gældende for perioden 1994-95. </P>  \r\n\r\n<P>2. Med henblik på finansiering af et seismisk udstyr i Nuna Oil's regi  \r\n\r\n indskyder staten i 1995 30 mill. kr. i Nuna Oil A/S. </P>  \r\n\r\n<P>3. Bloktilskuddet for 1994 fastsættes i 1993-niveau til 2.328,1 mill. kr.  \r\n\r\n og i 1995 til 2.298,1 mill. kr. Den nugældende prisreguleringsordning for  \r\n\r\n bloktilskuddet fastholdes. </P>  \r\n\r\n<P>4. Grønlands Hjemmestyre og regeringen er enige om, at der gennemføres et  \r\n\r\n udredningsarbejde med henblik på, at der med virkning fra 1. januar 1996  \r\n\r\n eventuelt kan iværksættes en ny reguleringsordning. </P>  \r\n\r\n<P>Den nye ordning bør være langsigtet, og den skal muliggøre en fortsat  \r\n\r\n udvikling af det grønlandske samfund inden for rammerne af den  \r\n\r\n selvstyreordning, som er indført. Et sigte med ordningen skal være, at  \r\n\r\n Grønlands økonomiske afhængighed af bloktilskuddene nedbringes. Ordningen  \r\n\r\n skal respektere den indbyrdes solidaritet inden for rigsfællesskabet, hvilket  \r\n\r\n betyder, at forskelle og udviklingen af det samlede velstandsniveau mellem  \r\n\r\n Grønland og resten af riget skal indgå i vurderingerne. Ved udmålingen af  \r\n\r\n bloktilskuddet skal der endvidere kunne tages hensyn til den økonomiske  \r\n\r\n situation i såvel Grønland som Danmark. Udredningsarbejdet omfatter herudover  \r\n\r\n sagsområder, der endnu ikke eller kun delvis er overført til hjemmestyret.  \r\n\r\n</P>  \r\n\r\n<P>Udredningsarbejdet skal være tilendebragt senest 1. februar 1995. På  \r\n\r\n baggrund af udredningsarbejdet kan der forhandles om en ændring af  \r\n\r\n bloktilskudsreguleringen fra 1996. </P>  \r\n\r\n<P>For den danske regering For Grønlands Landsstyre </P>  \r\n\r\n<P> <B>Mogens Lykketoft Emil Abelsen </B></P>  \r\n\r\n<P>Bilag 2 </P>  \r\n\r\n<P> <I>Aftale</I>  </P>  \r\n\r\n<P>i henhold til artikel 24 i den mellem den danske regering og det  \r\n\r\n grønlandske landsstyre indgåede aftale af 18. oktober 1979 til undgåelse af  \r\n\r\n dobbeltbeskatning for så vidt angår indkomst- og formueskat samt om bistand i  \r\n\r\n skattesager. </P>  \r\n\r\n<P>Den danske regering og Grønlands landsstyre er foranlediget af ønsket om  \r\n\r\n at finde en rimelig afgørelse på visse beskatningskonflikter blevet enige om  \r\n\r\n følgende: </P>  \r\n\r\n<P> <I>I. Pensionsområdet.</I>  </P>  \r\n\r\n<P>1. Grønland træder tilbage fra beskatningen af løbende rentetilskrivninger  \r\n\r\n til pensionsopsparingsordninger i danske pengeinstitutter m.fl. </P>  \r\n\r\n<P>På aftaletidspunktet drejer det sig om rateopsparing i pensionsøjemed,  \r\n\r\n indeksopsparing, opsparing i pensionsøjemed (kapitalpension) og  \r\n\r\n selvpensioneringsordninger. Endvidere fritages rentetilskrivning på  \r\n\r\n indestående i Lønmodtagernes Dyrtidsfond fra beskatning. </P>  \r\n\r\n<P>2. Ved opgørelsen af en arbejdstagers skattepligtige indkomst bortses fra  \r\n\r\n grønlandsk side fra arbejdsgiverens bidrag til ordninger, der er udformet som  \r\n\r\n rateforsikringer, rateopsparinger i pensionsøjemed, indeksforsikringer,  \r\n\r\n indeksopsparinger, kapitalforsikringer og kapitalpensioner for offentligt  \r\n\r\n ansatte, der er udsendt fra Danmark. Ordningen skal være obligatorisk for den  \r\n\r\n ansatte og etableret inden udsendelsen til Grønland. </P>  \r\n\r\n<P>Hvis ordningen af arbejdstager er valgt henført til beskatning efter  \r\n\r\n pensionsbeskatningslovens § 50, bortses der dog fra grønlandsk side ikke fra  \r\n\r\n arbejdsgiverens bidrag. </P>  \r\n\r\n<P>En udvidelse af disse regler til også at omfatte private ansatte vil  \r\n\r\n senere blive drøftet i den dansk-grønlandske embedsmandsgruppe. </P>  \r\n\r\n<P>3. Grønland træder tilbage fra beskatning af følgende pensions- og  \r\n\r\n forsikringsordninger, som ophæves i utide: </P>  \r\n\r\n<P>1. Pensionskasseordninger. </P>  \r\n\r\n<P>2. Livsforsikringer med løbende udbetalinger. </P>  \r\n\r\n<P>3. Rateopsparing med udbetaling over mindst 10 år. </P>  \r\n\r\n<P>4. Rateforsikringer med udbetaling over mindst 10 år. </P>  \r\n\r\n<P>5. Indeksopsparing og -forsikringer. </P>  \r\n\r\n<P>6. Kapitalforsikringer med sumudbetalinger. </P>  \r\n\r\n<P>7. Kapitalopsparing med sumudbetalinger. </P>  \r\n\r\n<P> <I>II. Dagpenge og rejsegodtgørelser.</I>  </P>  \r\n\r\n<P>Dagpenge og rejsegodtgørelser, der udbetales fra staten og danske kommuner  \r\n\r\n i forbindelse med udførelsen af offentlige hverv, som anført i  \r\n\r\n statsskattelovens § 5 d, jf. ligningslovens § 9, stk. 8, kan kun beskattes i  \r\n\r\n Danmark i de 2 første år, i hvilke personen oppebærer disse ydelser under  \r\n\r\n ophold i Grønland. </P>  \r\n\r\n<P> <I>III. Kompensation for tilbagetræden fra beskatning.</I>  </P>  \r\n\r\n<P>1. Grønland kompenseres for tilbagetræden fra beskatning på  \r\n\r\n pensionsbeskatningsområdet ud fra følgende pricipper: </P>  \r\n\r\n<P>- Der skal være tale om pensionsordninger, hvoraf der er/eller kan blive  \r\n\r\n tale om betaling af dansk afgift i forbindelse med udbetaling fra ordningen.  \r\n\r\n</P>  \r\n\r\n<P>- Personer omfattet af de pågældende ordninger skal have opholdt sig i  \r\n\r\n Grønland i 6 måneder eller mere, og umiddelbart før opholdet i Grønland have  \r\n\r\n været hjemmehørende i Danmark. </P>  \r\n\r\n<P>- Kompensationen til Grønland udregnes i princippet som en andel af  \r\n\r\n pensionsafgiften, svarende til forholdet mellem opholdsperioden i Grønland og  \r\n\r\n den samlede opsparingsperiode. Det er dog aftalt, at Danmark og Grønland i  \r\n\r\n fællesskab udregner et årligt kompensationsbeløb på et skønnet grundlag. </P>  \r\n\r\n<P>De to dele af riget forpligter sig til at tilvejebringe alle tilgængelige  \r\n\r\n statistiske oplysninger m.v., som er nødvendige for at etablere et så korrekt  \r\n\r\n beregningsgrundlag som muligt for kompensationsbeløbet til den grønlandske  \r\n\r\n landskasse. </P>  \r\n\r\n<P>2. Der ydes ligeledes den grønlandske landskasse kompensation for  \r\n\r\n tilbagetræden fra beskatningen af dagpenge og rejsegodtgørelse, jf. II. </P>  \r\n\r\n<P>3. Det årlige kompensationsbeløb kan ikke overstige det provenutab, som  \r\n\r\n Grønland kan dokumentere ved den aftalte tilbagetræden fra beskatning, eller  \r\n\r\n det beløb en deling af pensionsafgifterne og kompensation af dagpenge m.v.  \r\n\r\n udgør. </P>  \r\n\r\n<P>4. Aftalen tages op til gennemgang hvert andet år i den dansk-grønlandske  \r\n\r\n embedsmandsgruppe. Væsentlige ændringer i beregningsgrundlaget eller de  \r\n\r\n lovgivningsmæssige forudsætninger for aftalen, berettiger hver af parterne  \r\n\r\n til at kræve en genforhandling af aftalen. </P>  \r\n\r\n<P> <I>IV. Ikrafttrædelse, virkningstidspunkt og ophævelse.</I>  </P>  \r\n\r\n<P>1. Denne aftale træder i kraft samme dag begge parter har undertegnet den.  \r\n\r\n</P>  \r\n\r\n<P>2. Aftalen har virkning fra 1. januar 1991. </P>  \r\n\r\n<P>3. Aftalen skal forblive i kraft, indtil den opsiges af den ene del af  \r\n\r\n riget. Enhver del af riget kan opsige aftalen ved at give meddelelse om  \r\n\r\n opsigelse mindst 6 måneder før udgangen af et kalanderår. </P>  \r\n\r\n<P>Til bekræftelse heraf undertegnede underskrevet denne aftale. </P>  \r\n\r\n<P>Udfærdiget i Ilulissat den 21. august 1990 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering For Grønlands Landsstyre </P>  \r\n\r\n<P> <B>Anders Fogh Rasmussen Emil Abelsen</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00306"
        },
        {
            "displayName": "Entydig dokumentidentifikation",
            "displayValue": "CL007089"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "306"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}