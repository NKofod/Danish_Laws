{
    "id": 106274,
    "title": "1986 BSF 161   FORSLAG TIL FOLKETINGSBESLUTNING OM BEDRE VILKÅR FOR ALMENNYTTIGT   NYBYGGERI ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 161 </P>  \r\n\r\n<P></P>  \r\n\r\n<P>Forslag til folketingsbeslutning om bedre vilkår for almennyttigt  \r\n\r\n nybyggeri </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 6. maj 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen ved begyndelsen af det kommende </P>  \r\n\r\n<P>folketingsår at fremsætte forslag til lov om ændring af lov om </P>  \r\n\r\n<P>boligbyggeri efter følgende retningslinjer: </P>  \r\n\r\n<P>a) Der oprettes under Boligselskabernes Landsbyggefond en jordfond, </P>  \r\n\r\n<P>som for boligforeningerne kan opkøbe byggegrunde, hvorpå der </P>  \r\n\r\n<P>forventes opført nyt almennyttigt byggeri. Fonden skal på længere </P>  \r\n\r\n<P>sigt hvile i sig selv. Staten indskyder en startkapital. </P>  \r\n\r\n<P>b) Af hensyn til den størst mulige beboerdemokratiske kontrol med </P>  \r\n\r\n<P>nybyggeriet skal for fremtiden kun almennyttige </P>  \r\n\r\n<P>andelsboligforeninger som hovedregel kunne opføre boliger efter </P>  \r\n\r\n<P>reglerne om almennyttigt nybyggeri i lov om boligbyggeri. </P>  \r\n\r\n<P>c) Der skal som hovedregel, når bortses fra ganske små byggerier, </P>  \r\n\r\n<P>ikke kunne udbydes byggerier i totalentreprise. </P>  \r\n\r\n<P>d) Reglerne om forhøjelse af rammebeløbet strammes, så det f.eks. </P>  \r\n\r\n<P>bliver praktisk taget umuligt at opnå tillæg for særlig høje </P>  \r\n\r\n<P>grundudgifter, og således at tillæg begrundet i elevatorer eller </P>  \r\n\r\n<P>andre foranstaltninger til gavn for ældre og handicappede </P>  \r\n\r\n<P>forudsætter særskilt byggeregnskab. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Stadig flere søger bolig i det almennyttige byggeri, og ventelisterne </P>  \r\n\r\n<P>er lange. Flygtninge skal have bolig. Det er helt afgørende, at </P>  \r\n\r\n<P>der kommer et forøget almennyttigt nybyggeri i de kommende år. </P>  \r\n\r\n<P>Dette byggeri skal have så gode vilkår som muligt, og dette formål </P>  \r\n\r\n<P>er netop sigtet med nærværende forslag. </P>  \r\n\r\n<P>Et af boligselskabernes problemer, når der skal bygges, er </P>  \r\n\r\n<P>naturligvis køb af byggegrund. I de store byer, især i København, </P>  \r\n\r\n<P>er der få velegnede byggegrunde, og disse ejes ofte af private, </P>  \r\n\r\n<P>hvilket kan bringe boligselskabet i en utålelig stilling. </P>  \r\n\r\n<P>F.eks. ville det være utåleligt, hvis storentreprenør Axel </P>  \r\n\r\n<P>Juhl-Jørgensen i forbindelse med et eventuelt kommende byggeri af </P>  \r\n\r\n<P>1800 boliger på byggegrunden &#187;Tippen&#171; i København fik held til  \r\n\r\n at </P>  \r\n\r\n<P>overvælte en udgift på 400.000 kr. om måneden, som er prisen for </P>  \r\n\r\n<P>forkøbsretten på grunden, på det kommende byggeri. Det ville </P>  \r\n\r\n<P>betyde, at det offentlige og de kommende lejere ville komme til at </P>  \r\n\r\n<P>betale dette millionbeløb. </P>  \r\n\r\n<P>Det må generelt forebygges, at private gennem eje eller forkøbsret </P>  \r\n\r\n<P>til den knappe jord kan drive priserne op eller skaffe sig selv </P>  \r\n\r\n<P>adgang til at opføre byggerier. Derfor foreslås det, at </P>  \r\n\r\n<P>boligforeningerne sikres rimelige muligheder for at købe byggejord </P>  \r\n\r\n<P>gennem en jordfond. </P>  \r\n\r\n<P>Denne fond skal opkøbe byggejord, som skal bruges til almennyttigt </P>  \r\n\r\n<P>nybyggeri. Fonden skal opkøbe så billigt som muligt og skal </P>  \r\n\r\n<P>naturligvis ikke indkassere nogen værdistigning eller lignende i </P>  \r\n\r\n<P>forbindelse med videresalget til de boligforeninger, der skal </P>  \r\n\r\n<P>bygge på grunden. Boligforeningen skal først overtage grunden i </P>  \r\n\r\n<P>forbindelse med selve byggeriet. </P>  \r\n\r\n<P>Fonden skal ledes af Boligselskabernes Landsbyggefond. Fonden skal </P>  \r\n\r\n<P>ikke alene sikre sig, at enkeltpersoner og firmaer ikke kommer til </P>  \r\n\r\n<P>at sidde på byggejorden, men skal også aktivt hindre, at </P>  \r\n\r\n<P>byggejorden falder i hænderne på pensionskasserne. Det bør nemlig </P>  \r\n\r\n<P>ikke være en opgave for pensionskasser at opføre privat </P>  \r\n\r\n<P>udlejningsbyggeri. Derimod kunne det overvejes, om </P>  \r\n\r\n<P>pensionskassemidler kunne gøre nytte ved at blive tilført </P>  \r\n\r\n<P>jordfonden til lav rente. Dermed kunne kasserne gavne deres </P>  \r\n\r\n<P>medlemmers interesse i godt og billigt almennyttigt byggeri. </P>  \r\n\r\n<P>På lang sigt bør hele det almennyttige byggeri have fuldt </P>  \r\n\r\n<P>beboerdemokrati. Derfor bør der ensidigt satses på de almennyttige </P>  \r\n\r\n<P>andelsboligforeninger, hvor selskabets ledelse er fuldt ud </P>  \r\n\r\n<P>beboervalgt, og hvor medlemmerne - i hvert fald via </P>  \r\n\r\n<P>repræsentantskabet - er øverste myndighed. </P>  \r\n\r\n<P>I forbindelse med nybyggeri kan beboerdemokratiet være med til </P>  \r\n\r\n<P>afgørende at øge kontrollen med, at der bygges så billigt og så </P>  \r\n\r\n<P>godt som muligt. Dermed hindres formentlig også fejltagelser såsom </P>  \r\n\r\n<P>betonhøjhuse. Det er i den forbindelse vigtigt, at </P>  \r\n\r\n<P>boligforeningerne fortsætter arbejdet med aktivt at inddrage så </P>  \r\n\r\n<P>mange beboere som muligt i forberedelsen af nye projekter. Ved </P>  \r\n\r\n<P>helt at overlade det almennyttige nybyggeri til boligforeningerne </P>  \r\n\r\n<P>opnås også, at disse bliver fremtidens organisationsform i </P>  \r\n\r\n<P>sektoren. </P>  \r\n\r\n<P>Forslaget om fremover at undgå totalentrepriser er begrundet i ønsket </P>  \r\n\r\n<P>om en bedre kontrol med byggefirmaerne. Totalentrepriseformen vil </P>  \r\n\r\n<P>i for mange tilfælde give totalentreprenøren for stort spillerum, </P>  \r\n\r\n<P>hvorimod man mere præcist kan kontrollere de enkelte delopgaver i </P>  \r\n\r\n<P>et projekt. Forslaget er rejst ikke mindst på baggrund af sagen om </P>  \r\n\r\n<P>Axel Juhl-Jørgensens byggeri for Lejerbo i Aldersrogade i </P>  \r\n\r\n<P>København. En sag, hvor Ekstra Bladet har beregnet, at </P>  \r\n\r\n<P>entreprenøren har kunnet hente en meget stor ekstrafortjeneste </P>  \r\n\r\n<P>(beregnet til 29 mill. kr.). Denne sag peger på det problem, at </P>  \r\n\r\n<P>totalentreprenøren har for stor mulighed for at kunne udnytte </P>  \r\n\r\n<P>eventuel &#187;luft&#171; inden for rammebeløb plus eventuelt tillæg. </P>  \r\n\r\n<P>I det hele taget skal der sikres en bedre udnyttelse af rammebeløbet, </P>  \r\n\r\n<P>ved at entreprenørerne på alle måder &#187;trynes&#171; til at bygge så  \r\n\r\n</P>  \r\n\r\n<P>billigt som muligt og helst uden rammebeløbstillæg. Tillæg skal </P>  \r\n\r\n<P>som hovedregel kun kunne gives til foranstaltninger, der gør </P>  \r\n\r\n<P>boligerne egnede til ældre og handicappede eller lignende formål. </P>  \r\n\r\n<P>Der skal endvidere aflægges særskilt regnskab for anvendelsen af </P>  \r\n\r\n<P>tillægget, så der ikke opstår yderligere &#187;luft&#171; inden for den  \r\n\r\n</P>  \r\n\r\n<P>samlede anskaffelsessum. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00161"
        },
        {
            "displayName": "Entydig dokumentidentifikation",
            "displayValue": "CL005097"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}