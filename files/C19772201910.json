{
    "id": 74608,
    "title": "Cirkulæreskrivelse om lov om friskoler og private grundskoler m.v. (* 1) (Til alle amtsråd og kommunalbestyrelser, friskoler, private grundskoler og grundskolekursus samt private gymnasieskoler)",
    "documentTypeId": "210",
    "isSagsforlobPeriodValid": false,
    "shortName": "CIS nr 22019 af 23/08/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om lov om friskoler og  \r\n\r\n private grundskoler m.v. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser, friskoler, private </P>  \r\n\r\n<P CLASS=TITEL-KOMMENTAR ALIGN=CENTER>grundskoler og grundskolekursus samt  \r\n\r\n private gymnasieskoler) </P>  \r\n\r\n<P>Folketinget har den 3. juni 1977 vedtaget en ny lov om friskoler og  \r\n\r\n private grundskoler m.v. (friskoleloven). Loven er stadfæstet den 8. juni  \r\n\r\n 1977 og bekendtgjort i Lovtidende som lov nr. 306 af 8. juni 1977. Loven er  \r\n\r\n tidligere udsendt i særtryk til amtsråd og kommunalbestyrelser. </P>  \r\n\r\n<P> I. Lovens ikrafttræden. </P>  \r\n\r\n<P>Det bestemmes i § 32, at loven træder i kraft den 1. august 1978, men der  \r\n\r\n er dog en række undtagelser herfra, idet der dels er bestemmelser, der har  \r\n\r\n andet ikrafttrædelsestidspunkt (a og b), dels særlige overgangsbestemmelser  \r\n\r\n (c - f). </P>  \r\n\r\n<P>a. Alle regler om grundskoleafdelinger ved private gymnasieskoler findes  \r\n\r\n nu i friskoleloven, jfr. § 31, der således også indeholder den fornødne  \r\n\r\n hjemmel for, at akademisk uddannede lærere i et vist omfang og med en vis  \r\n\r\n tidsbegrænsning kan oppebære akademikerløn for undervisning i  \r\n\r\n grundskoleafdelingen. § 31 er trådt i kraft ved bekendtgørelsen i Lovtidende  \r\n\r\n og har virkning fra den 1. august  1976, dvs. fra den dato, den nye  \r\n\r\n folkeskolelov trådte i kraft og realafdelingens afvikling påbegyndtes, jfr.  \r\n\r\n afsnit II, nr. 18. </P>  \r\n\r\n<P>b. §§ 22 - 26 om private grundskolekursus er trådt i kraft den 1.  august  \r\n\r\n 1977. Samme ikrafttrædelsesdato er fastsat for en række andre bestemmelser i  \r\n\r\n det omfang, de finder anvendelse på private grundskolekursus. jfr. afsnit II,  \r\n\r\n nr. 16. </P>  \r\n\r\n<P>Følgende overgangsregler indebærer en lempelse af friskolelovens  \r\n\r\n almindelige bestemmelser: </P>  \r\n\r\n<P>c. Anerkendte private realskoler, der i skoleåret 1976-77 ikke eller kun  \r\n\r\n delvis omfattede 1. - 7. klassetrin, kan, uanset at de ikke opfylder lovens  \r\n\r\n krav om, at en skole mindst skal omfatte 1. - 7. klassetrin, videreføres som  \r\n\r\n private grundskoler med de klassetrin, den enkelte skole har i skoleåret  \r\n\r\n 1977-78. </P>  \r\n\r\n<P>d. Anerkendte private realkursus, der var i virksomhed i skoleåret  \r\n\r\n 1976-77, kan fra skoleåret 1977-78 overgå til virksomhed som private  \r\n\r\n grundskoler, der kun omfatter 8. - 10. klassetrin. Sådan overgang skal senest  \r\n\r\n ske fra begyndelsen af skoleåret 1981-82. </P>  \r\n\r\n<P>e. Skoler, der var berettigede til tilskud i skoleåret 1976-77, er, uanset  \r\n\r\n at de ikke opfylder de nye elevtalskrav, der i visse henseender indebæreren  \r\n\r\n skærpelse, berettigede til tilskud indtil den 1. august 1981, såfremt de  \r\n\r\n opfylder de hidtil gældende elevtalskrav, jfr. afsnit II, nr. 10. </P>  \r\n\r\n<P>f. Bestemmelsen om, at det er en tilskudsbetingelse, at skolen er en  \r\n\r\n selvejende institution, gælder ikke for privatejede skoler, der var i  \r\n\r\n virksomhed i skoleåret 1976-77, jfr. afsnit II, nr. 11. </P>  \r\n\r\n<P>Den hidtidige lov om friskoler og private grundskoler, jfr.  \r\n\r\n lovbekendtgørelse nr. 366 af 1. juli 1976 ophæves fra den 1. august 1978,  \r\n\r\n dvs., at den hidtidige lov stadig er gældende indtil denne dato, herunder for  \r\n\r\n kursus, der forbereder til realeksamen 1978. </P>  \r\n\r\n<P> II. Den nye lovs indhold. </P>  \r\n\r\n<UL CLASS=PLAIN-LIST>  \r\n\r\n<LI> 1) De almindelige krav til skolernes undervisning. </LI>  \r\n\r\n</UL>  \r\n\r\n<P>a. Bestemmelsen i § 1 om, at friskoler og private grundskoler er private  \r\n\r\n skoler, der giver en undervisning, &#187;som står mål med, hvad der  \r\n\r\n almindeligvis kræves i folkeskolen&#171; må - sammenholdt med §§ 8 og 9 om  \r\n\r\n henholdsvis forældreansvaret og det offentlige tilsyn - forstås sådan, at de  \r\n\r\n private skoler skal tilbyde undervisning inden for hvert af de fag områder,  \r\n\r\n som folkeskolens fagkreds naturligt kan opdeles i, herunder også  \r\n\r\n orienteringsfagene, det praktisk-musiske fagområde i idræt (legemsøvelser).  \r\n\r\n Den hidtidige forudsætning om, at undervisningen skulle omfatte alle  \r\n\r\n folkeskolens fag, er derimod ikke længere gældende. </P>  \r\n\r\n<P>b. Folkeskolens regler om børnehaveklasser og 10. klasser gælder ikke  \r\n\r\n længere for disse klasser ved private skoler, se dog afsnit c. Særlige regler  \r\n\r\n om børnehaveklasser fastsættes af undervisningsministeren. </P>  \r\n\r\n<P>c. Det er nu udtrykkeligt fastslået i loven, at private skoler kan  \r\n\r\n forberede til folkeskolens afgangsprøver og udvidede afgangsprøver, og at  \r\n\r\n undervisningen i så fald skal tilrettelægges således, at eleverne kan  \r\n\r\n indstille sig til prøverne i de enkelte fag på samme klassetrin som i  \r\n\r\n folkeskolen og på tilsvarende vilkår. </P>  \r\n\r\n<UL CLASS=PLAIN-LIST>  \r\n\r\n<LI> 2) Skolernes opbygning. </LI>  \r\n\r\n</UL>  \r\n\r\n<P>a. Som hidtil skal en privat skole mindst omfatte 1. - 7. klassetrin.  \r\n\r\n Herfra gælder dog følgende undtagelser: </P>  \r\n\r\n<P>b. For det første kan undervisningsministeren - som hidtil - godkende, at  \r\n\r\n en skole træffer aftale med en anden privat skole eller med kommunen om  \r\n\r\n henvisning af sine elever til undervisning i denne skole, henholdsvis i  \r\n\r\n folkeskolen, på 7. eller 6. og 7. klassetrin. Kravet om, at godkendelse  \r\n\r\n forudsætter særlige omstændigheder, er bortfaldet. </P>  \r\n\r\n<P>c. For det andet kan undervisningsministeren godkende, at to eller flere  \r\n\r\n skoler slutter sig sammen om en fælles privat skole, der alene giver  \r\n\r\n undervisning inden for 6. - 10. klassetrin. En sådan overbygningsskole skal  \r\n\r\n mindst omfatte 8. og 9. klassetrin. </P>  \r\n\r\n<UL CLASS=PLAIN-LIST>  \r\n\r\n<LI> 3) Specialundervisning m.v. </LI>  \r\n\r\n</UL>  \r\n\r\n<P>a. Efter den nye bestemmelse om specialundervisning, lovens § 3, er det en  \r\n\r\n forpligtelse for de private skoler efter regler, der fastsættes af  \r\n\r\n undervisningsministeren at give specialundervisning eller anden  \r\n\r\n specialpædagogisk bistand til elever, hvis udvikling kræver en særlig  \r\n\r\n hensyntagen eller støtte. Skolen kan opfylde denne forpligtelse på flere  \r\n\r\n måder: </P>  \r\n\r\n<P>Den kan selv etablere specialundervisning. Specialklasser kan dog kun  \r\n\r\n oprettes i særlige tilfælde og med undervisningsministerens godkendelse. </P>  \r\n\r\n<P>Den kan henvise eleverne til specialundervisning ved en anden privat skole  \r\n\r\n eller til folkeskolens specialundervisning i den kommune, hvori den private  \r\n\r\n skole ligger (skolekommunen). Hvis eleven ikke er hjemmehørende i  \r\n\r\n skolekommunen, kan denne kræve refusion af udgifterne fra elevens  \r\n\r\n hjemstedskommune, dvs. den kommune, hvor eleven er tilmeldt folkeregistret.  \r\n\r\n</P>  \r\n\r\n<P>b. Skolekommunen er ligeledes forpligtet til at yde vederlagsfri  \r\n\r\n skolepsykologisk bistand (uden refusion fra hjemstedskommunen). Skolerne kan  \r\n\r\n dog som hidtil med undervisningsministeriets godkendelse helt eller delvis  \r\n\r\n selv sørge for denne bistand. </P>  \r\n\r\n<UL CLASS=PLAIN-LIST>  \r\n\r\n<LI> 4) Undervisning i særlige tilfælde. </LI>  \r\n\r\n</UL>  \r\n\r\n<P>Private skoler skal efter regler, der fastsættes af </P>  \r\n\r\n<P>undervisningsministeren, </P>  \r\n\r\n<P>a. sørge for undervisning i hjemmet af elever, der gennem længere tid på  \r\n\r\n grund af sygdom eller af hensyn til deres sundhed eller velfærd ikke kan  \r\n\r\n undervises i skolen. Nærmere regler herom findes i undervisningsministeriets  \r\n\r\n bekendtgørelse nr. 171 af 10. marts 1976 om sygeundervisning for elever i  \r\n\r\n folkeskolen og visse private skoler. Efter den nye lov er det en forpligtelse  \r\n\r\n for den private skole at sørge for denne undervisning og bekendtgørelsens §  \r\n\r\n 1, stk. 2, agtes derfor ophævet. </P>  \r\n\r\n<P>b. give supplerende undervisning eller anden faglig støtte til elever, der  \r\n\r\n gennem længere tid har været uden undervisning, eller som har skiftet skole.  \r\n\r\n For så vidt angår den tilsvarende forpligtelse i folkeskolen findes nærmere  \r\n\r\n regler i undervisningsministeriets bekendtgørelse nr. 178 af 5. marts 1976 om  \r\n\r\n folkeskolens supplerende undervisning for tilflyttede elever m.fl. og  \r\n\r\n bekendtgørelse nr. 179 af 8. marts 1976 om folkeskolens undervisning af  \r\n\r\n fremmedsprogede elever. </P>  \r\n\r\n<P>c. henvise fremmedsprogede elever til den undervisning i deres  modersmål,  \r\n\r\n som måtte være indrettet for folkeskolens elever i området, medmindre skolen  \r\n\r\n selv kan tilbyde denne undervisning. For så vidt angår folkeskolens  \r\n\r\n forpligtelse vedrørende undervisning i modersmålet for fremmedsprogede  \r\n\r\n elever, findes de nærmere regler i ovennævnte bekendtgørelse om folkeskolens  \r\n\r\n undervisning af fremmedsprogede elever, specielt kap. IV. For private skoler  \r\n\r\n går  forpligtelsen kun ud på at henvise disse elever til sådan undervisning.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI> 5) Undervisning i fritiden . </LI>  \r\n\r\n</UL>  \r\n\r\n<P>Bestemmelsen i § 5 om, at en privat skole kan tilbyde eleverne  \r\n\r\n undervisning i deres fritid, er ny. Der vil blive udarbejdet nærmere regler  \r\n\r\n herom. </P>  \r\n\r\n<UL CLASS=PLAIN-LIST>  \r\n\r\n<LI> 6) Skoleårets længde . </LI>  \r\n\r\n</UL>  \r\n\r\n<P>Bestemmelsen i § 6 om, at skoleåret normalt omfatter 200 skoledage, er ny.  \r\n\r\n Den må forstås på samme måde som den tilsvarende bestemmelse i  \r\n\r\n folkeskolelovens § 13, dvs., at skolernes ferieplaner skal tilrettelægges  \r\n\r\n således, at skoleåret (1. august - 31. juli) gennemsnitlig over en årrække  \r\n\r\n kommer til at omfatte 200 arbejdsdage. Skolerne vil i så henseende kunne  \r\n\r\n følge folkeskolens vejledende ferieplan, som udsendes hvert år. </P>  \r\n\r\n<UL CLASS=PLAIN-LIST>  \r\n\r\n<LI> 7) Oprettelse og anmeldelse af skoler . </LI>  \r\n\r\n</UL>  \r\n\r\n<P>De hidtidige regler om oprettelse og anmeldelse er suppleret i § 7, der  \r\n\r\n dels stiller særlige krav til indholdet af anmeldelsen, dels giver hjemmel  \r\n\r\n til at fastsætte regler om fremgangsmåden ved oprettelse af skoler, som  \r\n\r\n ønsker at opnå stats tilskud i henhold til lov om statsstøtte til visse  \r\n\r\n private skoler. </P>  \r\n\r\n<UL CLASS=PLAIN-LIST>  \r\n\r\n<LI> 8) Tilsyn . </LI>  \r\n\r\n</UL>  \r\n\r\n<P>Bestemmelserne i §§ 8 - 12 vedrører tilsynet og svarer med hensyn til  \r\n\r\n realiteten stort set til de hidtidige regler, men der er foretaget ændringer  \r\n\r\n af systematisk karakter. § 8 omhandler forældrenes tilsyn og ansvar, §§ 10 -  \r\n\r\n 11 det offentlige lokale tilsyn og § 12 det offentlige centrale tilsyn. </P>  \r\n\r\n<P>a. Forældretilsynet omfatter skolens almindelige virksomhed, og  \r\n\r\n forældrekredsen har ansvaret for, at skolen giver en undervisning, som står  \r\n\r\n mål med, hvad der almindeligvis kræves i folkeskolen, jfr. herom nr. 1, a.  \r\n\r\n foran. </P>  \r\n\r\n<P>b. Det offentlige lokale tilsyn, som kan udøves ved en stedlig  \r\n\r\n tilsynsførende, valgt af forældrekredsen eller af skolekommissionen, i  \r\n\r\n København af skoledirektionen, omfatter de undervisningspligtige elevers  \r\n\r\n standpunkt i dansk, regning/matematik og - som noget nyt - engelsk. Endvidere  \r\n\r\n omfatter tilsynet elevernes deltagelse i undervisningen som helhed. </P>  \r\n\r\n<P>c. Det offentlige centrale tilsyn omfatter den prøveforberedende  \r\n\r\n undervisning på 8. - 10. klassetrin. </P>  \r\n\r\n<UL CLASS=PLAIN-LIST>  \r\n\r\n<LI> 9) Oplysning om ind- og udmeldelse af elever. Bevis for deltagelse i  \r\n\r\n  undervisningen. </LI>  \r\n\r\n</UL>  \r\n\r\n<P>a. Skolens leder skal som hidtil udarbejde en årlig fortegnelse over de  \r\n\r\n undervisningspligtige børn, der er indmeldt i skolen; fortegnelsen skal  \r\n\r\n indsendes til skolekommissionen i skolekommunen - i København til  \r\n\r\n skoledirektionen. Som noget nyt er det i § 11, stk. 3, bestemt, at  \r\n\r\n fortegnelsen skal indeholde oplysning om, i hvilken kommune eleven er  \r\n\r\n tilmeldt folkeregistret, og at skolens leder for så vidt angår elever, der  \r\n\r\n ikke er tilmeldt folkeregistret i skolekommunen, samtidig skal underrette  \r\n\r\n skolemyndighederne i folkeregisterkommunen om, at eleverne er indmeldt i  \r\n\r\n skolen. </P>  \r\n\r\n<P>b. Udmeldes en undervisningspligtig elev i skoleårets løb, skal skolens  \r\n\r\n leder ifølge § 11, stk. 4, snarest muligt underrette hjemstedskommunen herom.  \r\n\r\n</P>  \r\n\r\n<P>c. En elev, der udmeldes af en privat skole, har efter § 11, stk. 5, ret  \r\n\r\n til et bevis for deltagelse i undervisningen. Dette gælder også elever, der  \r\n\r\n afslutter skolegangen med deltagelse i afgangsprøver eller udvidede  \r\n\r\n afgangsprøver, og som derfor tillige har krav på bevis herfor. </P>  \r\n\r\n<UL CLASS=PLAIN-LIST>  \r\n\r\n<LI> 10) Elevtalskravet. </LI>  \r\n\r\n</UL>  \r\n\r\n<P>Betingelserne for private skolers ret til statstilskud er ændret på flere  \r\n\r\n punkter. Ændringerne vedrører i første række elevtalskravene og omfatter  \r\n\r\n desuden et krav om selveje og et krav om, at de private skoler skal give  \r\n\r\n forældre og ansatte indsigt i skolens budget og regnskab, jfr. nr. 11 og 12  \r\n\r\n nedenfor. </P>  \r\n\r\n<P>Bestemmelserne om elevtalskravet findes nu i § 13, jfr. § 32, stk. 6.  \r\n\r\n Sammenfattende er de vigtigste ændringer følgende: </P>  \r\n\r\n<P>I stedet for den hidtidige ordning med elevtalskrav for de forskellige  \r\n\r\n afdelinger (børnehaveklasse, 1. - 7. årgang, 8. - 10. årgang) er der nu kun  \r\n\r\n et elevtalskrav, nemlig for 1. - 7. klassetrin, hvor skolen skal have mindst  \r\n\r\n 28 elever i alt. </P>  \r\n\r\n<P>Såfremt skolen med undervisningsministerens godkendelse kun omfatter 1. -  \r\n\r\n 5. eller 1. - 6. klassetrin er elevtalskravet - dog 20, henholdsvis 24  \r\n\r\n elever, jfr. foran nr. 2. </P>  \r\n\r\n<P>Elevtalskravet kan efter skolens valg opfyldes enten i det løbende skoleår  \r\n\r\n eller ved et elevtal beregnet som et gennemsnit af elevtallet i de tre  \r\n\r\n seneste skoleår. </P>  \r\n\r\n<P>Den dispensationshjemmel, som findes i § 13, stk. 3, for skoler, der  \r\n\r\n udelukkende henvender sig til nationale mindretal, samt for skoler, der var i  \r\n\r\n virksomhed i skoleåret 1976-77, og som er eller efter 1967 har været  \r\n\r\n beliggende i landzone eller et hertil svarende område, agtes udnyttet  \r\n\r\n således, at der i hvert enkelt tilfælde optages forhandlinger med vedkommende  \r\n\r\n skoleorganisation. Det forudsættes i øvrigt, at skolerne fortsat opfylder de  \r\n\r\n hidtil gældende, lempeligere elevtalskrav. </P>  \r\n\r\n<P>Endelig indeholder § 32, stk. 6, en overgangsregel, hvorefter skoler, der  \r\n\r\n har været berettigede til tilskud i skoleåret 1976-77, uanset de nye regler  \r\n\r\n vil være berettigede til tilskud indtil den 1. august 1981, såfremt de  \r\n\r\n opfylder de hidtil gældende elevtalskrav. De kan derefter fortsætte deres  \r\n\r\n virksomhed med statstilskud, hvis de i skoleåret 1981-82 opfylder de nye  \r\n\r\n elevtalskrav. </P>  \r\n\r\n<UL CLASS=PLAIN-LIST>  \r\n\r\n<LI> 11) Selvejekravet . </LI>  \r\n\r\n</UL>  \r\n\r\n<P>Skolen skal være en privat selvejende institution, hvis  \r\n\r\n vedtægtsbestemmelser om skolens styrelse og økonomiske forhold er godkendt af  \r\n\r\n undervisningsministeren. Kravet gælder dog ikke for privatejede skoler, der  \r\n\r\n var i virksomhed i skoleåret 1976-77. </P>  \r\n\r\n<UL CLASS=PLAIN-LIST>  \r\n\r\n<LI> 12) Indsigt i budget og regnskab . </LI>  \r\n\r\n</UL>  \r\n\r\n<P>Skolen skal give forældre og ansatte indsigt i skolens budget og regnskab  \r\n\r\n efter regler, der fastsættes af undervisningsministeren. Såfremt en elev ikke  \r\n\r\n er undergivet forældremyndighed, tilkommer denne ret eleven selv. Dette får  \r\n\r\n især betydning for private grundskolekursus, jfr. nr. 16 nedenfor. </P>  \r\n\r\n<UL CLASS=PLAIN-LIST>  \r\n\r\n<LI> 13) Skematimestyring . </LI>  \r\n\r\n</UL>  \r\n\r\n<P>Efter den nye bestemmelse i lovens § 14 skal undervisningsministeren som  \r\n\r\n grundlag for beregningen af statstilskud fastsætte regler om et højeste  \r\n\r\n forbrug af lærerskematimer pr. elev på 1. - 10. klassetrin og om et højeste  \r\n\r\n forbrug af skematimer pr. elev i børnehaveklasser og ved undervisning i  \r\n\r\n fritiden. Sådanne regler agtes udarbejdet efter forhandling med vedkommende  \r\n\r\n organisationer og myndigheder. </P>  \r\n\r\n<UL CLASS=PLAIN-LIST>  \r\n\r\n<LI> 14) Tilsyn med tilskudsbetingelserne . </LI>  \r\n\r\n</UL>  \r\n\r\n<P>Som noget nyt er det i § 16 udtrykkeligt fastsat, at  \r\n\r\n undervisningsdirektøren skal påse, at skolerne opfylder  \r\n\r\n tilskudsbetingelserne. </P>  \r\n\r\n<UL CLASS=PLAIN-LIST>  \r\n\r\n<LI> 15) Elevstøtte . </LI>  \r\n\r\n</UL>  \r\n\r\n<P>Bestemmelserne om elevstøtte i §§ 17 og 18 er nye. </P>  \r\n\r\n<P>a. Ifølge § 17 yder staten fripladstilskud. Dette tilskud er en  \r\n\r\n videreførelse af det fripladstilskud, som hidtil er ydet alene i henhold til  \r\n\r\n en bevilling på de årlige finanslove. Tilskuddet ydes til elever, som ikke er  \r\n\r\n fyldt 18 år ved skoleårets begyndelse. Denne aldersgrænse er fastsat, fordi  \r\n\r\n elever, der er fyldt 18 år, kan opnå støtte af Statens Uddannelsesstøtte. For  \r\n\r\n elever, som fylder 18 år i løbet af skoleåret, vil Statens Uddannelsesstøtte  \r\n\r\n beregne støtten under hensyntagen til eventuel elevstøtte efter bestemmelsen  \r\n\r\n i § 17. </P>  \r\n\r\n<P>b. Ifølge § 18 kan der til elever på 8. - 10. klassetrin, som ikke er  \r\n\r\n fyldt 18 år ved skoleårets begyndelse, ydes tilskud til nedbringelse af  \r\n\r\n betalingen for ophold på en kostafdeling ved en privat skole. Tilskud ydes  \r\n\r\n dog under visse forudsætninger, der sikrer staten en vis kontrol med  \r\n\r\n betalingen for opholdet på kostafdelingen. Om forholdet til Statens  \r\n\r\n Uddannelsesstøtte gælder det samme her som for fripladstilskuddet. </P>  \r\n\r\n<P>c. Fælles for §§ 17 og 18 gælder, at støtten beregnes under hensyn til  \r\n\r\n elevens og forældrenes økonomiske forhold, og at undervisningsministeren skal  \r\n\r\n fastsætte nærmere regler om beregning og udbetaling af støtten. For så vidt  \r\n\r\n angår støtten efter § 18 vil reglerne blive udarbejdet på grundlag af en  \r\n\r\n indstilling fra en arbejdsgruppe om de private kostskoler. </P>  \r\n\r\n<UL CLASS=PLAIN-LIST>  \r\n\r\n<LI> 16) Private grundskolekursus . </LI>  \r\n\r\n</UL>  \r\n\r\n<P>Efter lovens §§ 22 - 26 kan de anerkendte private realkursus, der var i  \r\n\r\n virksomhed i skoleåret 1976-77, videreføres som private grundskolekursus.  \r\n\r\n Derimod kan der ikke oprettes nye grundskolekursus. </P>  \r\n\r\n<P>Bestemmelserne i § 22 - 26 er som nævnt i afsnit I trådt i kraft den 1.  \r\n\r\n august 1977. Det samme gælder følgende øvrige bestemmelser, for så vidt de  \r\n\r\n finder anvendelse på private grundskolekursus: </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> om skoleårets (kursusårets) længde, </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11, </B> stk. 5 om bevis for deltagelse i  \r\n\r\n undervisningen, </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12, </B> stk. 1 - 3 om det offentlige centrale tilsyn,  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13, </B> stk. 1, nr. 2 - 5 om visse tilskudsbetingelser,  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13, </B> stk.5 om tilskud til vikarudgifter, </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> om skematimestyring, og </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> om undervisningsdirektørens tilsyn med, at  \r\n\r\n skolerne opfylder tilskudsbetingelserne. </P>  \r\n\r\n<P>Derimod træder bestemmelsen i § 13 stk. 1, nr. 7 om indsigt i skolens  \r\n\r\n (kursets) budget og regnskab først i kraft den 1. august 1978. </P>  \r\n\r\n<P>Af de nævnte bestemmelser er § 6, § 12, § 22, § 23 og § 25 indarbejdet i  \r\n\r\n ministeriets bekendtgørelse nr. 394 af 13. juli 1977 om private  \r\n\r\n grundskolekursus, som i øvrigt indeholder en række supplerende og udfyldende  \r\n\r\n bestemmelser fastsat i henhold til § 22. Med hensyn til § 14, stk. 1 om  \r\n\r\n skematimestyringen henvises der til § 10 a, nr. 2, i ministeriets cirkulære  \r\n\r\n af 9. juni 1977 om skematimetal ved visse private skoler og kursus i  \r\n\r\n skoleåret 1977-78. </P>  \r\n\r\n<P>Den hidtidige ordning med vederlagsfri kursusundervisning til realeksamen  \r\n\r\n er ikke overført til grundskolekurserne. </P>  \r\n\r\n<P>Fripladstilskud efter § 17 og elevstøtte efter § 18 gives ikke til  \r\n\r\n grundskolekursernes elever, som i øvrigt normalt vil være fyldt 18 år og  \r\n\r\n dermed omfattet af reglerne om Statens Uddannelsesstøtte, hvorefter der også  \r\n\r\n er mulighed for støtte til nedsættelse af kursusafgiften. </P>  \r\n\r\n<P>Heller ikke befordringsgodtgørelse efter § 29 gives til  \r\n\r\n grundskolekursernes elever men disse er berettiget til befordringsgodtgørelse  \r\n\r\n fra amtskommunerne i henhold til undervisningsministeriets bekendtgørelse nr.  \r\n\r\n 460 af 30. august 1974 om befordringsgodtgørelse til visse grupper af  \r\n\r\n uddannelsessøgende. </P>  \r\n\r\n<UL CLASS=PLAIN-LIST>  \r\n\r\n<LI> 17) Befordringsgodtgørelse . </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29 </B> indeholder reglerne om kommunens forpligtelse  \r\n\r\n til at yde befordringsgodtgørelse til elever i private skoler. Reglerne  \r\n\r\n svarer til reglerne i den nugældende lovs § 15 a. Der er dog sket visse  \r\n\r\n redaktionelle ændringer. </P>  \r\n\r\n<P>På given foranledning skal man gøre opmærksom på, at bestemmelsen i § 29,  \r\n\r\n stk. 2 om godtgørelse af udgifterne til egen befordring ikke indebærer, at  \r\n\r\n kommunen fuldt ud skal dække de faktiske udgifter til egen befordring.  \r\n\r\n Kommunernes Landsforening har med undervisningsministeriets viden udsendt en  \r\n\r\n vejledning,hvori man henviser kommunerne til at yde tilskud til egen  \r\n\r\n befordring med et beløb, der svarer til taksten for et månedsabonnementskort  \r\n\r\n med offentlige transportmidler for den pågældende strækning. </P>  \r\n\r\n<P>Den i henhold til den gældende lovs § 15 a, stk. 2, udstedte  \r\n\r\n bekendtgørelse nr. 493 af 29. september 1976 om befordring af syge og  \r\n\r\n invaliderede elever i friskoler og private grund skoler vedbliver at gælde ud  \r\n\r\n over den 31. juli 1978, jfr. den nye lovs § 29, stk. 4. </P>  \r\n\r\n<UL CLASS=PLAIN-LIST>  \r\n\r\n<LI> 18) Grundskoleafdelinger ved private gymnasieskoler . </LI>  \r\n\r\n</UL>  \r\n\r\n<P>Som nævnt i afsnit I, a, er ordningen nu, at alle regler om  \r\n\r\n grundskoleafdelinger ved private gymnasieskoler findes i fri skoleloven, jfr.  \r\n\r\n lovens § 31. </P>  \r\n\r\n<P>De hidtil gældende regler om aflønning af akademisk uddannede lærere  \r\n\r\n (rektorer, lektorer, adjunkter) for undervisning i grundskoleafdelingen er  \r\n\r\n præciseret. Der er nu kun en begrænset adgang til på 8. - 10. klassetrin at  \r\n\r\n aflønne sådan undervisning efter de for statens gymnasieskoler gældende  \r\n\r\n regler. </P>  \r\n\r\n<P>Reglerne i § 31 har som nævnt virkning fra 11. august 1976. Dette  \r\n\r\n fremrykkede tidspunkt har været påkrævet, fordi skolerne har oprettet 8.  \r\n\r\n klasser efter den nye folkeskolelov fra dette tidspunkt. </P>  \r\n\r\n<P> III Supplerende og udfyldende bestemmelser . </P>  \r\n\r\n<P>I henhold til lovens bemyndigelsesbestemmelser er eller vil der blive  \r\n\r\n udarbejdet nærmere regler om følgende: </P>  \r\n\r\n<P> § 1, stk. 1 </P>  \r\n\r\n<P>Børnehaveklasser </P>  \r\n\r\n<P> § 3, stk. 1 </P>  \r\n\r\n<P>Specialundervisning m.v. </P>  \r\n\r\n<P> § 4, nr. 1 </P>  \r\n\r\n<P>Sygeundervisning i hjemmet </P>  \r\n\r\n<P> § 4, nr. 2 </P>  \r\n\r\n<P>Supplerende undervisning eller anden faglig støtte </P>  \r\n\r\n<P> § 4, nr. 3 </P>  \r\n\r\n<P>Modersmålsundervisning af fremmedsprogede elever </P>  \r\n\r\n<P> § 5 </P>  \r\n\r\n<P>Undervisning i fritiden </P>  \r\n\r\n<P> § 7, stk. 3 </P>  \r\n\r\n<P>Fremgangsmåden ved oprettelse af en skole, der ønsker tilskud </P>  \r\n\r\n<P> § 13, stk. 1, nr. 2 </P>  \r\n\r\n<P>Aflønning af ledere og lærere m.v. </P>  \r\n\r\n<P> § 13, stk. 1, nr. 7 </P>  \r\n\r\n<P>Forældres og ansattes indsigt i budget og regnskab </P>  \r\n\r\n<P> § 13, stk. 4 </P>  \r\n\r\n<P>Opgørelse af elevtallene (tilskudsbetingelse) </P>  \r\n\r\n<P> § 14 </P>  \r\n\r\n<P>Forbruget af skematimer som grundlag for tilskudsberegningen </P>  \r\n\r\n<P> § 17 </P>  \r\n\r\n<P>Beregning og udbetaling af fripladstilskud </P>  \r\n\r\n<P> § 18 </P>  \r\n\r\n<P>Beregning og udbetaling af opholdsstøtte </P>  \r\n\r\n<P> § 22, stk. 1 og 2 </P>  \r\n\r\n<P>Private grundskolekursusundervisning m.v. Optagelse på kursus og  \r\n\r\n indstilling til prøverne - se bekendtgørelsen nr. 394 af 13. juli 1977. </P>  \r\n\r\n<P> § 29, stk. 4 </P>  \r\n\r\n<P>Befordring af syge og invaliderede elever - se bekendtgørelse nr. 493 af  \r\n\r\n 29. september 1976. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 23. august  \r\n\r\n 1977. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Frida Horten </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Undervisningsministeren har beholdt ansvaret i øvrigt for frie grundskoler og private gymnasieskoler, studenter- og hf-kurser. Administration af den fælles støttelovgivning for så vidt angår frie grundskoler, studenter- og hf-kurser og af lov om friskoler og private grundskoler m.v. forbliver i Direktoratet for Folkeoplysning, Frie Grundskoler m.v. efter delegation fra undervisningsministeren. Tilsyn med private gymnasieskoler, studenter- og hf-kurser varetages som hidtil af Undervisningsministeriet. Klager over den materielle sagsbehandling på de områder, som direktoratet varetager efter delegation, behandles af Undervisningsministeriet.",
        "På den baggrund er Cirkulæreskrivelse om lov om friskoler og private grundskoler m.v. indlagt i fuld tekst i Undervisningsministeriets base.",
        "Regler, der udstedes med hjemmel i den fælles støttelovgivning, udstedes af kulturministeren for så vidt angår frie kostskoler og af undervisningsministeren for så vidt angår frie grundskoler og private gymnasieskoler, studenter- og hf-kurser.",
        "(* 1) Efter kgl. resolution af 3. juni 1988 er der sket følgende ressortomlægning mellem Undervisningsministeriet og Kulturministeriet: Kulturministeren er blevet øverste ansvarlige for forvaltningen af Direktoratet for Folkeoplysning, Frie Grundskoler m.v. Kulturministeren har herunder overtaget ansvaret for folkehøjskoler, landbrugsskoler, husholdningsskoler og efterskoler (frie kostskoler), og for den støttelovgivning, som er fælles for frie kostskoler, friskoler og private grundskoler (frie grundskoler) samt private gymnasieskoler, studenter- og hf-kurser."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19772201910"
        },
        {
            "displayName": "Entydig dokumentidentifikation",
            "displayValue": "CM033813"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "09/09/1999"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22019"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "23/08/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Folkeoplysning, Frie Grundskoler m v"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1. afd. J.nr. 1977-12112/1-7"
        },
        {
            "displayName": "Stikord",
            "displayValue": "GENNEMFØRELSESCIRKULÆRER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}