{
    "id": 213184,
    "title": "Bekendtgørelse af protokol om ændring af overenskomst mellem de nordiske lande til undgåelse af dobbeltbeskatning for så vidt angår indkomst- og formueskatter",
    "documentTypeId": "220",
    "isSagsforlobPeriodValid": true,
    "shortName": "BKI nr 3 af 31/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af protokol om ændring af overenskomst mellem de nordiske lande til undgåelse af dobbeltbeskatning for så vidt angår indkomst- og formueskatter</p>\r\n<p class=\"NormalInd\">Den 29. august 2018 undertegnedes i Helsingfors en protokol om ændring af overenskomst mellem de nordiske lande til undgåelse af dobbeltbeskatning for så vidt angår indkomst- og formueskatter, underskrevet i Helsingfors den 23. september 1996.</p>\r\n<p style=\"text-align: justify;\">Protokollen har følgende ordlyd, idet den færøske, finske, islandske og nordiske samt de svenske tekster udelades:</p>\r\n<p class=\"Overskriftstekst1\">\r\n   <span class=\"Bold Italic\">Protokol om ændring af overenskomst mellem de nordiske lande til undgåelse af dobbeltbeskatning for så vidt angår indkomst- og formueskatter</span>\r\n</p>\r\n<p class=\"NormalInd\">Danmarks regering sammen med Færøernes landsstyre samt regeringerne i Finland, Island, Norge og Sverige,</p>\r\n<p class=\"Liste1\">\r\n   <span class=\"Liste1Nr\">–</span> der ønsker at indgå en protokol om ændring af overenskomsten af 23. september 1996 til undgåelse af dobbeltbeskatning for så vidt angår indkomst- og formueskatter, som ændret ved protokol af 6. oktober 1997 og protokol af 4. april 2008 (i det følgende omtalt som »overenskomsten«),</p>\r\n<p class=\"Liste1\">\r\n   <span class=\"Liste1Nr\">–</span> der konstaterer, at for så vidt angår Færøerne de sagsområder, som omfattes af denne overenskomst, selv i forholdet til udlandet henhører under Færøernes selvstyrekompetence,</p>\r\n<p style=\"text-align: justify;\">er blevet enige om følgende:</p>\r\n<p style=\"text-align: center;\">\r\n   <span class=\"Italic\">Artikel I</span>\r\n</p>\r\n<p class=\"NormalInd\">Overenskomstens præambel udgår og erstattes af følgende:</p>\r\n<p class=\"NormalInd\">»Danmarks regering sammen med Færøernes landsstyre samt regeringerne i Finland, Island, Norge og Sverige,</p>\r\n<p class=\"NormalInd\">der ønsker at indgå en overenskomst til undgåelse af dobbeltbeskatning for så vidt angår indkomst- og formueskatter (i det følgende omtalt som »overenskomsten«), uden at skabe mulighed for ikke-beskatning eller nedsat beskatning gennem skatteunddragelse eller skatteundgåelse (herunder gennem såkaldt »treaty shopping«, der henviser til, at personer hjemmehørende i en stat, som ikke er part i denne aftale, indirekte opnår fordele efter denne aftale),</p>\r\n<p class=\"NormalInd\">der konstaterer, at for så vidt angår Færøerne de sagsområder, som omfattes af denne overenskomst, selv i forholdet til udlandet henhører under Færøernes selvstyrekompetence,</p>\r\n<p style=\"text-align: justify;\">er blevet enige om følgende:«</p>\r\n<p style=\"text-align: center;\">\r\n   <span class=\"Italic\">Artikel II</span>\r\n</p>\r\n<p class=\"NormalInd\">I artikel 26 (generelle regler om beskatningen) indsættes følgende nye stykke 4:</p>\r\n<p class=\"NormalInd\">»4. Uanset de øvrige bestemmelser i denne overenskomst skal en fordel efter overenskomsten ikke kunne udnyttes i spørgsmål om indkomst eller formue, hvis det under hensyn til alle relevante omstændigheder er rimeligt at fastslå, at opnåelsen af fordelen var et af de væsentligste formål med det arrangement eller den transaktion, som direkte eller indirekte medførte fordelen. Dette gælder dog ikke, hvis det godtgøres, at indrømmelsen af fordelen under disse omstændigheder vil være i overensstemmelse med overenskomstens indhold og formål.«</p>\r\n<p style=\"text-align: center;\">\r\n   <span class=\"Italic\">Artikel III</span>\r\n</p>\r\n<p class=\"NormalInd\">Stykke 1 i artikel 28 (Fremgangsmåden ved indgåelse af gensidige aftaler) udgår og erstattes af følgende bestemmelse:</p>\r\n<p class=\"NormalInd\">»1. Såfremt en person mener, at der i en eller flere af de kontraherende stater er truffet foranstaltninger, som for ham medfører eller vil medføre en beskatning, som ikke er i overensstemmelse med bestemmelserne i denne overenskomst, kan han, uden at det påvirker hans ret til at anvende de retsmidler, der findes i disse staters interne lovgivning, indbringe sagen for den kompetente myndighed i en af de kontraherende stater. Sagen skal indbringes inden fem år fra det tidspunkt, hvor personen fik kendskab til den foranstaltning, der medfører en beskatning, som ikke er i overensstemmelse med bestemmelserne i overenskomsten.«</p>\r\n<p style=\"text-align: center;\">\r\n   <span class=\"Italic\">Artikel IV</span>\r\n</p>\r\n<p class=\"NormalInd\">Stykke 2 i punkt X (til artikel 25) i protokollen til overenskomsten udgår og erstattes af følgende:</p>\r\n<p class=\"NormalInd\">»2. Bestemmelserne i artikel 25, stykke 2, litra c) kan ophæves på begæring af Færøerne.</p>\r\n<p class=\"NormalInd\">Anmodning om en sådan ændring fremsættes ad diplomatisk vej ved underretning til enhver af de andre kontraherende stater. Ændringen træder i kraft den tredivte dag efter den dag, da samtlige andre kontraherende stater har modtaget sådan underretning, med virkning for skatter som pålignes for beskatningsår, som begynder den 1. januar det kalenderår, som følger nærmest efter den dag, hvor ændringen træder i kraft eller senere.«</p>\r\n<p style=\"text-align: center;\">\r\n   <span class=\"Italic\">Artikel V</span>\r\n</p>\r\n<p class=\"NormalInd\">1. Denne protokol skal træde i kraft den tredivte dag efter den dag, da samtlige kontraherende stater har meddelt det finske udenrigsministerium, at protokollen er godkendt. Det finske udenrigsministerium underretter de øvrige kontraherende stater om modtagelsen af disse meddelelser og tidspunktet for protokollens ikrafttræden.</p>\r\n<p class=\"NormalInd\">2. Efter protokollens ikrafttrædelse finder dens bestemmelser anvendelse på skatter, som fastsættes for skatteår, som begynder den 1. januar i det kalenderår, som følger nærmest efter det år, hvor aftalen træder i kraft, eller senere.</p>\r\n<p class=\"NormalInd\">3. Denne protokol skal forblive i kraft, så længe overenskomsten er i kraft.</p>\r\n<p class=\"NormalInd\">Originaleksemplaret af denne protokol deponeres i det finske udenrigsministerium, som tilstiller de øvrige kontraherende stater bekræftede kopier heraf.</p>\r\n<p class=\"NormalInd\">Til bekræftelse heraf har de dertil behørigt befuldmægtigede undertegnet denne protokol.</p>\r\n<p class=\"NormalInd\">Udfærdiget i Helsingfors, den 29. august 2018 i et eksemplar på dansk, færøsk, finsk, islandsk, norsk og svensk, idet der på svensk udfærdiges to tekster, en for Finland og en for Sverige, hvilke samtlige tekster har lige gyldighed.</p>\r\n<p>\r\n   <span class=\"Bold\">For Danmarks regering:</span>\r\n</p>\r\n<p>Charlotte Lauersen</p>\r\n<p>\r\n   <span class=\"Bold\">Fyri Føroya landsstýri:</span>\r\n</p>\r\n<p>Jákup Eyðfinn Kjærbo</p>\r\n<p>\r\n   <span class=\"Bold\">Suomen hallituksen puolesta:</span>\r\n</p>\r\n<p>\r\n   <span class=\"Bold\">För Finlands regering:</span>\r\n</p>\r\n<p>Antero Toivainen</p>\r\n<p>\r\n   <span class=\"Bold\">Fyrir hönd ríkisstjórnar Íslands:</span>\r\n</p>\r\n<p>Árni Þór Sigurðsson</p>\r\n<p>\r\n   <span class=\"Bold\">For Norges regjering:</span>\r\n</p>\r\n<p>Åge Bernhard Grutle</p>\r\n<p>\r\n   <span class=\"Bold\">För Sveriges regering:</span>\r\n</p>\r\n<p style=\"text-align: justify;\">Carina Mårtensson</p>\r\n<p>Protokollen trådte i medfør af artikel V, stk. 1, i kraft den 28. november 2019.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 31. marts 2020</p><p class=\"Sign1\" align=\"center\">Morten Bødskov</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/04/2020"
        },
        {
            "displayName": "Accession",
            "displayValue": "L20200000364"
        },
        {
            "displayName": "Entydig dokumentidentifikation",
            "displayValue": "AN014288"
        },
        {
            "displayName": "Dato for førstegangsindlæggelse",
            "displayValue": "03/04/2020"
        },
        {
            "displayName": "Dato for indlæggelse",
            "displayValue": "03/04/2020"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "31/03/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2017-5213"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}