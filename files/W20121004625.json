{
    "id": 153678,
    "title": "Ankestyrelsens principafgørelse 105-12 om førtidspension - betingelser - bortfald - fast bopæl - anbringelse - retspsykiatrisk afdeling - udvist ved dom",
    "documentTypeId": "240",
    "isSagsforlobPeriodValid": true,
    "shortName": "KEN nr 10046 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 105-12 om førtidspension - betingelser - bortfald - fast bopæl - anbringelse - retspsykiatrisk afdeling - udvist ved dom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En udlænding, der havde fået opholdstilladelse som mindreårig, var dømt til anbringelse på psykiatrisk afdeling her i landet. Hanhavde fortsat ret til at få førtidspension under anbringelsen, selv om han samtidig var dømt til efterfølgende udvisning med indrejseforbud for altid.</p>\r\n   <p class=\"TekstGenerel\">Det var afgørende, at han skulle opholde sig på anbringelsesstedet, selv om han havde mistet sit lovlige opholdsgrundlag efter udlændingeloven.</p>\r\n   <p class=\"TekstGenerel\">Efter pensionsloven er det som udgangspunkt en betingelse for ret til pension, at modtageren har fast bopæl i Danmark. Loven stiller ikke yderligere krav til ophold for at kunne bevare en allerede tilkendt pension.</p>\r\n   <p class=\"TekstGenerel\">En person anses for at have fast bopæl på en psykiatrisk afdeling, så længe personen opholder sig der, fordi der er afsagt dom om anbringelsen.</p>\r\n   <p class=\"TekstGenerel\">Princippet i P-6-03 om, at der ikke kan tilkendes pension, når opholdstilladelse er bortfaldet, er ikke sammenlignelig med en situation, hvor en person allerede har fået tilkendt pension, inden opholdstilladelsen bortfaldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 2, stk. 2, nr. 1 og § 3, stk. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om standsning af førtidspension efter, at du ved dom af 13. marts 2009 blev dømt til tidsubestemt anbringelse på psykiatrisk afdeling og samtidig dømt til udvisning af Danmark med indrejseforbud for bestandigt.</p>\r\n<p>Resultatet er</p>\r\n<p>• Du har ret til fortsat udbetaling af førtidspension under din anbringelse på psykiatrisk afdeling her i landet</p>\r\n<p>Vi ændrer således afgørelsen fra Det Sociale Nævn i Statsforvaltningen YY.</p>\r\n<p>Vi skal bede kommunen kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at der ikke er hjemmel til at standse udbetaling af førtidspension til dig, mens du opholder dig på Retspsykiatrisk Center X eller anden psykiatrisk afdeling her i landet.</p>\r\n<p>Du mister ikke retten til pension som følge af, at du ikke længere har et lovligt opholdsgrundlag efter udlændingeloven.</p>\r\n<p>Vi har lagt vægt på, at du har fået ret til pension efter pensionslovens § 2, stk. 2, nr. 1.</p>\r\n<p>Efter pensionslovens § 3 er det som udgangspunkt en betingelse for retten til pension, at modtageren har fast bopæl i Danmark.</p>\r\n<p>Vi har lagt vægt på, at der efter pensionsloven ikke stilles yderligere krav til ophold for at kunne bevare en allerede tilkendt pension.</p>\r\n<p>Princippet i P-6-03 om, at der ikke kan tilkendes pension, når opholdstilladelse er bortfaldet, er ikke sammenlignelig med din situation, hvor du allerede har fået tilkendt pension, inden opholdstilladelsen bortfaldt.</p>\r\n<p>Vi finder, at du i forhold til din ret efter pensionsloven må anses for at have fast bopæl på en psykiatrisk afdeling, så længe du opholder dig der, fordi du har fået en dom om anbringelsen.</p>\r\n<p>Vi har lagt vægt på, at du er dømt til at opholde dig her i landet, og at du dermed ikke kan have fast bopæl i et andet land.</p>\r\n<p>Du har modtaget førtidspension i en årrække og haft opholdstilladelse efter udlændingelovens § 9, stk. 1, nr. 3. Du har fået ret til pension efter reglen i pensionslovens § 2, stk. 2, nr. 1, fordi du har haft fast bopæl her i riget i mindst 10 år mellem det fyldte 15. år og folkepensionsalderen, heraf mindst 5 år umiddelbart inden det tidspunkt, hvorfra pensionen blev ydet.</p>\r\n<p>Retten i Z har afsagt dom den 13. marts 2009 om, at du skal anbringes på psykiatrisk afdeling. Der er ikke fastsat længstetid for foranstaltningen. Retten har samtidig dømt dig til udvisning af landet med indrejseforbud for altid.</p>\r\n<p>Vi har lagt vægt på, at der i pensionsloven ikke er en bestemmelse om, at der sker ændringer i udbetaling af pension, hvis en person bliver dømt til anbringelse på psykiatrisk afdeling.</p>\r\n<p>Vi har lagt vægt på, at du ifølge dommen har pligt til at opholde dig på psykiatrisk afdeling, indtil du bliver udvist af landet.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 6. august 2010</p>\r\n<p>• Klagen til Ankestyrelsen af 20. august 2010 og 15. september 2010</p>\r\n<p>• Nævnets genvurdering</p>\r\n<p>A Kommune træffer afgørelse om, at udbetaling af din førtidspension standses, idet du er anbragt på Retspsykiatrisk Center.</p>\r\n<p>Kommunen finder, at anbringelsen svarer til varetægtsfængsling, og at udbetaling af pension derfor kan standses efter pensionslovens § 46.</p>\r\n<p>Nævnet stadfæster kommunens afgørelse, men med henvisning til pensionslovens § 2.</p>\r\n<p>Nævnet finder, at du ikke længere opfylder betingelserne for at modtage førtidspension, idet du på grund af udvisningsdom af 13. marts 2009 ikke længere har opholdstilladelse i Danmark. Nævnet lægger vægt på Principafgørelse P-6-03.</p>\r\n<p>Det er nævnets opfattelse, at en dom til anbringelse ikke kan sidestilles med strafafsoning i fængsel eller arresthus, når det vedrører udbetaling af pension. Nævnet mener derfor, at pensionen ikke kan inddrages efter lovens § 46.</p>\r\n<p>Retspsykiatrisk Center X klager på dine vegne over nævnets afgørelse.</p>\r\n<p>Det anføres, at du har mistet dit forsørgelsesgrundlag, idet du er fanget i en gråzone. På den ene side kan du ikke lovligt forlade landet, idet du er dømt til anbringelse på psykiatrisk afdeling på ubestemt tid. På den anden side har du ikke længere lovligt ophold her i landet.</p>\r\n<p>Det gøres gældende, at en konkret vurdering af sagen bør føre til, at anbringelse i psykiatrisk afdeling uden længstetid må sidestilles med lovligt ophold.</p>\r\n<p>Retspsykiatrisk Center finder, at denne sag adskiller sig fra Principafgørelse P-6-03 på en række punkter. Der henvises til, at du har modtaget pension i en årrække, og du har haft opholdstilladelse efter udlændingelovens § 9, stk. 1, nr. 3.</p>\r\n<p>Retspsykiatrisk Center oplyser, at P-6-03 vedrører en person med opholdstilladelse efter udlændingelovens § 7, stk. 2, som søger pension for første gang.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121004625"
        },
        {
            "displayName": "Entydig dokumentidentifikation",
            "displayValue": "BS006480"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10046"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3000004-12"
        },
        {
            "displayName": "Stikord",
            "displayValue": "105-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}