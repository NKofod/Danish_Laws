{
    "id": 998,
    "title": "Kendelse fra Pressenævnet i sag nr. 125/2000",
    "documentTypeId": "240",
    "isSagsforlobPeriodValid": true,
    "shortName": "KEN nr 11827 af 19/03/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klageren klagede over offentligg&oslash;relse af billede af klageren p&aring;  \r\n\r\n bladets forside samt inde i bladet. Endvidere blev der klaget over, at klager  \r\n\r\n blev omtalt i bladet med navn og titel, samt at hendes s&oslash;ns navn  \r\n\r\n ogs&aring; fremgik. N&aelig;vnet fandt ud fra en samlet vurdering ikke  \r\n\r\n grundlag for at kritisere bladets beslutning om at vise billeder af klageren  \r\n\r\n og n&aelig;vne klagerens navn og titel samt s&oslash;nnens navn.  \r\n\r\n Pressen&aelig;vnet udtalte i overensstemmelse med flertallet derfor p&aring;  \r\n\r\n dette punkt ikke kritik af bladet. (Dissens).</P>  \r\n\r\n<P>Herudover klagede klager over bladets omtale af &aring;rsagen til  \r\n\r\n s&oslash;nnens d&oslash;d, som hun mente udelukkende byggede p&aring;  \r\n\r\n rygtedannelser. Pressen&aelig;vnet bem&aelig;rkede, at bladet efter en  \r\n\r\n samtale med klagers byr&aring;dskollega borgmester  Gert  Mortensen undlod at  \r\n\r\n rette direkte henvendelse til klager i anledning af d&oslash;dsfaldet og at  \r\n\r\n bladet i forbindelse med artiklernes tilblivelse havde talt med flere  \r\n\r\n personer i s&oslash;nnens vennekreds for at f&aring; belyst rygterne om  \r\n\r\n &aring;rsagen til d&oslash;dsfaldet. Pressen&aelig;vnet fandt herefter ikke  \r\n\r\n anledning til at kritisere bladet for ikke at have rettet direkte henvendelse  \r\n\r\n til klageren i den givne situation, og n&aelig;vnet fandt heller ikke  \r\n\r\n anledning til i &oslash;vrigt at kritisere bladets bestr&aelig;belser i  \r\n\r\n forbindelse med efterpr&oslash;velsen af rygterne om &aring;rsagen til  \r\n\r\n s&oslash;nnens d&oslash;d.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 125/2000</P>  \r\n\r\n</FONT>  \r\n\r\n<P ALIGN=\"JUSTIFY\">[K] har ved brev af 31. oktober 2001 klaget til  \r\n\r\n Pressen&aelig;vnet over artikler bragt i Ekstra Bladet den 5. oktober 2000,  \r\n\r\n idet hun mener, at god presseskik er tilsidesat.</P>  \r\n\r\n<P ALIGN=\"JUSTIFY\">Det fremg&aring;r af artiklen med overskriften  \r\n\r\n<B>\"Politiets uhyggelige mistanke: VICE-BORGMESTERS S&Oslash;N D&Oslash;D AF  \r\n\r\n ECSTACY\", </B>at</P>  \r\n\r\n<P ALIGN=\"JUSTIFY\">\"- Jeg kan kun sige, at vi i &oslash;jeblikket venter  \r\n\r\n p&aring; de endelige resultater. Men vi kender selvf&oslash;lgelig ogs&aring;  \r\n\r\n til rygterne, og derfor &oslash;nsker vi naturligvis en s&aring; hurtig  \r\n\r\n afklaring som muligt.</P>  \r\n\r\n<P ALIGN=\"JUSTIFY\">S&aring;dan siger Nakskovs vicepolitiinspekt&oslash;r  \r\n\r\n  J&oslash;rgen  Ingemann  Hansen, efter at den 24-&aring;rige [B] fra  \r\n\r\n R&oslash;dbyhavn i den forgangne weekend d&oslash;de under mildest talt  \r\n\r\n mystiske omst&aelig;ndigheder.</P>  \r\n\r\n<P ALIGN=\"JUSTIFY\">S&oslash;nnen af R&oslash;dbys viceborgmester, den  \r\n\r\n 51-&aring;rige [K], havde v&aelig;ret i byen med en flok kammerater, da han  \r\n\r\n efter at have spist morgenmad l&oslash;rdag morgen lagde sig til at sove.</P>  \r\n\r\n<P ALIGN=\"JUSTIFY\">Det skete hos en god ven, der f&aring; timer senere  \r\n\r\n fors&oslash;gte at v&aelig;kke [B]. Men forg&aelig;ves. Den unge mand var  \r\n\r\n d&oslash;d. Umiddelbart efter begyndte der i R&oslash;dbyhavn at florere  \r\n\r\n rygter om, at [B] fredag nat havde k&oslash;bt og indtaget ecstasy.</P>  \r\n\r\n<B><P ALIGN=\"JUSTIFY\">Drak og tog stoffer</P>  \r\n\r\n</B>  \r\n\r\n<P ALIGN=\"JUSTIFY\">- Og det er blandt andet det, vi venter svar p&aring; i  \r\n\r\n &oslash;jeblikket. Forel&oslash;big er der fortaget en obduktion, der ikke  \r\n\r\n har vist d&oslash;ds&aring;rsagen. S&aring; nu m&aring; vi se, om de  \r\n\r\n resterende pr&oslash;ver giver et svar. Skulle det vise sig, at rygterne  \r\n\r\n taler sandt, er det klart at vi m&aring; p&aring; barrikaderne. Men lad os nu  \r\n\r\n se, siger  J&oslash;rgen  Ingemann  Hansen.</P>  \r\n\r\n<P ALIGN=\"JUSTIFY\">Ekstra Bladet var i g&aring;r p&aring; bes&oslash;g i  \r\n\r\n R&oslash;dbyhavn, hvor vi talte med flere af [B]'s venner.</P>  \r\n\r\n<P ALIGN=\"JUSTIFY\">Og skal man tro dem, er der ingen tvivl: Den afholdte  \r\n\r\n kammerat sov ind, fordi han   efter at have drukket t&aelig;t   ogs&aring;  \r\n\r\n r&oslash;g p&aring; ecstasy-vognen.</P>  \r\n\r\n<P ALIGN=\"JUSTIFY\">- Jeg var med i byen den aften og kender til alt, [B]  \r\n\r\n foretog sig. Jeg m&oslash;dtes med ham nede p&aring; v&aelig;rtshuset \"Slap  \r\n\r\n af\". Han var i godt hum&oslash;r og havde drukket en hel del bajere. Ud  \r\n\r\n p&aring; natten forsvandt han med en fyr, som vi alle ved s&aelig;lger  \r\n\r\n stoffer. Da de to kom tilbage, var [B] helt oppe at k&oslash;re. Og selv om  \r\n\r\n han var en stor bamse p&aring; 115 kilo, s&aring; begyndte han at danse vildt  \r\n\r\n rundt. I &oslash;vrigt var det der med stoffer ikke nyt for [B].</P>  \r\n\r\n<P ALIGN=\"JUSTIFY\">- Jeg har blandt andet selv taget speed med ham, og jeg  \r\n\r\n ved, at han for nylig var begyndt med ecstasy. Som s&aring; mange andre unge  \r\n\r\n her i byen. Men det siger selvf&oslash;lgelig sig selv, at hvis et s&aring;  \r\n\r\n stort menneske som [B] pludselig fylder sig med stoffer, som f&aring;r hans  \r\n\r\n hjerte op i turbotempo, ja s&aring; siger mekanismen stop p&aring; et  \r\n\r\n tidspunkt. Jeg er sikker p&aring;, at det er det, der er sket.  \r\n\r\n fort&aelig;ller 19-&aring;rige [C], der ikke &oslash;nsker sit navn frem.</P>  \r\n\r\n<P ALIGN=\"JUSTIFY\">-Nej, det t&oslash;r jeg sgu ikke. Den mand, [B]  \r\n\r\n k&oslash;bte stofferne hos, er berygtet som stors&aelig;lger hernede, og han  \r\n\r\n har kontakter til grupper, som jeg ikke t&oslash;r n&aelig;vne. Husk p&aring;  \r\n\r\n det er et meget lille samfund, vi bor i. Men jeg kan da fort&aelig;lle dig,  \r\n\r\n at han blandt andet tidligere har afstraffet en &aring;benmundet kvinde med  \r\n\r\n en baseball-k&oslash;lle. S&aring; jeg skal ikke have noget klinket,  \r\n\r\n understreger [C].</P>  \r\n\r\n<B><P ALIGN=\"JUSTIFY\">Nyt offer for d&oslash;dens k&oslash;bm&aelig;nd</P>  \r\n\r\n</B>  \r\n\r\n<P ALIGN=\"JUSTIFY\">Heller ikke [D] p&aring; 20 t&oslash;r st&aring; frem.  \r\n\r\n</P>  \r\n\r\n<P ALIGN=\"JUSTIFY\">  Jeg vil bare h&aring;be, politiet f&aring;r fat p&aring;  \r\n\r\n den mand, der solgte stofferne til [B]. De er garanteret st&oslash;dt  \r\n\r\n p&aring; navnet, men jeg tvivler p&aring; nogen vil turde vidne i retten.  \r\n\r\n S&aring; er der d&oslash;mt afstraffelse.</P>  \r\n\r\n<P ALIGN=\"JUSTIFY\">- Men jeg vil gerne have, at I skriver noget p&aelig;nt om  \r\n\r\n Han var en s&oslash;d fyr, der ikke kunne finde p&aring; at g&oslash;re  \r\n\r\n nogen fortr&aelig;d, og han blev desv&aelig;rre bare endnu et offer for  \r\n\r\n d&oslash;dens k&oslash;bm&aelig;nd. Forh&aring;bentligt f&aring;r det her en  \r\n\r\n masse unge mennesker til at t&aelig;nke sig om, siger [D], f&oslash;r hun  \r\n\r\n beder os om at g&aring;.</P>  \r\n\r\n<P ALIGN=\"JUSTIFY\">If&oslash;lge  J&oslash;rgen  Ingemann  Hansen er der gode  \r\n\r\n chancer for, at en endelig d&oslash;ds&aring;rsag kan fastsl&aring;s p&aring;  \r\n\r\n fredag.</P>  \r\n\r\n<P ALIGN=\"JUSTIFY\">- Som sagt er det i alles interesse, at den her sag bliver  \r\n\r\n opklaret s&aring; hurtigt som muligt, siger han til Ekstra Bladet.\"</P>  \r\n\r\n<P ALIGN=\"JUSTIFY\">Af artiklen med overskriften \"<B>R&aring;dhus i chok</B>\"  \r\n\r\n fremg&aring;r, at</P>  \r\n\r\n<P ALIGN=\"JUSTIFY\">\"- Lige nu g&aring;r mine tanker kun til [K], siger  \r\n\r\n R&oslash;dbys borgmester  Gert  Mortensen.</P>  \r\n\r\n<P ALIGN=\"JUSTIFY\">- Selvf&oslash;lgelig er vi alle chokerede. Og p&aring;  \r\n\r\n mange m&aring;der h&aring;ber jeg s&aring; sandelig, at der er tale om  \r\n\r\n rygter.</P>  \r\n\r\n<P ALIGN=\"JUSTIFY\">R&oslash;dbys borgmester  Gert  Mortensen var en af de  \r\n\r\n f&oslash;rste, der l&oslash;rdag formiddag modtog beskeden om 24-&aring;rige  \r\n\r\n tragiske d&oslash;d.</P>  \r\n\r\n<P ALIGN=\"JUSTIFY\">- Og den meddelelse er barsk nok i sig selv. T&aelig;nk  \r\n\r\n sig at miste et s&aring; ungt menneske. Men at der s&aring; pludselig oveni  \r\n\r\n g&aring;r rygter om, at [B] er d&oslash;d af ecstasy. Det er simpelthen  \r\n\r\n forf&aelig;rdeligt, siger  Gert  Mortensen, der flere gange dagligt er i  \r\n\r\n kontakt med [K].</P>  \r\n\r\n<B><P ALIGN=\"JUSTIFY\">Klar til indsats</P>  \r\n\r\n</B>  \r\n\r\n<P ALIGN=\"JUSTIFY\">-Det siger sig selv, at hun prim&aelig;rt har brug for  \r\n\r\n fred lige nu. Men selvf&oslash;lgelig er hun ogs&aring; interesseret i at  \r\n\r\n vide, om hendes s&oslash;n er d&oslash;d af det forf&aelig;rdelige stof. Hun  \r\n\r\n lider dobbelt i disse timer. </P>  \r\n\r\n<P ALIGN=\"JUSTIFY\"> Jeg overdriver vist ikke, hvis jeg konkluderer, at det  \r\n\r\n her m&aring; v&aelig;re enhver for&aelig;lders v&aelig;rste mareridt, siger  \r\n\r\n  Gert  Mortensen.</P>  \r\n\r\n<P ALIGN=\"JUSTIFY\">Rent politisk l&aelig;gger  Gert  Mortensen ikke skjul  \r\n\r\n p&aring;, at et eventuelt ecstasy-d&oslash;dsfald i hans by vil  \r\n\r\n medf&oslash;re en hurtig kommunal reaktion.</P>  \r\n\r\n<P ALIGN=\"JUSTIFY\">-Ja, s&aring; er de problemer vi har l&aelig;st s&aring;  \r\n\r\n meget om i Ekstra Bladet, pludselig blevet vores egne. Og s&aring; m&aring;  \r\n\r\n vi ud at finde penge til at iv&aelig;rks&aelig;tte en &oslash;get indsats i  \r\n\r\n s&aring;vel almindelige skoler som ungdomsskoler. Men lad os nu se.  \r\n\r\n Forh&aring;bentligt er det falsk alarm. Jeg h&aring;ber i hvert fald. Som  \r\n\r\n s&aring; mange andre i byen i &oslash;jeblikket, siger R&oslash;dbys  \r\n\r\n borgmester.\"</P>  \r\n\r\n<P ALIGN=\"JUSTIFY\">Klageren har anf&oslash;rt, at de presseetiske regler er  \r\n\r\n overtr&aring;dt, idet hun i artiklerne er omtalt med navn og titel som  \r\n\r\n viceborgmester. S&oslash;nnens navn fremg&aring;r ogs&aring; af artiklerne.  \r\n\r\n Herudover vises billede af klageren p&aring; bladets forside og inde i  \r\n\r\n bladet. Klageren finder oplysningerne meget uv&aelig;sentlige i forbindelse  \r\n\r\n med s&oslash;nnens d&oslash;dsfald, og det er efter hendes opfattelse en  \r\n\r\n kr&aelig;nkelse af privatlivets fred i en situation, hvor man er s&aelig;rlig  \r\n\r\n s&aring;rbar. Klagerens person burde ikke have v&aelig;ret omtalt, idet det  \r\n\r\n ikke er relevant i forhold til den personlige tragedie, der har ramt hende og  \r\n\r\n hendes familie, at hendes politiske holdning og hverv som viceborgmester  \r\n\r\n f&aring;r den mest fremtr&aelig;dende form i artiklen. Herudover er det  \r\n\r\n aldeles uinteressant, hvad den afd&oslash;de hedder, og hvem man er  \r\n\r\n s&oslash;n af, n&aring;r der skal bringes en artikel om et d&oslash;dsfald.  \r\n\r\n Det er efter klagerens opfattelse uetisk og en overtr&aelig;delse af god  \r\n\r\n presseskik.</P>  \r\n\r\n<P ALIGN=\"JUSTIFY\">Klageren har oplyst, at bladet ikke har henvendt sig til  \r\n\r\n hende personligt inden omtalen i artiklen.  Dagen efter s&oslash;nnens  \r\n\r\n d&oslash;d meddelte borgmester  Gert  Mortensen hende, at han havde modtaget  \r\n\r\n en henvendelse fra bladet.  Gert  Mortensen frar&aring;dede journalisten at  \r\n\r\n henvende sig til klageren p&aring; grund af hendes og familiens sorg.  Gert  \r\n\r\n  Mortensen stillede sig til r&aring;dighed og var i daglig forbindelse med  \r\n\r\n klageren, men han agerede ikke talsmand for klageren. Herudover har bladet  \r\n\r\n henvendt sig til klagerens naboer, arbejdsplads og flere af s&oslash;nnens  \r\n\r\n venner blandt andet med henblik p&aring; at f&aring; et billede af  \r\n\r\n s&oslash;nnen.</P>  \r\n\r\n<P ALIGN=\"JUSTIFY\">Det antydes, at s&oslash;nnen var d&oslash;d efter  \r\n\r\n indtagelse af ecstacy, hvilket ikke er bevist. Artiklen er derfor udelukkende  \r\n\r\n baseret p&aring; en mistanke. Klagerens s&oslash;n kommer til at  \r\n\r\n fremst&aring; i et meget uheldigt lys, hvilket ikke er v&aelig;rdigt, hverken  \r\n\r\n for hans efterm&aelig;le eller hans familie. S&aring; vidt klageren bekendt  \r\n\r\n har s&oslash;nnen aldrig tidligere indtaget narkotiske stoffer, hvilket  \r\n\r\n bladet kunne have f&aring;et oplyst ved at rette henvendelse til klageren.  \r\n\r\n Flere af s&oslash;nnens venner har senere i et l&aelig;serbrev i  \r\n\r\n Lolland-Falsters Folketidende taget afstand fra mistanken om, at  \r\n\r\n d&oslash;dsfaldet skyldtes ecstacy, og klageren finder derfor, at omtalen  \r\n\r\n som udelukkende k&oslash;rer p&aring; rygtedannelser   derfor heller ikke  \r\n\r\n p&aring; dette punkt overholder de presseetiske regler. At bladet oplyser, at  \r\n\r\n flere af s&oslash;nnens venner bekr&aelig;fter, at s&oslash;nnen tidligere  \r\n\r\n har taget stoffer, m&aring; st&aring; for bladets egen regning. Den anonyme  \r\n\r\n ven [C], som bladet referer til, er efter klagerens mening ikke bare  \r\n\r\n tiln&aelig;rmelsesvis t&aelig;t p&aring; s&oslash;nnens omgangskreds.</P>  \r\n\r\n<P ALIGN=\"JUSTIFY\">Klageren har desuden oplyst, at det var en  \r\n\r\n forf&aelig;rdelig oplevelse for hende selv og hendes familie at se hende  \r\n\r\n afbilledet p&aring; bladets \"spisesedler\", ligesom hun var afbilledet  \r\n\r\n p&aring; bladets forside og inde i bladet. Herudover finder klageren  \r\n\r\n overskriften besk&aelig;mmende. Klageren mener ikke, at bladets omtale har  \r\n\r\n v&aelig;ret sk&aring;nsom for de p&aring;r&oslash;rende, og der er bestemt  \r\n\r\n ikke udvist hensynsfuldhed eller takt af de p&aring;g&aelig;ldende  \r\n\r\n journalister.</P>  \r\n\r\n<P ALIGN=\"JUSTIFY\">Bladet har anf&oslash;rt, at den p&aring;g&aelig;ldende  \r\n\r\n artikel skal ses i forl&aelig;ngelse af den kampagne imod ecstacy-misbrug,  \r\n\r\n som bladet har f&oslash;rt siden sommeren 2000. Et led i kampagnen har  \r\n\r\n v&aelig;ret at advare om, at indtagelse af ecstacy kan fremkalde  \r\n\r\n d&oslash;den.</P>  \r\n\r\n<P ALIGN=\"JUSTIFY\">Bladet har oplyst, at umiddelbart efter, at bladet havde  \r\n\r\n f&aring;et politiets bekr&aelig;ftelse af, at der p&aring;gik  \r\n\r\n unders&oslash;gelse om s&oslash;nnens mystiske d&oslash;dsfald, blev klageren  \r\n\r\n kontaktet via borgmester  Gert  Mortensen, der som personlig ven af sin  \r\n\r\n politiske n&aelig;stkommanderende tilb&oslash;d sin assistance, idet han  \r\n\r\n &oslash;nskede at st&oslash;tte hende i den sv&aelig;re tid efter  \r\n\r\n s&oslash;nnens d&oslash;d. Via borgmesteren lod klageren bladet forst&aring;,  \r\n\r\n at hun ikke &oslash;nskede at tale direkte med dette, og at hun gerne  \r\n\r\n s&aring; sagen dysset ned. Bladet undlod direkte henvendelse til klageren,  \r\n\r\n men gjorde via borgmesteren det klart for hende, at bladet ikke ville undlade  \r\n\r\n en omtale af sagen, idet politiet havde iv&aelig;rksat unders&oslash;gelse,  \r\n\r\n og idet bladet anser ecstacy-releaterede d&oslash;dsfald for at v&aelig;re af  \r\n\r\n stor samfundsm&aelig;ssig interesse.</P>  \r\n\r\n<P ALIGN=\"JUSTIFY\">Bladet oplyser herudover, at det ikke er korrekt, at  \r\n\r\n artiklerne bygger p&aring; et l&oslash;st grundlag. Bladets journalist og  \r\n\r\n fotograf bes&oslash;gte under deres research flere af s&oslash;nnens venner.  \r\n\r\n Disse fortalte, at de vidste, at han tidligere havde taget ecstacy. Ingen af  \r\n\r\n dem &oslash;nskede dog at st&aring; frem med navn i artiklen, idet de  \r\n\r\n frygtede repressalier fra den mand, de mente, havde solgt stoffet til [B]  \r\n\r\n nemlig en rocker-relateret pusher, der tidligere var blevet d&oslash;mt for  \r\n\r\n grov vold. P&aring; opfordring fra vennerne havde bladet oplyst navnet  \r\n\r\n p&aring; pusheren til politiet i Nakskov, som stadig efterforsker sagen.</P>  \r\n\r\n<P ALIGN=\"JUSTIFY\">Bladet anf&oslash;rer, at d&oslash;dsfaldet og dets  \r\n\r\n forhistorie havde sat sindene i kog i det lokale samfund. Politiet var  \r\n\r\n g&aring;et ind i en intensiv efterforskning, og, som det fremg&aring;r af  \r\n\r\n borgmesterens udtalelser, foregik der politiske overvejelser om en  \r\n\r\n &oslash;get oplysningsindsats over for byens unge. Det ville p&aring; den  \r\n\r\n baggrund v&aelig;re yderst ejendommeligt, hvis bladet skulle undlade at  \r\n\r\n n&aelig;vne, at det er viceborgmesterens s&oslash;n, som er d&oslash;d.  \r\n\r\n Lokalt er klageren en fremtr&aelig;dende politisk personlighed, som er med  \r\n\r\n til at udstikke politiske retningslinier for R&oslash;dbys fremtidige  \r\n\r\n narkopolitik.</P>  \r\n\r\n<P ALIGN=\"JUSTIFY\">Bladet anf&oslash;rer endvidere, at man har  \r\n\r\n forst&aring;else for, at klageren er ramt af en forf&aelig;rdelig personlig  \r\n\r\n tragedie. Netop i respekt herfor har bladet efterlevet hendes &oslash;nske  \r\n\r\n om, at borgmesteren skulle v&aelig;re mellemled mellem klageren og bladet.  \r\n\r\n P&aring; baggrund af den skildrede baggrund ser bladet imidlertid ikke, at  \r\n\r\n klageren kan have krav p&aring;, at hendes person skulle v&aelig;re unddraget  \r\n\r\n omtale. Bladet kan sammenfattende s&aring;ledes ikke anerkende, at regler for  \r\n\r\n god presseskik skulle v&aelig;re overtr&aring;dt.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget:  Axel Kierkegaard, Tage Clausen, Ole Askvig og  \r\n\r\n Aage Lundgaard.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at det i  \r\n\r\n overensstemmelse med det almindelige princip om redakt&oslash;rens ret til at  \r\n\r\n redigere mediet tilkommer redakt&oslash;ren at beslutte, hvad der skal  \r\n\r\n bringes i mediet. Ved oplysninger om personlige eller private forhold  \r\n\r\n b&oslash;r denne beslutning tr&aelig;ffes ud fra relevante  \r\n\r\n nyhedskriterier.</P>  \r\n\r\n<P ALIGN=\"JUSTIFY\">Tre medlemmer af n&aelig;vnet - Axel Kierkegaard, Tage  \r\n\r\n Clausen og Aage Lundgaard - finder ud fra en samlet vurdering ikke grundlag  \r\n\r\n for at kritisere bladets beslutning om at vise billeder af klageren og  \r\n\r\n n&aelig;vne klagerens navn og titel samt s&oslash;nnens navn.</P>  \r\n\r\n<P ALIGN=\"JUSTIFY\">Et medlem af n&aelig;vnet - Ole Askvig   finder i  \r\n\r\n overensstemmelse med flertallet ikke anledning til at kritisere bladets  \r\n\r\n beslutning om at n&aelig;vne s&oslash;nnens navn. Det er imidlertid ikke  \r\n\r\n relevant at vise billeder af klageren og n&aelig;vne klagerens navn og titel  \r\n\r\n i forbindelse med artiklerne om s&oslash;nnens d&oslash;d. Dette medlem  \r\n\r\n finder, at bladet herved har tilsidesat god presseskik.</P>  \r\n\r\n<P ALIGN=\"JUSTIFY\">I overensstemmelse med flertallet udtaler  \r\n\r\n Pressen&aelig;vnet p&aring; dette punkt ikke kritik af bladet.</P>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker endvidere, at  \r\n\r\n oplysninger, som kan v&aelig;re skadelige, kr&aelig;nkende eller virke  \r\n\r\n agtelsesforringende for nogen, skal efterpr&oslash;ves i s&aelig;rlig grad,  \r\n\r\n inden de bringes, f&oslash;rst og fremmest ved forel&aelig;ggelse for den  \r\n\r\n p&aring;g&aelig;ldende. Det er i sagen oplyst, at bladet efter en samtale med  \r\n\r\n klagerens byr&aring;dskollega borgmester  Gert  Mortensen undlod at rette  \r\n\r\n direkte henvendelse til klageren i anledning af d&oslash;dsfaldet. Bladet har  \r\n\r\n i forbindelse med artiklernes tilblivelse desuden blandt andet talt med flere  \r\n\r\n personer i s&oslash;nnens vennekreds for at f&aring; belyst rygterne om  \r\n\r\n &aring;rsagen til d&oslash;dsfaldet. </P>  \r\n\r\n<P ALIGN=\"JUSTIFY\">Pressen&aelig;vnet finder herefter ikke anledning til at  \r\n\r\n kritisere bladet for ikke at have rettet direkte henvendelse til klageren, og  \r\n\r\n n&aelig;vnet finder heller ikke anledning til i &oslash;vrigt at kritisere  \r\n\r\n bladets bestr&aelig;belser i forbindelse med efterpr&oslash;velsen af  \r\n\r\n rygterne om &aring;rsagen til s&oslash;nnens d&oslash;d.</P>  \r\n\r\n<P ALIGN=\"JUSTIFY\">Afsagt den 19. marts 2001.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2001"
        },
        {
            "displayName": "Accession",
            "displayValue": "W20011182725"
        },
        {
            "displayName": "Entydig dokumentidentifikation",
            "displayValue": "AA001362"
        },
        {
            "displayName": "Dato for indlæggelse",
            "displayValue": "27/03/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11827"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "19/03/2001"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "125-2000"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}