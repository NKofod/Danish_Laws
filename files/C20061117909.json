{
    "id": 2590,
    "title": "Cirkulære om Meddelelse om sagsbehandlingstiden i straffesager mv",
    "documentTypeId": "140",
    "isSagsforlobPeriodValid": true,
    "shortName": "CIR nr 11179 af 18/09/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"Undertitel\">  \r\n\r\n<B>  \r\n\r\n Cirkulære om Meddelelse om sagsbehandlingstiden  \r\n\r\n i straffesager.  \r\n\r\n</B>  \r\n\r\n</P>  \r\n\r\n<P class=\"Undertitel\">  \r\n\r\n<B>  \r\n\r\n Klager fra sigtede over lang sagsbehandlingstid  \r\n\r\n samt indberetning  \r\n\r\n</B>  \r\n\r\n</P>  \r\n\r\n<P class=\"Undertitel\">  \r\n\r\n<B>  \r\n\r\n af domme med vurdering af sagsbehandlingstiden  \r\n\r\n</B>  \r\n\r\n</P>  \r\n\r\n<P class=\"Undertitel\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n 1.  \r\n\r\n Indledning  \r\n\r\n</H1>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I  \r\n\r\n RM nr. 12/1998 er der fastsat retningslinier for indberetning af afgørelser  \r\n\r\n om  \r\n\r\n Den Europæiske Menneskerettighedskonvention samt domme med vurdering af  \r\n\r\n sagsbehandlingstiden.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Denne  \r\n\r\n indberetningsordning har navnlig haft til formål at tilvejebringe et overblik  \r\n\r\n over de sager, hvor Den Europæiske Menneskerettighedskonvention (EMRK) er  \r\n\r\n indgået i domstolenes vurdering af en straffesag samt et overblik over, i  \r\n\r\n hvilket omfang domstolene retter kritik mod sagsbehandlingstiden.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n De  \r\n\r\n sager, der er indberettet i medfør af ovennævnte meddelelse, har givet det  \r\n\r\n klare indtryk, at størstedelen af de sager, hvori domstolene tager stilling  \r\n\r\n til  \r\n\r\n en eventuel krænkelse af EMRK, vedrører sagsbehandlingstiden.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n De  \r\n\r\n indberettede sager har alene i meget begrænset omfang vedrørt andre mulige  \r\n\r\n krænkelser af EMRK, og der synes på denne baggrund ikke at være behov for at  \r\n\r\n opretholde kravet om indberetning af sager, der vedrører andre mulige  \r\n\r\n krænkelser af EMRK.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ved  \r\n\r\n lov nr. 1398 af 21. december 2005 om ændring af retsplejeloven (Behandlingen  \r\n\r\n af  \r\n\r\n større straffesager om økonomisk kriminalitet, adgang til teleoplysning i  \r\n\r\n visse  \r\n\r\n børsstrafferetlige sager m.v.) er der gennemført en række ændringer i  \r\n\r\n retsplejeloven med henblik på at sikre en hurtigere og mere hensigtsmæssig  \r\n\r\n behandling af navnlig større økonomiske straffesager under iagttagelse af  \r\n\r\n sædvanlige retssikkerhedskrav. Forslagene bygger på Betænkning nr. 1454/2004  \r\n\r\n om  \r\n\r\n behandlingen af større straffesager om økonomisk kriminalitet mv., som  \r\n\r\n Justitsministeriets udvalg om økonomisk kriminalitet og datakriminalitet  \r\n\r\n (Delbetænkning XI) afgav i december 2004. Loven trådte i kraft den 1. januar  \r\n\r\n 2006.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Som  \r\n\r\n det fremgår af de almindelige bemærkninger til lovforslaget, pkt. 1.4., om  \r\n\r\n andre initiativer på baggrund af Betænkning 1454/2004, har jeg tilkendegivet  \r\n\r\n over for Justitsministeriet, at jeg ville udarbejde særlige retningslinier  \r\n\r\n for  \r\n\r\n anklagemyndighedens behandling af sagerne, herunder etablering af en  \r\n\r\n administrativ kontrolordning med langvarige sigtelser, således at der  \r\n\r\n foretages  \r\n\r\n en indberetning til den overordnede anklagemyndighed i sager, hvor der, 2 år  \r\n\r\n efter at der er rejst sigtelse, endnu ikke er truffet afgørelse om  \r\n\r\n tiltalespørgsmålet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Indberetningsordningen  \r\n\r\n indgår i Rigsadvokat Meddelelse 3/2006 om indberetning af langvarige  \r\n\r\n sigtelser.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n er endvidere iværksat en forelæggelsesordning vedrørende spørgsmålet om en  \r\n\r\n beskæring  \r\n\r\n af sagen af ressourcemæssige grunde. Der kan herved henvises til  \r\n\r\n Forelæggelsesmeddelelsen, RM 3/2002, pkt. 2, litra B, Beskæring af  \r\n\r\n straffesager  \r\n\r\n ud fra ressourcehensyn, pkt. 3, og Rigsadvokaten Informerer nr. 43 af 22.  \r\n\r\n december 2005.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I  \r\n\r\n bemærkningerne til lovforslaget er det endvidere forudsat, at Rigsadvokaten  \r\n\r\n udarbejder retningslinier om behandlingen af klager over politiets  \r\n\r\n sagsbehandlingstid.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n er herved henset til Justitsministeriets notat af 12. januar 2004 om  \r\n\r\n effektive  \r\n\r\n midler i forhold til lang sagsbehandlingstid i straffesager, der er optrykt  \r\n\r\n som  \r\n\r\n bilag 1 til betænkningen. Det anbefales heri bl.a., at der udarbejdes  \r\n\r\n retningslinier om muligheden for at klage til den overordnede  \r\n\r\n anklagemyndighed  \r\n\r\n over politiets sagsbehandlingstid, herunder en nærmere beskrivelse af den  \r\n\r\n overordnede anklagemyndigheds reaktionsmuligheder, f.eks. i form af at  \r\n\r\n pålægge  \r\n\r\n den underordnede anklagemyndighed at træffe afgørelse inden en vis frist. En  \r\n\r\n sådan regulering af muligheden for at klage over sagsbehandlingstiden vil  \r\n\r\n efter  \r\n\r\n Justitsministeriets opfattelse kunne tillægges betydning ved vurderingen af,  \r\n\r\n om  \r\n\r\n Den Europæiske Menneskerettighedskonventions artikel 13 om effektive  \r\n\r\n retsmidler  \r\n\r\n i tilfælde af en krænkelse af konventionens artikel 6 om rettergang inden en  \r\n\r\n rimelig frist er overholdt.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n På  \r\n\r\n denne baggrund fastsættes herved følgende retningslinier for indberetning af  \r\n\r\n domme, der indeholder en vurdering af sagsbehandlingstiden og retningslinier  \r\n\r\n for behandling af klager fra sigtede over sagsbehandlingstiden i  \r\n\r\n straffesager,  \r\n\r\n som indgives,  \r\n\r\n<I>  \r\n\r\n før  \r\n\r\n</I>  \r\n\r\n tiltalespørgsmålet er afgjort:  \r\n\r\n</P>  \r\n\r\n<P class=\"MsoNormal\">  \r\n\r\n<U>  \r\n\r\n &nbsp;</U>  \r\n\r\n</P>  \r\n\r\n<H1>  \r\n\r\n 2.  \r\n\r\n Indberetning af domme, der indeholder en vurdering af sagsbehandlingstiden  \r\n\r\n</H1>  \r\n\r\n<H2>  \r\n\r\n 2.1. Domme omfattet af ordningen  \r\n\r\n</H2>  \r\n\r\n<P class=\"MsoNormal\">  \r\n\r\n Alle  \r\n\r\n domme, der indeholder en  \r\n\r\n<I>  \r\n\r\n udtrykkelig  \r\n\r\n</I>  \r\n\r\n vurdering af, hvorvidt  \r\n\r\n sagsbehandlingstiden har udgjort en krænkelse af EMRK artikel 6, indberettes  \r\n\r\n til Rigsadvokaten.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Alle  \r\n\r\n domme, der i øvrigt indeholder en  \r\n\r\n<I>  \r\n\r\n udtrykkelig  \r\n\r\n</I>  \r\n\r\n vurdering af  \r\n\r\n sagsbehandlingstiden, herunder lader denne få betydning for  \r\n\r\n sanktionsfastsættelsen eller lignende, indberettes tillige til Rigsadvokaten.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n 2.2. Procedure for indberetninger  \r\n\r\n</H2>  \r\n\r\n<P class=\"MsoNormal\">  \r\n\r\n Politimesteren  \r\n\r\n (politidirektøren) indsender byretsafgørelser gennem vedkommende  \r\n\r\n statsadvokat.  \r\n\r\n Det bedes ved indsendelse af byretsafgørelser anført, om afgørelsen er anket.  \r\n\r\n Landsretsafgørelser indsendes af vedkommende statsadvokat.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Statsadvokaten  \r\n\r\n for Særlig Økonomisk Kriminalitet og Statsadvokaten for særlige  \r\n\r\n internationale  \r\n\r\n straffesager foretager indberetning som anført ovenfor.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n 3.  \r\n\r\n Klager over sagsbehandlingstiden i perioden forud for sagens indbringelse for  \r\n\r\n retten  \r\n\r\n</H1>  \r\n\r\n<H2>  \r\n\r\n 3.1. Problemstillingen  \r\n\r\n generelt  \r\n\r\n</H2>  \r\n\r\n<P class=\"MsoNormal\">  \r\n\r\n I  \r\n\r\n straffesager er det politiet, der afgør, om der er grundlag for at indlede en  \r\n\r\n efterforskning, f.eks. på baggrund af en anmeldelse, jf. retsplejelovens §  \r\n\r\n 749,  \r\n\r\n stk. 1. Det er ligeledes politiet, der afgør, om en allerede indledt  \r\n\r\n efterforskning skal indstilles, jf. retsplejelovens § 749, stk. 2. I forhold  \r\n\r\n til sådanne beslutninger gælder de sædvanlige regler om klage til og  \r\n\r\n forelæggelse for den overordnede anklagemyndighed. I straffesager, der er  \r\n\r\n undergivet offentlig påtale, er det endvidere anklagemyndigheden, der afgør,  \r\n\r\n om  \r\n\r\n der skal rejses tiltale, om påtale skal opgives, eller om tiltale skal  \r\n\r\n frafaldes. I forhold til sådanne beslutninger og afgørelser gælder de  \r\n\r\n sædvanlige regler om klage til og forelæggelse for overordnet  \r\n\r\n anklagemyndighed,  \r\n\r\n herunder de regler der findes i retsplejelovens kapitel 10.  \r\n\r\n</P>  \r\n\r\n<P class=\"MsoNormal\">  \r\n\r\n Når  \r\n\r\n anklageskrift er indleveret til retten, kan en part efter retsplejelovens §  \r\n\r\n 840, stk. 2, anmode retten om at beramme sagen. Spørgsmålet er herefter,  \r\n\r\n hvilke  \r\n\r\n retsmidler den sigtede kan benytte i tiden, før tiltalespørgsmålet er  \r\n\r\n afgjort,  \r\n\r\n hvis den sigtede er af den opfattelse, at der er sket eller er ved at ske en  \r\n\r\n krænkelse af retten til en rettergang inden en rimelig frist, eller hvor  \r\n\r\n sigtede i øvrigt mener, at sagsbehandlingstiden er urimelig lang.  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n er en almindeligt anerkendt grundsætning inden for den offentlige  \r\n\r\n forvaltning,  \r\n\r\n at alle sager skal behandles så hurtigt som muligt. Denne grundsætning gælder  \r\n\r\n også for politiet og anklagemyndigheden. Det fremgår af retsplejelovens § 96,  \r\n\r\n stk. 2, at de offentlige anklagere skal fremme enhver sag med den hurtighed,  \r\n\r\n som sagens beskaffenhed tillader.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvis  \r\n\r\n politiet eller anklagemyndigheden ikke har fremmet behandlingen af en  \r\n\r\n straffesag med den fornødne hurtighed, kan dette efter omstændighederne blive  \r\n\r\n tillagt betydning i forbindelse med en efterfølgende strafudmåling, ligesom  \r\n\r\n det  \r\n\r\n kan give anledning til reaktioner fra bl.a. overordnede myndigheder og  \r\n\r\n eventuelt Folketingets Ombudsmand.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvis  \r\n\r\n den sigtede mener, at politiets eller anklagemyndighedens behandling af  \r\n\r\n straffesagen inden afgørelse af tiltalespørgsmålet ikke sker med respekt af  \r\n\r\n kravet om en rettergang inden en rimelig frist, eller at sagsbehandlingstiden  \r\n\r\n i  \r\n\r\n øvrigt er urimelig lang, kan den sigtede som udgangspunkt ikke indbringe et  \r\n\r\n sådant spørgsmål for retten.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n fremgår af retsplejelovens § 746, stk. 1, at retten afgør tvistigheder om  \r\n\r\n bl.a.  \r\n\r\n lovligheden af politiets efterforskningsskridt. Efter praksis finder denne  \r\n\r\n bestemmelse imidlertid ikke anvendelse på klager over sagsbehandlingstiden,  \r\n\r\n jf.  \r\n\r\n U 1982.1201 Ø.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n følger imidlertid af retsplejelovens kapitel 10, at den overordnede  \r\n\r\n anklagemyndighed fører tilsyn med den underordnede anklagemyndighed. Tilsynet  \r\n\r\n omfatter også sagsbehandlingstiden, herunder at enhver sag fremmes med den  \r\n\r\n hurtighed,  \r\n\r\n som sagens beskaffenhed tillader, jf. retsplejelovens § 96, stk. 2.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I  \r\n\r\n kraft af over/underordnelsesforholdet kan den overordnede anklagemyndighed  \r\n\r\n endvidere give den underordnede anklagemyndighed pålæg vedrørende  \r\n\r\n behandlingen  \r\n\r\n af konkrete sager.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n betyder, at den overordnede anklagemyndighed f.eks. kan pålægge den  \r\n\r\n underordnede anklagemyndighed at afslutte efterforskningen af en sag, fremme  \r\n\r\n behandlingen af sagen, tage stilling til spørgsmålet om tiltalerejsning m.m.  \r\n\r\n Den overordnede anklagemyndighed kan meddele sådanne pålæg bl.a. på baggrund  \r\n\r\n af  \r\n\r\n en klage fra f.eks. den sigtede.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det  \r\n\r\n følger heraf, at den sigtede f.eks. kan klage til statsadvokaten over  \r\n\r\n sagsbehandlingstiden i straffesager.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n 3.2. Klageordningen  \r\n\r\n</H2>  \r\n\r\n<P class=\"MsoNormal\">  \r\n\r\n Alle  \r\n\r\n klager over sagsbehandlingstiden i en konkret straffesag kan indgives til og  \r\n\r\n skal realitetsbehandles af den myndighed, som i forhold til sagen er den  \r\n\r\n sædvanlige klageinstans efter retsplejelovens regler.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n indhentes i alle tilfælde en udtalelse fra den myndighed, der klages over.  \r\n\r\n Indgives klagen til den myndighed, der klages over, videresendes klagen  \r\n\r\n snarest  \r\n\r\n muligt til klageinstansen med en udtalelse.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Udtalelsen  \r\n\r\n skal indeholde en detaljeret redegørelse for tidsforløbet siden sagens  \r\n\r\n begyndelse, herunder en overordnet beskrivelse af de sagsbehandlingsskridt,  \r\n\r\n der  \r\n\r\n hidtil er foretaget. Det skal endvidere angives, hvilke  \r\n\r\n sagsbehandlingsskridt,  \r\n\r\n der eventuelt fortsat mangler at blive foretaget, og hvornår  \r\n\r\n tiltalespørgsmålet  \r\n\r\n kan forventes afgjort. Sagens akter vedlægges kun i det omfang, det skønnes  \r\n\r\n nødvendigt for klageinstansens sagsbehandling.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Klager  \r\n\r\n over sagsbehandlingstiden behandles med størst mulig hurtighed.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der  \r\n\r\n kan ikke klages over klageinstansens afgørelse i sagen.  \r\n\r\n</P>  \r\n\r\n<H2>  \r\n\r\n 3.3. Elementer der navnlig bør indgå i vurderingen af  \r\n\r\n sagsbehandlingstiden  \r\n\r\n</H2>  \r\n\r\n<P class=\"MsoNormal\">  \r\n\r\n Der  \r\n\r\n foretages en konkret helhedsbedømmelse af  \r\n\r\n sagsbehandlingstiden og eventuelt af de enkelte sagsbehandlingsskridt. I  \r\n\r\n forbindelse med bedømmelsen bør navnlig følgende forhold indgå i vurderingen:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Sagens  \r\n\r\n karakter og grovhed,  \r\n\r\n</P>  \r\n\r\n<P class=\"MsoNormal\">  \r\n\r\n sagens  \r\n\r\n kompleksitet,  \r\n\r\n</P>  \r\n\r\n<P class=\"MsoNormal\">  \r\n\r\n den  \r\n\r\n tid sagen allerede har verseret og det videre tidsperspektiv,  \r\n\r\n</P>  \r\n\r\n<P class=\"MsoNormal\">  \r\n\r\n sigtedes  \r\n\r\n egen adfærd, i det omfang adfærden har været med til væsentligt at forlænge  \r\n\r\n sagens behandling,  \r\n\r\n</P>  \r\n\r\n<P class=\"MsoNormal\">  \r\n\r\n sigtedes  \r\n\r\n eventuelle varetægtsfængsling under sagen,  \r\n\r\n</P>  \r\n\r\n<P class=\"MsoNormal\">  \r\n\r\n sagens  \r\n\r\n eventuelle særlige betydning for sigtede og dennes forhold,  \r\n\r\n</P>  \r\n\r\n<P class=\"MsoNormal\">  \r\n\r\n politiets,  \r\n\r\n anklagemyndighedens og eventuelt andre myndigheders behandling af sagen,  \r\n\r\n herunder om sagen til enhver tid er fremmet med den hurtighed, som sagens  \r\n\r\n beskaffenhed tillader.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n 3.4. Resultatet af klageinstansens vurdering  \r\n\r\n</H2>  \r\n\r\n<P class=\"MsoNormal\">  \r\n\r\n Klageinstansen  \r\n\r\n meddeler i sin afgørelse klager, hvad klagen eventuelt giver anledning til at  \r\n\r\n foretage. Den myndighed, der klages over, underrettes samtidig om afgørelsen  \r\n\r\n og  \r\n\r\n pålægges i givet fald at foretage det videre fornødne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Vurderingen  \r\n\r\n af sagsforløbet kan blandt andet give klageinstansen anledning til at  \r\n\r\n tilkendegive og pålægge følgende:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n at  \r\n\r\n sagsbehandlingstiden ikke er urimelig, og at der derfor ikke for tiden  \r\n\r\n foretages yderligere,  \r\n\r\n</P>  \r\n\r\n<P class=\"MsoNormal\">  \r\n\r\n at  \r\n\r\n det pålægges myndigheden, som behandler sagen, generelt at fremme sagens  \r\n\r\n behandling,  \r\n\r\n</P>  \r\n\r\n<P class=\"MsoNormal\">  \r\n\r\n at  \r\n\r\n myndigheden skal foretage nærmere angivne konkrete sagsbehandlingsskridt med  \r\n\r\n henblik på, at sagen fremmes mest muligt,  \r\n\r\n</P>  \r\n\r\n<P class=\"MsoNormal\">  \r\n\r\n at  \r\n\r\n efterforskningen skal afsluttes, og/eller tiltalespørgsmålet skal afgøres  \r\n\r\n inden  \r\n\r\n for en nærmere anført kortere frist,  \r\n\r\n</P>  \r\n\r\n<P class=\"MsoNormal\">  \r\n\r\n at  \r\n\r\n sagen beskæres af ressourcemæssige årsager.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H2>  \r\n\r\n 3.5 Opfølgning  \r\n\r\n</H2>  \r\n\r\n<P class=\"MsoNormal\">  \r\n\r\n Klageinstansen  \r\n\r\n følger op på afgørelsen ved at påse, at sagen fremmes i overensstemmelse med  \r\n\r\n de  \r\n\r\n meddelte pålæg og tilkendegivelser. Det gælder også i sager, hvor der ikke  \r\n\r\n aktuelt er problemer med sagsbehandlingstiden.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<H1>  \r\n\r\n 4.  \r\n\r\n Ophævelse af tidligere forskrifter:  \r\n\r\n</H1>  \r\n\r\n<P class=\"MsoNormal\">  \r\n\r\n Rigsadvokat  \r\n\r\n Meddelelse nr. 12/1998 om Indberetningsordning vedrørende afgørelser om Den  \r\n\r\n Europæiske Menneskerettighedskonvention samt domme med vurdering af  \r\n\r\n sagsbehandlingstiden ophæves.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Henning  \r\n\r\n Fode  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Rigsadvokaten, den 18. september  \r\n\r\n 2006</I></P>  \r\n\r\n<P CLASS=SIGN1 ALIGN=\"CENTER\">Henning Fode</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Cirkulære om Meddelelse om sagsbehandlingstiden i straffesager mv.",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/2007"
        },
        {
            "displayName": "Accession",
            "displayValue": "C20061117909"
        },
        {
            "displayName": "Entydig dokumentidentifikation",
            "displayValue": "AA003578"
        },
        {
            "displayName": "Dato for førstegangsindlæggelse",
            "displayValue": "27/02/2007"
        },
        {
            "displayName": "Dato for indlæggelse",
            "displayValue": "27/02/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11179"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "18/09/2006"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "RA-2005-609-0051"
        },
        {
            "displayName": "Stikord",
            "displayValue": "indberetning af domme, klager fra sigtede, sagsbehandlingstid, straffesager"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}