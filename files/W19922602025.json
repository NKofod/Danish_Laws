{
    "id": 32295,
    "title": "Tilladelseshaveres selvstændige udøvelse af programvirksomheden, hvor sådanne sager omfatter flere lokale områder ",
    "documentTypeId": "240",
    "isSagsforlobPeriodValid": false,
    "shortName": "KEN nr 26020 af 15/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På baggrund af bl.a. en mundtlig redegørelse fra de to radioer, og det  \r\n\r\n oplyste om den ene radios problemer i opstartsfasen, traf udvalget afgørelse  \r\n\r\n om, at der på indeværende tidspunkt ikke skrides ind, men at begge radioers  \r\n\r\n fremtidige programvirksomhed nøje følges, og at der efter et halvt år  \r\n\r\n vurderes, om radioerne lever op til lovens krav om selvstændig  \r\n\r\n programvirksomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelseshaveres selvstændige udøvelse af  \r\n\r\n programvirksomheden, hvor sådanne sager omfatter flere lokale områder </H1>  \r\n\r\n<P></P>  \r\n\r\n<BR>  \r\n\r\n<P>På sine møder den 12. november, 10. december 1991 og 15. januar 1992 har  \r\n\r\n Udvalget vedr. Lokal Radio og TV behandlet en sag vedrørende  \r\n\r\n samarbejdsforholdet mellem Danmarks Erhvervsradio i Københavns og Søllerød  \r\n\r\n kommuner. Danmarks Erhvervsradio har sendetilladelse i begge de nævnte  \r\n\r\n kommuner og sender på henholdsvis 90,4 MHz og 96,1 MHz. Sagen er rejst på  \r\n\r\n baggrund af klager fra henholdsvis Eric Hansen, Hanshop, Holte af 22. august  \r\n\r\n 1991 og Bo Otterstrøm, The Voice, Nærum af 23. august 1991 over, at Danmarks  \r\n\r\n Erhvervsradio tidsforskudt udsender de samme programmer fra de to frekvenser.  \r\n\r\n Udvalget vedr. Lokal Radio og TV har behandlet sagen på grundlag af følgende  \r\n\r\n oplysninger: I skrivelser af 30. august 1991 har Udvalget vedr. Lokal Radio  \r\n\r\n og TV indhentet udtalelse fra de lokale radionævn i København og Søllerød med  \r\n\r\n henblik på at få belyst, om der er tale om samsending af udsendelser imellem  \r\n\r\n Danmarks Erhvervsradio København og Søllerød. Af de indsendte udtalelser af  \r\n\r\n 18. september 1991 fra lokalradionævnet i Søllerød Kommune og af 20.  \r\n\r\n september 1991 fra Lokalradionævnet i København vedlagt bilag fastslår begge  \r\n\r\n nævn, dels på baggrund af indhentede båndoptagelser af programmerne på de to  \r\n\r\n frekvenser i tidspunktet fra mandag den 9. september 1991 til tirsdag den 10.  \r\n\r\n september 1991 og dels på baggrund af udtalelse fra Danmarks Erhvervsradio,  \r\n\r\n at de udsendte programmer på de ovennævnte tidspunkter ikke er identiske, og  \r\n\r\n at der derfor ikke er tale om samsending. Danmarks Erhvervsradio oplyser i  \r\n\r\n den medsendte udtalelse af 14. september 1991, at Danmarks  \r\n\r\n Erhvervsradio/København og Danmarks Erhvervsradio/Søllerød har selvstændige  \r\n\r\n bestyrelser, at begge har til huse i Børsen, 1217 København K, at de to  \r\n\r\n radioer har selvstændige redaktioner: Danmarks Erhvervsradio/Søllerød ved  \r\n\r\n lokalredaktør Gulle Ekstrom, og Danmarks Erhvervsradio/København ved  \r\n\r\n redaktionschef Hanne Preisler, og at programmerne i de to radioer produceres  \r\n\r\n af en fælles medarbejderstab. Om Danmarks Erhvervsradio/Søllerød oplyses det  \r\n\r\n uddybende, at radioen fik sendetilladelse af nævnet den 27. marts 1991, efter  \r\n\r\n at man på et møde med nævnet havde redegjort for radioens struktur,  \r\n\r\n programplaner og indhold samt forholdet til Danmarks Erhvervsradio København.  \r\n\r\n På denne baggrund fik radioen tildelt følgende sendetider på 96,1 MHz i  \r\n\r\n Søllerød: Mandag til fredag kl. 7:30 - 9:00 og igen kl. 16:30 - 18:00. Til  \r\n\r\n sammenligning anføres det, at radioens sendetider på 90,4 MHz i København er:  \r\n\r\n Mandag til fredag kl. 7:30 - 9:00 og igen kl. 16:00 - 18:00. Vedrørende de to  \r\n\r\n radioers programvirksomhed fastholdes det, at der hverken udøves decideret  \r\n\r\n samsending eller samsending med en vis tidsforskydning, da der er tale om  \r\n\r\n forskellige morgen- og eftermiddagsprogrammer på de to frekvenser - såvel  \r\n\r\n redaktionelt som tidsmæssigt. Udvalget vedr. Lokal radio og TV har fra  \r\n\r\n Danmarks Erhvervsradio i brev af 28. november 1991 indhentet  \r\n\r\n registreringsbånd vedrørende Danmarks Erhvervsradios programvirksomhed i de  \r\n\r\n to områder i uge 42. (Mandag den 14. oktober - fredag den 18. oktober 1991).  \r\n\r\n Det anføres supplerende i medsendte materiale, at hver af de to radioers  \r\n\r\n programoversigter er den samme for alle sendedage, dog er der skiftende  \r\n\r\n programværter på de to radioer. Endvidere anføres det, at begge radioer  \r\n\r\n udsender hvert sit selvstændige program henholdsvis et program om morgenen og  \r\n\r\n et program om eftermiddagen og afviser således, at der er tale om samme  \r\n\r\n sendeflade i de to radioers to daglige udsendelser - endsige samsending. Af  \r\n\r\n de medsendte programoversigter og ved gennemlytning af registreringsbåndene  \r\n\r\n for begge radioer fremgår det, at der til trods for forskellige programværter  \r\n\r\n og vekslende programflader dog er tale om identiske og tidsforskudte  \r\n\r\n nyhedsprogrammer på henholdsvis Danmarks Erhvervsradio, Københavns  \r\n\r\n morgenudsendelser og Danmarks Erhvervsradio, Søllerøds aftenudsendelser.  \r\n\r\n Desuden tilkendegiver begge radioer under udsendelserne, at Danmarks  \r\n\r\n Erhvervsradio kan aflyttes på to frekvenser henholdsvis i Søllerød og  \r\n\r\n København. Ved gennemlytning fremgår det også, at der er fælles  \r\n\r\n medarbejderstab på de to radioer. Udvalget vedr. Lokal Radio og TV har den  \r\n\r\n 15. januar 1992 afholdt møde med repræsentanter for tilladelseshaverne for at  \r\n\r\n få forholdet nærmere oplyst. I overensstemmelse med den i mødereferatet  \r\n\r\n gengivne konklusion træffer udvalget følgende afgørelse: Der kan ikke nu  \r\n\r\n gives klageren medhold. Udvalget vil genoptage sagen om 6 måneder med henblik  \r\n\r\n på at vurdere, hvorvidt tilladelseshavernes programplaner er ført ud i livet.  \r\n\r\n I forbindelse med udvalgets behandling af sagen om samarbejdsforholdet mellem  \r\n\r\n Danmarks Erhvervsradio, København, Søllerød gav Preben Christensen, Danmarks  \r\n\r\n Erhvervsradio, Søllerød, og Hanne Preisler, Danmarks Erhvervsradio,  \r\n\r\n København, møde for udvalget den 15. januar 1992. Preben Christensen oplyste,  \r\n\r\n at han var programansvarlig for Søllerød-radioen, medens Hanne Preisler var  \r\n\r\n ansvarlig for Københavner-radioen. Udvalgets formand, H.H. Brydensholt  \r\n\r\n redegjorde for sagens tidligere forløb og udvalgets anledning til at indkalde  \r\n\r\n repræsentanter for de to radioer: På grundlag af programoversigter og  \r\n\r\n registreringsbånd af de to radioers programmer, var det udvalgets opfattelse,  \r\n\r\n at Danmarks Erhvervsradio, Søllerød i et meget stort omfang bruger  \r\n\r\n programmateriale produceret af Københavner-radioen suppleret i mindre omfang  \r\n\r\n med lokalt produceret stof. Således at Københavner-radioens  \r\n\r\n eftermiddagsprogram er grundlag for næste formiddags udsendelser i Søllerød,  \r\n\r\n og Københavns morgenprogram er grundlaget for Søllerøds eftermiddagsprogram.  \r\n\r\n Man er opmærksom på de særlige forhold vedr. eftermiddagens oplæsning af  \r\n\r\n kurslister, og at Søllerød-sendetiden er 1/2 time kortere end  \r\n\r\n Københavner-sendetiden, således at der ikke er tale om en samlet  \r\n\r\n genudsendelse. Spørgsmålet er imidlertid, hvorledes det nærmere forhold er  \r\n\r\n mellem de dele af programmet, der faktisk gentages. I hvilket omfang er der  \r\n\r\n tale om et reelt, frit redaktionelt valg. Udvalget ønskede for det første  \r\n\r\n oplyst, om Danmarks Erhvervsradio i Søllerød på nogen måde er juridisk bundet  \r\n\r\n til at aftage stof fra søsterorganisationen i København. Preben Christensen  \r\n\r\n oplyste, at der ikke forelå nogen form for juridisk forpligtigelse. Danmarks  \r\n\r\n Erhvervsradio er et særligt koncept, bygget op omkring en morgenudsendelse og  \r\n\r\n en eftermiddagsudsendelse med vægten lagt på politik og erhvervsstof, som  \r\n\r\n sendes når målgruppen i bil kører til og fra arbejde. For Søllerøds  \r\n\r\n vedkommende foretager lokalredaktionen reelt en selvstændig udvælgelse uden  \r\n\r\n at være bundet til at aftage københavner-radioens programmer. H.H.  \r\n\r\n Brydensholt ønskede dernæst oplyst, i hvilket omfang det overhovedet er  \r\n\r\n praktisk muligt at foretage en selvstændig redaktionel vurdering. I det  \r\n\r\n omfang man ikke fandt Københavner-stoffet egnet, havde man vel ikke praktisk  \r\n\r\n mulighed for at producere selvstændige programmer i nævneværdigt omfang.  \r\n\r\n Hertil oplyste Preben Christensen, at såfremt Søllerød-redaktionen vurderer,  \r\n\r\n at der ikke er noget lokalt stof til erstatning for stof produceret af  \r\n\r\n Københavner-radioen, bliver den tiloversblevne tid udfyldt med jazz-musik.  \r\n\r\n Dette sker faktisk i et vist omfang. Men under hensyn til målgruppen er der  \r\n\r\n normalt interesse for de samme udsendelser. Man kan derfor anvende samme  \r\n\r\n koncept. Udvalgsmedlem Gerda Louw Larsen spurgte, om det fælles koncept for  \r\n\r\n de to afdelinger af Danmarks Erhvervsradio betød, at de to radioer var  \r\n\r\n underlagt en fælles bestyrelse. Preben Christensen oplyste, at der var tale  \r\n\r\n om to selvstændige bestyrelser uden personsammenfald. Udvalgsmedlem Merete  \r\n\r\n Stagetorn ønskede oplyst, hvordan de to radioers personale var sammensat,  \r\n\r\n herunder om der benyttes de samme journalister og teknikere. Hanne Preisler  \r\n\r\n oplyste, at Danmarks Erhvervsradio København har en aftale med 5 free-lance  \r\n\r\n journalister om produktion af nyhedstof. De eneste fastansatte er det  \r\n\r\n tekniske personale og de to radioers redaktionschefer: Gulle Ekstrom,  \r\n\r\n Søllerød og Hanne Preisler, København. De free-lance ansatte studieværter  \r\n\r\n aflønnes på timebasis. Preben Christensen oplyste supplerende, at  \r\n\r\n Søllerød-radioen efter aftale med redaktionschefen for København kan anvende  \r\n\r\n de samme journalister og studieværter som følge af, at alle er ansatte i et  \r\n\r\n fælles produktionsselskab. Sammenklipningen af programmaterialet til  \r\n\r\n Søllerøds morgenprogrammer foretages af egne teknikere i samarbejde med ham  \r\n\r\n selv og redaktionschefen for Søllerød på grundlag af Københavner-radioens  \r\n\r\n programmer. Ansvaret for Søllerøds programmer ligger hos Preben Christensen  \r\n\r\n selv eller i hans fravær hos Gulle Ekstrom, som er tilstede på radioen hele  \r\n\r\n dagen, idet Preben Christensen er fuldtidsansat andetsteds og derfor kun kan  \r\n\r\n være til stede i morgentimerne og midt på dagen. Udvalgets formand spurgte på  \r\n\r\n ny, hvilke muligheder Søllerød-radioen ville have for at producere en egen  \r\n\r\n programflade uden at have programstof til rådighed fra den forudgående  \r\n\r\n udsendelse på Københavner-radioen. Preben Christensen svarede, at Danmarks  \r\n\r\n Erhvervsradio, Søllerød siden starten den 15. august 1991 har været inde i en  \r\n\r\n opstartsperiode og af den grund har benyttelsen af den forholdsvise store  \r\n\r\n andel af programmmer baseret på programmateriale hentet fra  \r\n\r\n Københavner-radioen været omkostningsbetinget. Udvalgets formand erindrede  \r\n\r\n om, at det afgørende kriterium i udvalgets vurdering af om en radio lever op  \r\n\r\n til lovens krav om selvstændig programvirksomhed må være, om radioen reelt  \r\n\r\n har en mulighed for at foretage et selvstændigt valg blandt programmer, man  \r\n\r\n har sikret sig ret til at benytte. Som situationen tegner sig for øjeblikket,  \r\n\r\n er Søllerøds reelle muligheder for at udøve selvstændig programvirksomhed  \r\n\r\n begrænsede. Preben Christensen søgte i den forbindelse oplyst, hvordan  \r\n\r\n udvalget bedømte Voice-stationernes samarbejde. Sagen mod Danmarks  \r\n\r\n Erhvervsradio blev oprindelig rejst på grundlag af klager indgivet af  \r\n\r\n personer med tilknytning til stationer i Voice-organisationen. Han kunne  \r\n\r\n imidlertid oplyse, at The Voice i Søllerød er flyttet, og at der d.d.  \r\n\r\n samsendes i tidsrummet 13.15 - 16.30 på frekvenserne 96.1 og 92.1 MHz.  \r\n\r\n Danmarks Erhvervsradio havde anmeldt samsendingen til Telestyrelsen.  \r\n\r\n Udvalgets formand oplyste, at udvalget på grundlag af de givne oplysninger  \r\n\r\n måtte genoptage Voice-sagen. The Voice havde over for udvalget oplyst, at de  \r\n\r\n enkelte Voice-stationer i deres aftaler med den centrale Voice-organisation  \r\n\r\n ikke med hensyn til programindhold er juridisk forpligtede over for  \r\n\r\n Voice-organisationen. Der fandt efter det oplyste ikke samsending sted.  \r\n\r\n Merete Stagetorn spurgte om, hvilke indtægtskilder Danmarks Erhvervsradio  \r\n\r\n havde. Hanne Preisler redegjorde herfor. H.H. Brydensholt konkluderede på  \r\n\r\n baggrund af den mundtlige redegørelse, at spørgsmålet om, hvorvidt Danmarks  \r\n\r\n Erhvervsradio Søllerøds programvirksomhed udøves selvstændigt må anskues i  \r\n\r\n lyset af den udvikling radioen er inde i. Udvalget har på nuværende tidspunkt  \r\n\r\n konstateret, at radioen er i en opstartsfase, at der foregår en selvstændig  \r\n\r\n vurdering af programstoffet, at radioen arbejder sig frem mod en mere  \r\n\r\n selvstændig produktion af lokale programmer, at radioen ikke er juridisk  \r\n\r\n forpligtet til at bruge noget programstof produceret af København, at  \r\n\r\n nyhedsstof produceret af Københavner-radioen i et vist omfang erstattes med  \r\n\r\n lokalstof eller i nødsfald med jazz-musik. Desuden udøver de to lokal radioer  \r\n\r\n efter de lokale nævns opfattelse selvstændig programvirksomhed. Udvalgets  \r\n\r\n formand gjorde Hanne Preisler og Preben Christensen opmærksom på, at udvalget  \r\n\r\n ville udarbejde et referat af mødet, som de ville få lejlighed til at se.  \r\n\r\n Såfremt de havde bemærkninger til referatet, når det forelå, måtte de snarest  \r\n\r\n gøre opmærksom på det, idet udvalget ellers ville opfatte de referede  \r\n\r\n udtalelser som erklæringer afgivet af dem over for udvalget. Udvalget traf på  \r\n\r\n den baggrund afgørelse om, at der under hensyn til de givne oplysninger om  \r\n\r\n opstartsfasen ikke på indeværende tidspunkt skrides ind over for  \r\n\r\n Søllerød-radioen, men at radioernes fremtidige programvirksomhed følges nøje  \r\n\r\n og at udvalget efter et halvt år påny vurderer, om radioerne lever op til  \r\n\r\n lovens krav om selvstændig programvirksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922602025"
        },
        {
            "displayName": "Entydig dokumentidentifikation",
            "displayValue": "CA000206"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26020"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/01/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6121-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}