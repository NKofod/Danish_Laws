{
    "id": 32199,
    "title": "5.6.3 Hjemmesygeplejerskes undladelse af at orientere egen læge om at have opgivet at gennemføre lægeordineret behandling ",
    "documentTypeId": "240",
    "isSagsforlobPeriodValid": false,
    "shortName": "KEN nr 15103 af 25/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En 51-årig mand, der led af epilepsi, blev udskrevet med tilsyn fra  \r\n\r\n hjemmeplejen. Patienten ville ikke lukke hjemmehjælperen ind og en  \r\n\r\n sygeplejerske informerede egen læge derom. Man fortsatte med at aflægge  \r\n\r\n besøg. </I> </P>  \r\n\r\n<P> <I>3 dage senere tiltrådte en ny sygeplejerske. Man kontaktede forgæves  \r\n\r\n patienten endnu 2 gange, hvorefter man udskrev ham af hjemmeplejen uden at  \r\n\r\n orientere læge. 10 dage senere blev patienten fundet død. </I> </P>  \r\n\r\n<P> <I>Patientklagenævnet fandt grundlag for kritik af, at  \r\n\r\n hjemmesygeplejersken havde opgivet et lægeordineret besøg uden at orientere  \r\n\r\n lægen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>5.6.3 Hjemmesygeplejerskes undladelse af at  \r\n\r\n orientere egen læge om at have opgivet at gennemføre lægeordineret behandling  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>En 51-årig førtidspensionist med epilepsi var indlagt på sygehus, efter at  \r\n\r\n han var fundet bevistløs på gaden. Man fandt, at tilstanden var udløst af en  \r\n\r\n hjerneblødning. Patienten var efterfølgende delvis lammet i højre side, og  \r\n\r\n han havde vanskeligt ved at forstå tale og ved at udtrykke sig. Han havde  \r\n\r\n under indlæggelsen een gang forladt sygehuset, men blev indbragt ved  \r\n\r\n hjemmeplejens foranstaltning. </P>  \r\n\r\n<P>Patienten blev udskrevet til fortsat behandling for epilipsi og træning  \r\n\r\n ved talepædagog, efter at der havde været besøg i hjemmet fra sygehuset og  \r\n\r\n fra hjemmeplejen. Man skønnede, at patienten kunne klare sig hjemme med  \r\n\r\n tilsyn fra hjemmeplejen, som skulle være behjælpelig med madudbringning, og  \r\n\r\n hjemmeplejen ville komme 4 gange i døgnet for at sikre, at patienten fik sin  \r\n\r\n medicin. </P>  \r\n\r\n<P>I de følgende dage fortsatte hjemmehjælpen med at aflægge besøg.  \r\n\r\n Hjemmehjælperne blev afvist og opnåede ikke kontakt, men de sikrede sig, at  \r\n\r\n patienten afhentede sin mad hos slagteren. </P>  \r\n\r\n<P>Ved den sidste kontakt 2 dage efter udskrivelsen blev hjemmehjælperen  \r\n\r\n taget i armen og sat ud på trappen. </P>  \r\n\r\n<P>Herefter informerede en sygeplejerske egen læge om status via  \r\n\r\n kliniksygeplejersken, og de pårørende blev ligeledes informeret.  \r\n\r\n Hjemmesygeplejerskens besøg fortsatte. </P>  \r\n\r\n<P>Da hjemmehjælpen ved gentagne tilfælde ikke opnåede kontakt, rettede en  \r\n\r\n sygeplejerske kontakt til egen læge via hans sekretær, men man fortsatte med  \r\n\r\n at aflægge besøg. </P>  \r\n\r\n<P>Lægen havde fået forløbet refereret, og tog til efterretning, at patienten  \r\n\r\n ikke ønskede socialforvaltningens hjælp, men ville klare sig selv. </P>  \r\n\r\n<P>3 dage efter tiltrådte en ny sygeplejerske vagten og fik oplyst, at  \r\n\r\n patienten afviste alle vagtbesøg. Man kontaktede patienten forgæves endnu 2  \r\n\r\n gange, hvorefter han blev udskrevet af hjemmeplejen, uden at dette blev  \r\n\r\n meddelt egen læge. </P>  \r\n\r\n<P>Patientens talepædagog kontaktede den tilsynsførende sygeplejerske 4 dage  \r\n\r\n efter denne udskrivelse, fordi han forgæves havde besøgt patienten.  \r\n\r\n Talepædagogen anmodede om et kontrolbesøg, der imidlertid ikke blev  \r\n\r\n foretaget. 10 dage efter blev patienten fundet død i sin have. </P>  \r\n\r\n<P>Såvel <I>Sundhedsstyrelsen</I> som <I>Patientklagenævnet</I> fandt, at  \r\n\r\n hjemmesygeplejersken havde opgivet at gennemføre en lægeordineret behandling  \r\n\r\n uden at orientere patientens egen læge, hvilket var udtryk for manglende  \r\n\r\n omhu. Dette blev beklaget over for sygeplejersken i henhold til  \r\n\r\n sygeplejerskelovens § 5. </P>  \r\n\r\n<P> <I>Patientklagenævnet</I> fandt endvidere, at det havde været  \r\n\r\n hensigtsmæssigt om den tilsynsførende sygeplejerske havde fulgt op på  \r\n\r\n henvendelsen fra talepædagogen. </P>  \r\n\r\n</DIV>",
    "isHistorical": false,
    "editorialNotes": [
        "Offentliggjort i Sundhedsvæsenets Patientklagenævns Årsberetning for 1992 s. 52-53."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19931510325"
        },
        {
            "displayName": "Entydig dokumentidentifikation",
            "displayValue": "CA000110"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15103"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}