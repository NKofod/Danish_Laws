{
    "id": 233591,
    "title": "Ligebehandlingsnævnets afgørelse om køn - afskedigelse under graviditet - godtgørelse - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10209 af 12/10/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - afskedigelse under graviditet - godtgørelse - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">22-32355</span></p>\r\n   <p class=\"TekstGenerel\">En kvinde havde klaget over, at hun var blevet afskediget på et tidspunkt, hvor hun havde oplyst om sin graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det påhviler derefter den indklagede virksomhed at bevise, at afskedigelsen af kvinden ikke helt eller delvist var begrundet i hendes graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indklagede under konkurs var ikke kommet med bemærkninger til klagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede herefter, at indklagede ikke havde godtgjort, at kvindens graviditet ikke helt eller delvist indgik ved beslutningen om at afskedige hende.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kvinden fik derfor medhold i klagen og blev tildelt en godtgørelse på 315.000 kr.</p>\r\n</div>\r\n<p>Klagen angår påstået forskelsbehandling på grund af køn i forbindelse med, at klager blev afskediget fra sin stilling under sin graviditet.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at klager blev afskediget fra sin stilling hos indklagede.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klager på 315.000 kr. med procesrente fra den 12. juli 2022, hvor sagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager blev den 1. januar 2020 ansat som driftsansvarlig hos den indklagede klinik. Klinikken udbød kosmetiske behandlinger udført af sundhedsfagligt personale.</p>\r\n<p>\r\n</p>\r\n<p>Den 27. april 2022 orienterede klager sin leder om, at hun var gravid.</p>\r\n<p>\r\n</p>\r\n<p>Klager blev afskediget den 27. maj 2022.</p>\r\n<p>\r\n</p>\r\n<p>Klager har oplyst, at hun den 31. maj 2022 blev bedt om at kvittere for modtagelse af afskedigelsen, hvoraf fremgik:</p>\r\n<p>\r\n</p>\r\n<p>”[Klager] (herefter medarbejderen) med stillingen som daglig leder opsiges pr. 31 maj 2022</p>\r\n<p>\r\n</p>\r\n<p>Medarbejderen opsiges på baggrund af manglende økonomiske ressourcer i virksomheden.</p>\r\n<p>\r\n</p>\r\n<p>Medarbejderen bliver tilbudt fritstilling pr. 31 maj 2022.</p>\r\n<p>\r\n</p>\r\n<p>Alle ejendele tilhørende af virksomheden, samt adgange til de diverse portaler tilhørende virksomheden skal afleveres tilbage til virksomheden samt slettet fra Medarbejderens computer/telefoner. ”</p>\r\n<p>\r\n</p>\r\n<p>Klager har desuden oplyst, at hun ikke ønskede at kvittere for modtagelsen, da hun afskedigelsen var sket under hendes graviditet.</p>\r\n<p>\r\n</p>\r\n<p>Klager har endelig oplyst, at der på tidspunktet for afskedigelsen var tre sygeplejesker ansat hos indklagede.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 12. juli 2022. Klager fremsatte i klagen en påstand om betaling af en godtgørelse på 315.000 kr. svarende til 9 måneders løn.</p>\r\n<p>\r\n</p>\r\n<p>Under sagens behandling er det oplyst, at indklagedes bo den 23. august 2022 blev taget under konkursbehandling.</p>\r\n<p>\r\n</p>\r\n<p>Kurator har den 8. september 2022 oplyst, at konkursboet ikke ønsker at udøve partsbeføjelser i sagen.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at hun er blevet udsat for forskelsbehandling på grund af køn.</p>\r\n<p>\r\n</p>\r\n<p>Klager blev afskediget en måned efter, at hun havde oplyst sin leder om, at hun var gravid.</p>\r\n<p>\r\n</p>\r\n<p>Det påhviler derfor indklagede at godtgøre, at afskedigelsen ikke var begrundet i klagers graviditet.</p>\r\n<p>\r\n</p>\r\n<p>\r\n   <span class=\"Bold\">Indklagede</span> under konkurs er ikke kommet med bemærkninger til klagen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligebehandling af mænd og kvinder med hensyn til beskæftigelse mv. (ligebehandlingsloven).</p>\r\n<p>\r\n</p>\r\n<p>Det fremgår af ligebehandlingsloven, at en arbejdsgiver ikke må afskedige en lønmodtager på grund af graviditet, barsel eller adoption.</p>\r\n<p>\r\n</p>\r\n<p>Ved ligebehandling forstås, at der ikke finder forskelsbehandling sted på grund af køn.</p>\r\n<p>\r\n</p>\r\n<p>Såfremt en afskedigelse finder sted under graviditet, påhviler det arbejdsgiveren at godtgøre, at afskedigelsen ikke er begrundet i dette forhold.</p>\r\n<p>\r\n</p>\r\n<p>Klager blev afskediget den 27. maj 2022, hvor hun havde oplyst indklagede om sin graviditet.</p>\r\n<p>\r\n</p>\r\n<p>Da afskedigelsen af klager fandt sted under hendes graviditet finder den omvendte bevisbyrde anvendelse.</p>\r\n<p>\r\n</p>\r\n<p>Det påhviler herefter indklagede at bevise, at afskedigelsen af klager ikke helt eller delvist var begrundet i hendes graviditet.</p>\r\n<p>\r\n</p>\r\n<p>Indklagede er ikke kommet med bemærkninger til klagen.</p>\r\n<p>\r\n</p>\r\n<p>Nævnet vurderer herefter, at indklagede ikke har godtgjort, at klagers graviditet ikke helt eller delvist indgik ved beslutningen om at afskedige hende.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der skønsmæssigt passende kan fastsættes til 315.000 kr., svarende til omkring 9 måneders løn.</p>\r\n<p>\r\n</p>\r\n<p>Ligebehandlingsnævnet har ved fastsættelsen af godtgørelsens størrelse lagt vægt på ansættelsesperiodens længde og det i øvrigt oplyste i sagen.</p>\r\n<p>\r\n</p>\r\n<p>Indklagede skal herefter betale 315.000 kr. til klager med procesrente fra den 12. juli 2022, hvor sagen blev modtaget i Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 2, nr. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1 og 2, om klagebehandling</p>\r\n<p>\r\n</p>\r\n<p>Ligebehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1-2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 9, om forbud mod afskedigelse begrundet i graviditet eller orlov</p>\r\n<p class=\"Liste1\">\r\n   <span class=\"Liste1Nr\">•</span> § 16, stk. 2 og stk. 3, om godtgørelse</p>\r\n<p class=\"Liste1\">\r\n   <span class=\"Liste1Nr\">•</span> § 16, stk. 4, om omvendt bevisbyrde</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2022"
        },
        {
            "displayName": "Accession",
            "displayValue": "W20221020925"
        },
        {
            "displayName": "Entydig dokumentidentifikation",
            "displayValue": "DH001015"
        },
        {
            "displayName": "Dato for indlæggelse",
            "displayValue": "12/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10209"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "12/10/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "22-32355"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}