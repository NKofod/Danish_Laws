{
    "id": 136236,
    "title": "Forslag til folketingsbeslutning om en national plan for cloud computing i den offentlige sektor",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 83",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. marts 2011 af Yildiz Akdogan (S) og Hanne Agersnap (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en national plan for cloud computing i den offentlige sektor</p>\r\n<p>Folketinget pålægger regeringen at igangsætte en plan for udvidet brug af cloud computing i driften af den offentlige sektors it for at hente de økonomiske og klimamæssige gevinster herved.</p>\r\n<p>Planen skal indeholde følgende punkter:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Opdatering af det lov- og regelgrundlag, der regulerer brugen af cloud computing, for at gøre love og regler tidssvarende og rydde op i unødige barrierer for brugen af cloud computing i det offentlige.</p>\r\n   <p class=\"Liste1\">\r\n      <span class=\"Liste1Nr\">2)</span> Fælles offentligt samarbejde om sikkerhed omkring data, herunder sikring af personfølsomme oplysninger ved brug af cloud computing. Der skal etableres et samarbejde på tværs af stat, kommuner og regioner. Samarbejdet skal først og fremmest fokusere på at finde en model til sikring af data ved brug af cloud computing, så de er lige så sikre, som de vil være med traditionelle løsninger. Herudover skal samarbejdet fremme videndeling, udvikling af forretningsmodeller og valg af spydspidsprojekter.</p>\r\n   <p class=\"Liste1\">\r\n      <span class=\"Liste1Nr\">3)</span> Der skal sættes et klart mål for udbredelsen og effektiviseringsgevinsterne ved hjælp af cloud computing i den offentlige sektor om fem år med et delmål om tre år.</p>\r\n   <p class=\"Liste1\">\r\n      <span class=\"Liste1Nr\">4)</span> Der skal udarbejdes klare retningslinjer for brugen af cloud computing i det offentlige, herunder hvordan et cloud-projekt lever op til forvaltningslov og -praksis og anden dansk og international lovgivning, herunder krav til sikkerhed omkring data.</p>\r\n   <p class=\"Liste1\">\r\n      <span class=\"Liste1Nr\">5)</span> Det skal gøres muligt at få forhåndsgodkendt sit cloud computing-projekt i Datatilsynet, så der ikke spildes ressourcer på projekter, der alligevel afvises til sidst.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Den offentlige sektor, såvel stat, regioner som kommuner står de kommende år over for et ufravigeligt krav om at effektivisere og øge produktiviteten, så der kan skabes mere velfærd og service for pengene. Her er it en del af løsningen. Der findes i dag et uopdyrket potentiale for effektiviseringer og produktivitetsforøgelser ved hjælp af bedre brug af it. En af de helt store teknologiske landvindinger indenfor it-effektiviseringer er cloud computing, der indeholder potentialet til store besparelser på driften af it og en kraftig reduktion af energiforbrug til it for den offentlige sektor.</p>\r\n<p>Desværre udnytter Danmark ikke potentialet ved cloud computing i den offentlige sektor. Det skyldes primært, at der ikke er taget et politisk lederskab og et ansvar for at løse de udfordringer, der er for brugen af cloud computing i den offentlige sektor i Danmark. Det er derfor nødvendigt med en samlet national plan for hente de økonomiske og energimæssige gevinster ved cloud computing hjem til den offentlige sektor. Samtidig er det vigtigt, at Danmark har førertrøjen på, når det gælder it. Derfor skal vi hele tiden være villige til at se på de nye muligheder, som it giver os for at gøre tingene bedre og smartere. Det er både vejen til en bedre velfærdsservice i den offentlige sektor og til vækst i det private erhvervsliv.</p>\r\n<p class=\"TekstoverskriftVenstre\">Hvad er cloud computing</p>\r\n<p>Cloud computing er it, der i stedet for at blive solgt som et produkt, som køberen derefter ejer (servere, software), bliver udbudt som en service via en abonnementsordning, som leveres via internettet. Det kan være software i form af abonnement på mail eller i form af serverkapacitet, der leverer regnekraft og lagerplads. Det betyder, at man nu kan købe »elastisk« computerkraft og kun betale for forbruget, hvor man før var nødt til altid at betale for en overkapacitet, som man kun skulle bruge i spidsbelastningsperioder. Cloud computing-services udbydes af firmaer, der har samlet en enorm serverkapacitet, der giver grundlag for en ny og mere effektiv serverudnyttelse, der giver et omfattende potentiale for stordriftsfordele. Dette fører til, at computerkraft kan udbydes til priser, der er væsentligt lavere end det tidligere har været muligt.</p>\r\n<p class=\"TekstoverskriftVenstre\">Økonomiske og klimamæssige gevinster</p>\r\n<p>Cloud computing rummer store økonomiske og klimamæssige gevinster. Ifølge beregninger fra IT- og Telestyrelsen kan en kommune som Lyngby-Taarbæk spare 7 mio. kr. alene på driften af deres e-mail (Cloud kalkulator vers. 2.0. Hvad koster din email eller desktop. IT- og Telestyrelsen, 2010). Samtidig anslår Højhastighedskomiteen, der er nedsat af Videnskabsministeriet, at strømforbruget til it kan reduceres med helt op til 55 procent til gavn for både klima og økonomi (Danmark som højhastighedssamfund. Højhastighedskomiteen, 2010).</p>\r\n<p class=\"TekstoverskriftVenstre\">Cloud computing i det offentlige</p>\r\n<p>Der er således et stort potentiale i cloud computing for den offentlige sektor, når det gælder om at effektivisere driften af it, så ressourcer i højere grad kan rettes mod kerneydelserne og sikre en mere klimavenlig drift af it. Der er dog en række udfordringer, der skal håndteres for at hente gevinsterne ved cloud computing hjem. Udfordringer der kræver, at der bliver taget et politisk ansvar. Der skal udformes en klar plan for at tackle de spørgsmål, der kan rejses i forhold til brugen af cloud computing i det offentlige. Det drejer sig først og fremmest om at sikre data, herunder personfølsomme oplysninger, når man anvender cloud computing-løsninger (Sikkerhed i cloud computing. Sikkerhedskomiteen, IT- og Telestyrelsen, 2010). Herudover drejer det sig om at tilpasse lovgivning og regler til de nye muligheder – uden at gå på kompromis med datahåndterings- og forvaltningsprincipper.</p>\r\n<p class=\"TekstoverskriftVenstre\">Plan</p>\r\n<p>For at hente gevinsterne ved cloud computing hjem til den offentlige sektor er det nødvendigt, at cloud computing bliver prioriteret politisk, og at der bliver lavet en samlet plan for, hvordan vi bedst muligt udnytter cloud computing. Derfor foreslår forslagsstillerne en plan, der indeholder følgende initiativer</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Opdatering af love og regler:</p>\r\n   <p class=\"TekstGenerel\">Mange af de love og regler, der har betydning for, hvordan følsomme data behandles i den offentlige sektor, er lavet før internettets og cloud computings tid. På en række områder er Danmarks persondatalovgiving også mere vidtgående, end EU lægger op til. Derfor er det nødvendigt at gennemgå så vel den nuværende forvaltningsmæssige praksis som love og regler, der har indvirkning på det offentliges brug af cloud computing, for at se om de indeholder unødvendige barrierer eller ikke tidssvarende elementer, der bør ændres. Der skal samtidig fokuseres på at påvirke internationale rammebetingelser i EU og i andre internationale fora, der har betydning for brugen af cloud computing i den offentlige sektor.</p>\r\n   <p class=\"Liste1\">\r\n      <span class=\"Liste1Nr\">2)</span> Fælles offentligt samarbejde:</p>\r\n   <p class=\"TekstGenerel\">Staten, kommuner og regioner skal gå sammen for at udvikle en sikker måde at håndtere data og personfølsomme oplysninger på ved anvendelse af cloud computing. Eksempelvis ved at udnytte de teknologiske muligheder som kryptering, anonymisering og strategisk spredning af data giver. Samtidig er det afgørende, at det sikres, at leverandørerne af cloud computing-løsninger ikke kan udnytte de oplysninger, de opbevarer kommercielt. Herudover skal man ved fælles hjælp udvikle brugen af cloud computing, bl.a. ved videndeling, udvikling af forretningsmodeller og udpegning af egnede områder, der kan være spydspidsprojekter for brugen af cloud computing i det offentlige.</p>\r\n   <p class=\"Liste1\">\r\n      <span class=\"Liste1Nr\">3)</span> Målsætning:</p>\r\n   <p class=\"TekstGenerel\">Der skal sættes et klart mål for udbredelsen og effektiviseringsgevinsterne ved cloud computing i den offentlige sektor om fem år med et delmål om tre år.</p>\r\n   <p class=\"Liste1\">\r\n      <span class=\"Liste1Nr\">4)</span> Klare retningslinjer for sikkerheden i offentlige cloud computing-projekter:</p>\r\n   <p class=\"TekstGenerel\">Der skal udarbejdes et sæt klare retningslinjer for, hvordan et cloud computing-projekt i den offentlige sektor lever op til krav om sikkerhed for data, bl.a. i forhold til dansk og international lovgivning. Retningslinjerne skal fungere som en rettesnor i forhold til, hvad man skal være opmærksom på og tage hensyn til, når man igangsætter et cloud-projekt i den offentlige sektor.</p>\r\n   <p class=\"Liste1\">\r\n      <span class=\"Liste1Nr\">5)</span> Forhåndsgodkendelse af cloud-projekter:</p>\r\n   <p class=\"TekstGenerel\">Det er i dag et problem, at Datatilsynet ikke har mulighed for at give forhåndsgodkendelser til cloud computing-projekter og andre it-projekter, der har med følsomme data gøre. Datatilsynet kan under deres nuværende vilkår kun tage stilling til konkrete projekter. Det vil sige, at en organisation skal udarbejde et færdigt projekt, som Datatilsynet så kan tage stilling til. Dermed risikerer organisationen at få projektet afvist på et meget sent tidspunkt i processen og dermed skulle starte forfra. I stedet skal det være muligt for Datatilsynet at give en forhåndsgodkendelse, som man kender det fra Skat. De ekstra omkostninger for Datatilsynet skal dækkes af et gebyr betalt af den organisation, der beder om en forhåndsgodkendelse. Gebyret for den pågældende institution vil blive tjent ind mange gange af den besparelse, der er ved at gå over til cloud computing. Datatilsynet skal selvfølgelig fortsat varetage sine nuværende tilsynsopgaver.</p>\r\n</p>\r\n<p>Afslutningsvis skal det bemærkes, at den viden og de erfaringer, det offentlige får, skal gøres tilgængelig for det private erhvervsliv.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Yildiz Akdogan</span> (S):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en national plan for cloud computing i den offentlige sektor.</p>\r\n<p class=\"ForslagsNummer\">(Beslutningsforslag nr. B 83)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 83",
            "stateLabel": "Forkastet",
            "references": [
                {
                    "shortName": "2010/1 BSF 83",
                    "title": "Forslag til folketingsbeslutning om en national plan for cloud computing i den offentlige sektor",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136236,
                    "eliUri": "/eli/ft/20101BB00083",
                    "externalLink": ""
                },
                {
                    "shortName": "2010/1 BTB 83",
                    "title": "Betænkning over Forslag til folketingsbeslutning om en national plan for cloud computing i den offentlige sektor",
                    "presentationName": "Betænkning over beslutningsforslag",
                    "documentTypeId": 500,
                    "documentId": 137247,
                    "eliUri": "/eli/ft/20101DB00868",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b83/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/03/2011"
        },
        {
            "displayName": "Accession",
            "displayValue": "20101BB00083"
        },
        {
            "displayName": "Entydig dokumentidentifikation",
            "displayValue": "AX013021"
        },
        {
            "displayName": "Dato for førstegangsindlæggelse",
            "displayValue": "16/03/2011"
        },
        {
            "displayName": "Dato for indlæggelse",
            "displayValue": "16/03/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}