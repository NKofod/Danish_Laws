{
    "id": 35951,
    "title": "Registrering, tillidsfolk, politiske tilhørsforhold ",
    "documentTypeId": "240",
    "isSagsforlobPeriodValid": false,
    "shortName": "KEN nr 11158 af 17/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et fagligt, politisk sekretariat kunne registrere rent  \r\n\r\n personlige oplysninger om socialdemokratiske partimedlemmer i tilknytning til  \r\n\r\n de enkelte arbejdspladser. Det skete ud fra en vurdering af registerets  \r\n\r\n formål samt de opgaver, som det faglige, politiske sekretariat udfører.  \r\n\r\n Oplysningerne afgives personligt af de registrerede. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering, tillidsfolk, politiske  \r\n\r\n tilhørsforhold </H1>  \r\n\r\n<P></P>  \r\n\r\n<P>Foranlediget af omtale i dagspressen, hvoraf det fremgik,  \r\n\r\n at Landsorganisationen i Danmark ( LO) registrerer oplysninger om  \r\n\r\n tillidsfolks politiske tilhørsforhold, anmodede Registertilsynet LO om en  \r\n\r\n udtalelse. </P>  \r\n\r\n<P>Det fremgik af sagen, at LO og Socialdemokratiet i forening  \r\n\r\n fører Arbejderbevægelsens faglige, politiske Sekretariat,  \r\n\r\n kaldet Fællessekretariatet. Fællessekretariatets arbejde udføres under ansvar  \r\n\r\n for LOs og Socialdemokratiets forretningsudvalg. </P>  \r\n\r\n<P>Det fremgik endvidere, at Fællessekretariatet registrerer  \r\n\r\n socialdemokratiske partimedlemmer i tilknytning til de enkelte  \r\n\r\n arbejdspladser. Der foretages ikke registrering af andre personer, herunder  \r\n\r\n ikke af andre personers politiske tilhørsforhold. Formålet med den omhandlede  \r\n\r\n registrering er at etablere et landsdækkende  \r\n\r\n &#187;arbejdspladskontaktnet&#171; med kontaktpersoner, som via omdeling af  \r\n\r\n informationsmateriale m.v., skal informere om fagbevægelsen  \r\n\r\n og Socialdemokratiet. Kontaktpersonerne anvendes endvidere som mellemled ved  \r\n\r\n faglige/politiske aktiviteter, f.eks. i forbindelse med afholdelse af møder.  \r\n\r\n</P>  \r\n\r\n<P>Om den enkelte kontaktperson registreres oplysning om navn, adresse og  \r\n\r\n stilling, samt oplysning om hvilken socialdemokratisk vælgerforening, hvilken  \r\n\r\n lokal faglig organisation og fagforbund vedkommende er medlem af,  \r\n\r\n arbejdspladsens navn og adresse, samt antal ansatte, herunder antallet af  \r\n\r\n publikationer, der ønskes omdelt, samt oplysning om kontaktperson. Fratræder  \r\n\r\n en kontaktperson, slettes de registrerede oplysninger om vedkommende. De  \r\n\r\n omhandlede oplysninger afgives af den pågældende personlig ved udfyldelse af  \r\n\r\n en standardblanket. </P>  \r\n\r\n<P>De registrerede oplysninger videregives ikke til personer uden for  \r\n\r\n arbejderbevægelsen. Oplysninger om navn og adresse udleveres alene til  \r\n\r\n arbejderbevægelsen på foranledning af konkrete forespørgsler fra f.eks. et  \r\n\r\n af LOs medlemsforbund om, hvorvidt en given person er optaget i registeret.  \r\n\r\n Det fremgik endvidere, at den omhandlede videregivelse til LOs medlemsforbund  \r\n\r\n kun foretages i begrænset omfang, idet Fællessekretariatet selv typisk  \r\n\r\n forestår udsendelse af informationsmateriale, som Fællessekretariatet enten  \r\n\r\n selv har produceret, eller udsender på vegne af det pågældende  \r\n\r\n medlemsforbund. </P>  \r\n\r\n<P>Det fremgik endvidere, at Fællessekretariatet ved tvivl om rigtigheden af  \r\n\r\n de af kontaktpersonen meddelte oplysninger anmoder den lokale partiforening  \r\n\r\n om at oplyse, hvorvidt den pågældende er medlem af foreningen. Til brug  \r\n\r\n herfor anvendes en standardskrivelse, i hvilken partiforeningen foretager  \r\n\r\n afkrydsning i en ja/nej-rubrik. </P>  \r\n\r\n<P>Registertilsynet udtalte, at man ud fra en vurdering af registerets formål  \r\n\r\n og de opgaver, som LO varetager i samarbejde med Socialdemokratiet, fandt, at  \r\n\r\n registreringen af de omhandlede oplysninger, der afgives af den pågældende  \r\n\r\n personlig, ikke kunne antages at stride mod lov om private registre m.v. § 3,  \r\n\r\n stk. 2. </P>  \r\n\r\n<P>Med hensyn til udlevering af oplysninger fra det omhandlede register til  \r\n\r\n f.eks. medlemsforbund og partiforeninger, udtalte Registertilsynet, at den  \r\n\r\n pågældende udlevering efter Registertilsynets opfattelse indebar en  \r\n\r\n videregivelse af oplysninger om politiske forhold, hvorfor Registertilsynet  \r\n\r\n henledte opmærksomheden på lov om private registre m.v. § 4, stk. 1,  \r\n\r\n hvorefter registrerede oplysninger, som nævnt i lovens § 3, stk. 2, ikke må  \r\n\r\n videregives uden samtykke fra den registrerede eller den, der handler på hans  \r\n\r\n vegne, medmindre dette følger af anden lovgivning. </P>  \r\n\r\n<P>Da det endvidere fremgik, at Fællessekretariatet i den anvendte  \r\n\r\n standardblanket, som udfyldes af den pågældende kontaktperson, påtænkte at  \r\n\r\n informere om, til hvilke formål der vil kunne forekomme videregivelse, pegede  \r\n\r\n Registertilsynet i denne forbindelse på muligheden for, at LO samtidig med en  \r\n\r\n ændret udformning af den pågældende blanket sikrede, at det fornødne samtykke  \r\n\r\n forelå. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 69-70. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871115825"
        },
        {
            "displayName": "Entydig dokumentidentifikation",
            "displayValue": "CA003886"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11158"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/09/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1987-119-28"
        },
        {
            "displayName": "Stikord",
            "displayValue": "VIDEREGIVELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}