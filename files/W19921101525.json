{
    "id": 35644,
    "title": "Statistikregister, rent private forhold, opfølgning, behandling (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11015 af 22/01/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man ikke havde principielle indvendinger imod oprettelsen  \r\n\r\n af et ressource- og statistikregister med bl.a. oplysninger om unges sociale  \r\n\r\n problemer. Imidlertid udtalt, at et statistikregister ikke bør anvendes som  \r\n\r\n grundlag for videre rådgivning og behandling eller opfølgende undersøgelser.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statistikregister, rent private forhold,  \r\n\r\n opfølgning, behandling (* 1) </H1>  \r\n\r\n<P></P>  \r\n\r\n<BR>  \r\n\r\n<P>En kommune ønskede for kommunens ungdomscenter at oprette et ressource- og  \r\n\r\n statistikregister, som bl.a. skulle indeholde en række følsomme oplysninger  \r\n\r\n vedrørende misbrug og sociale problemer. </P>  \r\n\r\n<P>Det fremgik af sagen og det fremsendte udkast til registerforskrifter, at  \r\n\r\n ungdomscentret arbejdede med 2 kategorier af sager: Råd/vejledning og  \r\n\r\n behandling. </P>  \r\n\r\n<P>Registerets formål skulle være at sikre nødvendige oplysninger til  \r\n\r\n centrets rådgivning og behandling om de unges problemer på  \r\n\r\n henvendelsestidspunktet. Det drejede sig således om oplysninger vedrørende  \r\n\r\n hjem, familie, skole, misbrug af stof/alkohol, fysiske overgreb, bolig og  \r\n\r\n økonomi, oplysninger om de unges opvækst/baggrund og tidligere kontakt med  \r\n\r\n sociale myndigheder. Oplysningerne skulle alene registreres på baggrund af de  \r\n\r\n unges egne oplysninger uden efterfølgende kontrol. Herudover skulle  \r\n\r\n registeret anvendes til administrative rutiner samt tillige danne grundlag  \r\n\r\n for indberetning af statistiske oplysninger på ungdomsområdet til stat, amt  \r\n\r\n og kommuner. Datagrundlaget skulle over for bevilgende myndigheder  \r\n\r\n dokumentere, hvilke sociale problemer ungdomscentrets klientel havde, hvilken  \r\n\r\n behandlingsindsats der skulle ydes i de konkrete sager, effekten heraf samt  \r\n\r\n en analyse af, hvor forbedringer var påkrævet. </P>  \r\n\r\n<P>Endvidere fremgik det af forskriftsudkastet, at registeret skulle danne  \r\n\r\n grundlag for efterfølgende undersøgelser med henblik på evaluering af  \r\n\r\n ungdomscentrets metoder og indsatser. Endelig skulle registeret anvendes til  \r\n\r\n at påvise risikogrupper og ændrede adfærdsmønstre blandt de unge. </P>  \r\n\r\n<P>Registertilsynet udtalte på denne baggrund indledningsvis, at det påtænkte  \r\n\r\n register ikke - som oprindeligt anført af kommunen - kunne anses for at  \r\n\r\n skulle oprettes alene med henblik på statistik. Registertilsynet fandt det  \r\n\r\n herudover generelt betænkeligt, at der i et administrativt miljø blev  \r\n\r\n foretaget en så omfattende registrering på edb. Desuden fandt  \r\n\r\n Registertilsynet, at en ønsket registrering af oplysninger om forældre ikke  \r\n\r\n kunne anses for nødvendig for varetagelsen af registerets formål. </P>  \r\n\r\n<P>Tilsynet anmodede derfor indledningsvis kommunen om, at det blev  \r\n\r\n præciseret, at registeret skulle anvendes til ressourcestyring samt  \r\n\r\n henstillede, at oplysninger om henvendelsesårsag, omfang af eventuelt  \r\n\r\n narkotikamisbrug, samt oplysninger om forældre blev udeladt fra registeret.  \r\n\r\n Herefter bemærkede tilsynet, at man ikke ville have indvendinger imod  \r\n\r\n oprettelsen af et register med de omhandlede oplysninger til brug for  \r\n\r\n statistik under forudsætning af, at der ville være tale om et nærmere  \r\n\r\n afgrænset forskningsprojekt, dog med en vis kortere sletnings- eller  \r\n\r\n anonymiseringsfrist. </P>  \r\n\r\n<P>Registertilsynet udtalte på baggrund af det efterfølgende fremsendte  \r\n\r\n forskriftsudkast, at man ikke havde principielle indvendinger imod  \r\n\r\n oprettelsen af et register til brug for ressourcestyring og statistik. Man  \r\n\r\n henstillede imidlertid, at bestemmelsen om at registeret skulle danne  \r\n\r\n grundlag for efterfølgende undersøgelser blev udeladt, samt at  \r\n\r\n oplysningstyperne &#187;henvendelsesårsagen/aktuel situation&#171;,  \r\n\r\n &#187;aktuel/tidligere/ikke misbrug&#171;, &#187;arten af aktuel  \r\n\r\n misbrug&#171; samt &#187;stof/misbrug med injektion&#171; ikke blev  \r\n\r\n registreret. Registertilsynet bemærkede dog, at efterfølgende undersøgelser  \r\n\r\n ville kunne tilrettelægges som et særskilt afgrænset forskningsprojekt, hvor  \r\n\r\n bl.a. deltagelsen var frivillig for klienterne. </P>  \r\n\r\n<P>Kommunen har efterfølgende besluttet ikke at oprette registeret med den  \r\n\r\n begrundelse, at det med de begrænsninger, der var indeholdt i  \r\n\r\n Registertilsynets udtalelser, ikke var muligt at forbedre ressourceindsatsen  \r\n\r\n samt på længere sigt at få indblik i den sociale udvikling på den/de henviste  \r\n\r\n klientgrupper. </P>  \r\n\r\n<P>Kommunens ungdomscenter ville derfor fremover anvende edb til  \r\n\r\n frembringelse af ikke-personhenførbare statistikker, som var indberettet på  \r\n\r\n baggrund af ikke-personhenførbare bilag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1992 side 39. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921101525"
        },
        {
            "displayName": "Entydig dokumentidentifikation",
            "displayValue": "CA003579"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11015"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "22/01/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-4223-026"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}