{
    "id": 97950,
    "title": "Forslag til folketingsbeslutning om sprøjtefrie beskyttelseszoner omkring almene vandforsyningsanlæg",
    "documentTypeId": "480",
    "isSagsforlobPeriodValid": true,
    "shortName": "2004/2 BSF 20",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 15. marts 2005 af Per&nbsp;Clausen&nbsp;(EL),  \r\n\r\n Jørgen&nbsp;Arbo&#8209;Bæhr&nbsp;(EL), Line&nbsp;Barfod&nbsp;(EL),  \r\n\r\n Rune&nbsp;Lund&nbsp;(EL),  \r\n\r\n Pernille&nbsp;Rosenkrantz&#8209;Theil&nbsp;(EL)&nbsp;og&nbsp;Frank&nbsp  \r\n\r\n ;Aaen&nbsp;(EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n sprøjtefrie beskyttelseszoner omkring almene vandforsyningsanlæg  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til inden udgangen af dette  \r\n\r\n folketingsår at fremsætte lovforslag om beskyttelseszoner omkring alle  \r\n\r\n vandboringer, der tilhører almene vandforsyninger. Inden for denne  \r\n\r\n beskyttelseszone må der ikke anvendes pesticider.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en genfremsættelse af beslutningsforslag  \r\n\r\n nr. B 84 fra folketingsåret 2004-05, 1. samling (se Folketingstidende  \r\n\r\n 2004-05,  \r\n\r\n 1. samling, tillæg A side 4184 og 4186). Dette beslutningsforslag var en  \r\n\r\n delvis  \r\n\r\n genfremsættelse af beslutningsforslag nr. B 131 fra folketingsåret 2002-03  \r\n\r\n (se  \r\n\r\n Folketingstidende 2002-03, forhandlingerne side 9094 og tillæg A side 6338 og  \r\n\r\n 6344) og beslutningsforslag nr. B 69 fra folketingsåret 2003-04 (se  \r\n\r\n Folketingstidende 2003-04, forhandlingerne side 4706 og tillæg A side 2987 og  \r\n\r\n 2994) om forbud mod anvendelse af pesticider inden for en beskyttelseszone  \r\n\r\n omkring alle almene vandforsyningsanlæg.  \r\n\r\n</P>  \r\n\r\n<P class=\"Tekst\">  \r\n\r\n Vandboringer er særlig sårbare over for nedsivning af  \r\n\r\n sprøjtemidler fra marken rundt om boringen. Driften af marken lige over et  \r\n\r\n grundvandsmagasin er mest afgørende for kvaliteten af vandet i magasinet.  \r\n\r\n</P>  \r\n\r\n<P class=\"Tekst\">  \r\n\r\n Selv om vandrette vandstrømninger i diverse sprækker kan gøre  \r\n\r\n det svært at afgøre, hvor på jordoverfladen en forurening i grundvandet  \r\n\r\n kommer  \r\n\r\n fra, så er det trods alt den lodrette tyngdekraft, der bringer vandet ned, og  \r\n\r\n derfor er arealet lige over vandreservoiret det allervigtigste, når det  \r\n\r\n gælder  \r\n\r\n beskyttelse mod pesticider, der potentielt kan sive ned.  \r\n\r\n</P>  \r\n\r\n<P class=\"Tekst\">  \r\n\r\n Der er i dag en  \r\n\r\n 10 m  \r\n\r\n fysisk sikringszone rundt om vandboringerne, hvor der ikke må anvendes eller  \r\n\r\n forefindes sprøjtemidler eller gødning. Dette er imidlertid ikke nok.  \r\n\r\n</P>  \r\n\r\n<P class=\"Tekst\">  \r\n\r\n Der opereres allerede i dag med en kildepladszone på  \r\n\r\n 300 m  \r\n\r\n i radius, som kan angives i regionplanens  \r\n\r\n kortmateriale, inden for hvilken amterne kan nedlægge forbud mod forhold, som  \r\n\r\n kræver tilladelse efter miljøbeskyttelseslovens § 19. Kildepladszonen er  \r\n\r\n bl.a.  \r\n\r\n begrundet i den korte afstand og transporttid til indvindingsboringerne, der  \r\n\r\n medfører muligheder for at udføre eventuelle afværgeforanstaltninger. Derfor  \r\n\r\n bør kildepladszonen også gennem regionplanlægningen så vidt muligt friholdes  \r\n\r\n for aktiviteter, der kan indebære en risiko for grundvandet.  \r\n\r\n I det omfang vandreservoiret til en  \r\n\r\n vandboring er kendt og beskrevet, bør forbuddet mod anvendelse af pesticider  \r\n\r\n omfatte hele det område, hvorfra der fra overfladen siver vand til  \r\n\r\n reservoiret.  \r\n\r\n I rapporten »Notat fra  \r\n\r\n arbejdsgruppe til vurdering af større sprøjtefrie zoner omkring  \r\n\r\n vandindvindingsboringer« fra december 2003, jf. alm. del &#150; bilag 460  \r\n\r\n (folketingsåret  \r\n\r\n 2003-04), redegøres der for, at 300-meter-zoner omkring vandboringer ikke i  \r\n\r\n alle tilfælde vil være tilstrækkelige til at beskytte indvindingsområdet mod  \r\n\r\n pesticidforurening. Derfor skal der foretages en konkret vurdering for de  \r\n\r\n enkelte vandforsyningsanlæg med henblik på at definere det yderligere område,  \r\n\r\n der skal omfattes af forbud mod anvendelse af pesticider.  \r\n\r\n</P>  \r\n\r\n<P class=\"Tekst\">  \r\n\r\n I de økonomiske vismænds rapport offentliggjort den 1. december  \r\n\r\n 2004 konkluderes det, at sprøjtefrie zoner omkring vandboringer også rent  \r\n\r\n økonomisk  \r\n\r\n er en god idé, og at alene økonomiske argumenter er en tilstrækkelig  \r\n\r\n begrundelse for at indføre sprøjtefrie randzoner. Man kan være meget uenig i  \r\n\r\n de  \r\n\r\n økonomiske vismænds måde at prissætte biodiversitet og værdien af rent  \r\n\r\n grundvand  \r\n\r\n på.  \r\n\r\n Enhedslisten er bestemt ikke enig i,  \r\n\r\n at biodiversitet og rent grundvand er noget, der skal begrundes økonomisk.  \r\n\r\n Både biodiversitet og rent grundvand hører  \r\n\r\n til de kritiske naturværdier, der under alle omstændigheder skal bevares,  \r\n\r\n forbedres og beskyttes, uanset om økonomiske kalkyler er positive eller  \r\n\r\n negative. Vi er opmærksomme på, at der er partier, der er gået imod vores  \r\n\r\n tidligere beslutningsforslag af frygt for omkostningerne, men nu fjerner de  \r\n\r\n økonomiske vismænds beregninger denne frygt. Deres beregninger er derfor en  \r\n\r\n væsentlig årsag til, at Enhedslisten nu forventer, at alle Folketingets  \r\n\r\n partier  \r\n\r\n kan støtte beslutningsforslaget.  \r\n\r\n</P>  \r\n\r\n<P class=\"Tekst\">  \r\n\r\n Etablering af sprøjtefrie zoner omkring vandindvindingsanlæg vil  \r\n\r\n ifølge ovennævnte notat til miljøministeren omfatte lidt over 1.000  \r\n\r\n km<SUP>2</SUP>  \r\n\r\n eller omkring 2 pct. af  \r\n\r\n landets areal og formodentlig lidt over 1,5 pct. af landbrugsarealet.  \r\n\r\n</P>  \r\n\r\n<P class=\"Tekst\">  \r\n\r\n Enhedslisten mener ikke, at retten til at forurene er omfattet  \r\n\r\n af ejendomsretten, og derfor skal der ikke ydes erstatning for tabet af  \r\n\r\n retten  \r\n\r\n til at sprøjte med pesticider på et areal.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Per Clausen  \r\n\r\n</B>  \r\n\r\n (EL):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om sprøjtefrie beskyttelseszoner omkring almene  \r\n\r\n vandforsyningsanlæg.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 20).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/2 BF 20",
            "stateLabel": "Bortfaldet",
            "references": [
                {
                    "shortName": "2004/2 BSF 20",
                    "title": "Forslag til folketingsbeslutning om sprøjtefrie beskyttelseszoner omkring almene vandforsyningsanlæg",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97950,
                    "eliUri": "/eli/ft/20042BB00020",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20042/beslutningsforslag/b20/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/03/2005"
        },
        {
            "displayName": "Accession",
            "displayValue": "20042BB00020"
        },
        {
            "displayName": "Entydig dokumentidentifikation",
            "displayValue": "AX007170"
        },
        {
            "displayName": "Dato for førstegangsindlæggelse",
            "displayValue": "15/03/2005"
        },
        {
            "displayName": "Dato for indlæggelse",
            "displayValue": "15/03/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}