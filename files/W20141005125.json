{
    "id": 165528,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10051 af 27/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en frisør havde forskellige priser for mænd og kvinder. Klager fik derfor medhold. Da klager ikke kunne bevise, at hun havde besøgt salonen, fik hun ingen godtgørelse.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en frisørsalon har forskellige priser for klipning af mænd og kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er i strid med ligestillingsloven, at den indklagede frisørsalon har forskellige priser for klipning af mænd og kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af den indklagede frisørsalons prisliste, at dameklip koster henholdsvis 325 kr. for kort hår og 375 kr. for langt hår, mens herreklip koster 295 kr. uanset hårlængde.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>oplyser, at hun skulle booke en tid hos frisørsalonen og i den forbindelse opdagede, at der af prislisten fremgik forskellige priser for klipning af damer og herrer.</p>\r\n<p>Klager gør opmærksom på, at hun hverken på hjemmesiden eller ved et senere besøg på frisørsalonen har set nogen forklaring på prisforskellen.</p>\r\n<p>Klager undrer sig over, at hun som kvinde med kort hår skal betale mere for klipning end en mand med kort hår. Hun mener, at prisfastsættelsen alene er sket på baggrund af køn, hvilket hun anser for at være i strid med ligestillingsloven.</p>\r\n<p>Klager ønsker at opnå godtgørelse.</p>\r\n<p>\r\n   <span class=\"Bold\">Indklagede </span>bemærker, at de fortsat har forskellige priser i salonen, mens de venter på udfaldet af en lignende sag, der er under behandling ved en domstol. Indklagede gør dog opmærksom på, at de kunder, der udtrykker utilfredshed vedrørende prisforskellen, tilbydes dameklip til samme pris som herreklip.</p>\r\n<p>Indklagede betvivler, hvorvidt klager har været inde i salonen for at gøre opmærksom på sin utilfredshed vedrørende priserne. Indklagede anfører, at ingen i salonen kan erindre klagers besøg, samt at der af kalenderen ikke fremgår nogen aftale med klager på angivne dato.</p>\r\n<p>Indklagede kræver i den forbindelse dokumentation for besøget i form af en kvittering eller et billede af hendes frisure fra besøgstidspunktet.</p>\r\n<p>Indklagede anfører yderligere, at det ikke kan nytte noget, hvis en kvinde bare kan indsende en klage til nævnet ved at gå forbi en frisørsalon og kontrollere priser uden at tage fysisk kontakt til frisøren og klage over prisen.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter loven om ligestilling af kvinder og mænd (ligestillingsloven).</p>\r\n<p>Nævnet finder, at der er påvist faktiske omstændigheder, som giver anledning til at formode, at den indklagede frisørsalon forskelsbehandler på grund af køn, idet der er forskellige priser for klipning af kvinder og mænd.</p>\r\n<p>Det fremgår af forarbejderne til ligestillingsloven, at forbuddet mod forskelsbehandling ikke gælder, hvis denne er begrundet i saglige og objektive forhold, der ikke er begrundet i køn. Bestemmelsen er for eksempel ikke til hinder for, at der opkræves forskellig betaling for erhvervsmæssig betjening med videre af kvinder og mænd, hvis dette er begrundet i en forskel i omkostninger.</p>\r\n<p>Nævnet vurderer, at indklagede ikke har bevist, at ligebehandlingsprincippet ikke er blevet krænket.</p>\r\n<p>Nævnet bemærker herved, at forskellige priser for forskellige ydelser ikke strider mod ligebehandlingsprincippet. Det er imidlertid ikke sagligt begrundet, når der ved fastsættelse af priserne som kriterium alene henvises til kønnet og ikke til behandlingens karakter og omfang. Ved at fastsætte priserne alene ud fra kønnet vil en kvinde skulle betale en højere ydelse for en frisørbehandling end en mand, uanset om ydelsen efter sin karakter og omfang svarer til den ydelse, en mand ville modtage til en lavere pris.</p>\r\n<p>Indklagede overtræder derfor ligestillingsloven.</p>\r\n<p>Klager har ikke dokumenteret, at hun har henvendt sig til salonen. Klager er således ikke blevet konkret berørt af prisforskellen og kan derfor ikke tildeles godtgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141005125"
        },
        {
            "displayName": "Entydig dokumentidentifikation",
            "displayValue": "CF000318"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10051"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/11/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6811-24535"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}