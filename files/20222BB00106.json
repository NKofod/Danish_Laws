{
    "id": 235366,
    "title": "Forslag til folketingsbeslutning om nedlæggelse af Statens Kunstfond og oprettelse af en kulturpulje, der styrker dansk nationalidentitet og historie",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 106",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Mikkel Bjørn (DF), Alex Ahrendtsen (DF), Pia Kjærsgaard (DF), Peter Kofod (DF), Morten Messerschmidt (DF), Mette Thiesen (DF) og Nick Zimmermann (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedlæggelse af Statens Kunstfond og oprettelse af en kulturpulje, der styrker dansk nationalidentitet og historie</p>\r\n<p class=\"NormalInd\">Folketinget pålægger regeringen senest inden udgangen af indeværende folketingsår at igangsætte arbejdet med at nedlægge Statens Kunstfond til fordel for oprettelsen af en pulje, der efter indstillinger fra et uafhængigt kunstudvalg og efter beslutninger truffet af Folketingets partier skal udmøntes til en fokuseret støtte til kunst og kultur, der styrker danskernes fælles historie, identitet og demokratiske forståelse. Forud for nedsættelsen af et kunstudvalg gennemføres en grundig evaluering af den eksisterende kunststøtteordning for at afdække omfanget og udfordringerne med interessekonflikter og politisk bias i forbindelse med tildelingen af kunststøtte.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Statens Kunstfond er Danmarks største kunstfond. Kunstfonden giver penge til produktion og formidling af billedkunst, film, litteratur, musik, scenekunst, arkitektur, bl.a. til spillesteder, teaterfestivaler, forfatterarrangementer, kunst på skoler og hospitaler samt oversættelse af litteratur. Hvert år uddeler Statens Kunstfond i omegnen af 550 mio. kr. til mere end 6.000 projekter eller kunstnere (»Nye medlemmer til Statens Kunstfond«, www.kunst.dk, den 9. oktober 2019).</p>\r\n<p class=\"NormalInd\">\r\n</p>\r\n<p class=\"NormalInd\">Statens Kunstfond består af 54 personer, der er udpeget af kulturministeren og Statens Kunstfonds repræsentantskab. De 54 personer sidder i 12 udvalg: seks legatudvalg og fem projektstøtteudvalg samt et samlet projektstøtte- og legatudvalg for arkitektur, jf. pressemeddelelsen ovenfor.</p>\r\n<p class=\"NormalInd\">\r\n</p>\r\n<p class=\"NormalInd\">Med dette beslutningsforslag ønsker forslagsstillerne, at kunst og kultur, der bidrager til vores fælles historie, identitet og demokratiske forståelse, prioriteres i forhold til Statens Kunstfonds uddeling til kunst og kultur, der ikke varetager kunstnerisk kvalitet eller bidrager til disse værdier, men i stedet desværre alt for ofte varetager særinteresser og tilsidesætter almindelige regler for inhabilitet.</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes ønske, at Statens Kunstfond nedlægges, og at der i stedet oprettes en ny pulje med samme økonomiske volumen, der skal støtte kunst og kultur, der styrker vores fælles historie, identitet og forståelse som danskere.</p>\r\n<p class=\"NormalInd\">\r\n</p>\r\n<p class=\"NormalInd\">Beslutningsforslaget har som følge af nedlæggelsen af Statens Kunstfond til hensigt at frigive midler til brug for kunststøtte, der fremover hovedsagelig skal gå til projekter, der bygger videre på en allerede etableret tradition, eller som på anden vis bidrager til at formidle og styrke danskernes fælles historie, identitet og demokratiske forståelse. Derudover vil en del af midlerne kunne gå til at styrke vores danske kulturarv generelt, såsom kulturarvsmuseer, sprogarbejde, restaurering af mindesmærker, beskyttelse af historiske bygninger og kvarterer i både privat og offentlig eje, bevaring af historiske skibe m.v.</p>\r\n<p class=\"NormalInd\">\r\n</p>\r\n<p class=\"NormalInd\">Til brug herfor foreslår forslagsstillerne, at der oprettes en pulje, der i højere grad bliver underlagt Folketingets parlamentariske kontrol, og at alle støttemodtagere vil skulle godkendes af et uafhængigt udvalg, der udpeges af Folketingets partier. Formålet med udvalget skal være at sikre, at tildeling af støtte sker ud fra saglige, kunstfaglige vurderinger om kvalitet og håndværk og uden hensyntagen til politisk eller anden form for bias.</p>\r\n<p class=\"NormalInd\">\r\n</p>\r\n<p class=\"NormalInd\">En mulig indretning af en ny kunststøtteordning kunne eksempelvis være en klassisk administrativ konstruktion, hvor et antal faglige eksperter inden for hvert fagområde beskikkes, hvorefter de foretager en faglig vurdering af ansøgningerne, der herefter forelægges Folketingets Kulturudvalg med henblik på en endelig beslutning om, hvordan pengene skal uddeles. En sådan ordning vil efter forslagsstillernes opfattelse sikre en uafhængig kunstfaglig støtteordning med et tilstrækkeligt niveau af parlamentarisk kontrol.</p>\r\n<p class=\"NormalInd\">\r\n</p>\r\n<p class=\"NormalInd\">Det er endvidere forslagsstillernes ønske, at der forud for nedsættelsen af et uafhængigt kunstudvalg gennemføres en grundig evaluering af den eksisterende kunststøtteordning for at afdække omfanget og udfordringerne med interessekonflikter og politisk bias i forbindelse med tildelingen af kunststøtte, så en ny ordning etableres med dette for øje.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mikkel Bjørn </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedlæggelse af Statens Kunstfond og oprettelse af en kulturpulje, der styrker dansk nationalidentitet og historie.</p>\r\n<p class=\"ForslagsNummer\">(Beslutningsforslag nr. B 106)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 106",
            "stateLabel": "Igangværende",
            "references": [
                {
                    "shortName": "2022/2 BSF 106",
                    "title": "Forslag til folketingsbeslutning om nedlæggelse af Statens Kunstfond og oprettelse af en kulturpulje, der styrker dansk nationalidentitet og historie",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235366,
                    "eliUri": "/eli/ft/20222BB00106",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b106/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2023"
        },
        {
            "displayName": "Accession",
            "displayValue": "20222BB00106"
        },
        {
            "displayName": "Entydig dokumentidentifikation",
            "displayValue": "AX028434"
        },
        {
            "displayName": "Dato for førstegangsindlæggelse",
            "displayValue": "18/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}