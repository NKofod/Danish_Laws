{
    "id": 163224,
    "title": "SU – tilbagebetalingsordninger – rykkerskrivelser-  gebyrer",
    "documentTypeId": "240",
    "isSagsforlobPeriodValid": true,
    "shortName": "KEN nr 9945 af 20/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU – tilbagebetalingsordninger – rykkerskrivelser-  gebyrer</p>\r\n<div class=\"Resume\">\r\n   <p class=\"TekstGenerel\">Gebyrer tillagt rykkerskrivelser var ikke afgørelser, som nævnet kunne behandle. Efterfølgende afslag på at frafalde gebyrerne var afgørelser. Ansøger kunne ikke ensidigt ændre aftalen om afdragsvis tilbagebetaling, heller ikke selv om de indbetalinger, som var foretaget uden for rammerne af den planlagte tilbagebetalingsordning, samlet set ville blive større end de krævede afdrag. Indbetalingerne var endvidere ikke fyldestgørende på forfaldstidspunktet.</p>\r\n</div>\r\n<p>\r\n   <span class=\"Bold\">Din klage vedrørende gebyrer</span>\r\n</p>\r\n<p>I e-mail af 31. juli 2013 har du klaget over Statens Administrations afgørelse af 29. juli 2013 om afslag på at tilbagekalde opkrævning af gebyrer i forbindelse med rykkerudsendelser.</p>\r\n<p>Ankenævnet bemærker, at allerede din henvendelse den 24. juli 2013 har været benævnt \"klage\". Ankenævnet finder imidlertid, at der på daværende tidspunkt ikke var truffet afgørelse om det forhold, som du ønskede at indgive klage over.</p>\r\n<p>Ankenævnet finder således, at rykkerskrivelserne ikke i sig selv er afgørelser, men alene forvaltningsvirksomhed udøvet i overensstemmelse med tilbagebetalingsplanen. Først afslaget den 29. juli 2013 på at fradrage gebyr ved udsendelse af rykkere er en afgørelse, som du kan klage over. Statens Administration har derfor korrekt undladt at videresende din henvendelse af 24. juli 2013 som en klagesag, indtil du den 31. juli 2013 klagede over afgørelsen af 29. juli 2013.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder Statens Administrations afgørelse af 29. juli 2013 om afslag på at tilbagekalde opkrævning af gebyrer i forbindelse med rykkerudsendelser.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>Ankenævnet skal indledende bemærke, at nævnet har kompetence til at træffe afgørelse i sagen, da de krav, som er opstået på baggrund af gebyrerne, alle er tilskrevet det oprindelige krav med henvisning til reglerne i SU-loven og tilhørende bekendtgørelser. På den baggrund har nævnet besluttet at behandle din klage.</p>\r\n<p>Gebyrbekendtgørelsen (bekendtgørelse nr. 1341 af 20. december 2012 om gebyrer for ekspedition af Statens Administrations finansforvaltningsopgaver), som har hjemmel i SU-lovens § 38, stk. 2, indeholdt på tidspunktet for udsendelsen af rykkerne bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2.</span> For ekspedition af finansforvaltningsopgaver i forbindelse med tilbagebetaling af studiegæld opkræves følgende gebyrer:</p>\r\n<p>(. . .)</p>\r\n<p>2) Udsendelse af rykker ved for sen betaling: 60 kr.</p>\r\n<p>(. . .)</p>\r\n<p>Opsigelsesgebyret, som blev tilskrevet gælden i afgørelse af 23. januar 2013, er ifølge Statens Administrations afgørelse af 29. juli 2013 påskrevet som følge af for sen indbetaling.</p>\r\n<p>\r\n   <span class=\"Italic\">Betalingens rettidighed</span>\r\n</p>\r\n<p>Du har anført, at du har været forud med betalingen, idet du har indbetalt kr. 1.000,- hver måned, i stedet for kr. 1.730,- hver anden måned.</p>\r\n<p>Ankenævnet må imidlertid konstatere, at du ved din indbetaling i januar 2013 ikke betalte det krævede beløb på kr. 1.730,-. At du i februar 2013 indbetalte yderligere kr. 1.000,- ændrer ikke din indbetaling på kr. 1.000,- i januar til at være fyldestgørende og rettidig.</p>\r\n<p>På samme vis har du ved din indbetaling af kr. 1.000,- i marts 2013 ikke indbetalt tilstrækkeligt til at opfylde kravet om kr. 1.730,- for den måned.</p>\r\n<p>Det samme gør sig gældende for din indbetaling i maj 2013.</p>\r\n<p>På den baggrund har ankenævnet ikke grundlag for at tilsidesætte afgørelsen af 29. juli 2013 om, at rykkergebyrerne ikke fraviges.</p>\r\n<p>\r\n   <span class=\"Italic\">Størrelsen af dine indbetalinger</span>\r\n</p>\r\n<p>At du i januar og februar 2013 samlet set indbetalte mere end det krævede beløb, medfører ikke, at en ikke-fyldestgørende indbetaling for marts 2013 alligevel skal anses for fyldestgørende.</p>\r\n<p>For det første, har du ikke derved indbetalt så meget mere, at du har været en hel indbetalingsydelse forud i forhold til planen. Efter dine indbetalinger i januar, februar, marts og april 2013 har du været kr. 540,- foran planen. Selv hvis dette beløb skulle medregnes din indbetaling på kr. 1.000,- i maj 2013, har du ikke indbetalt tilstrækkeligt for den måned. For det andet, ville en sådan ændring af indbetalingsordningen forudsætte, at ændringen er aftalt med Statens Administration. Du kan ikke ensidigt ændre aftalen om indbetaling.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af plan for tilbagebetaling af 19. oktober 2012, at du blev tilbagebetalingspligtig på dit SU-lån den 1. januar 2013, og at du, begyndende den 1. januar 2013, skal indbetale kr. 1.730,- hver anden måned.</p>\r\n<p>Du har i e-mail af 24. juli 2013 henvendt dig til Statens Administration og klaget over tillægget af gebyr for rykkerskrivelser tilsendt dig. Du har anført, at du har afdraget kr. 1.000,- månedligt, selv om kravet alene var på kr. 1.750,- hver anden måned, og at det derfor ikke er berettiget, at der opkræves gebyr på dine betalinger, da du medvirker til at betale din gæld hurtigere.</p>\r\n<p>Statens Administration har i e-mail af 29. juli 2013 meddelt dig afslag på at fravige rykkergebyret. Det fremgår af afgørelsen, at du ifølge planen skal afvikle lånet med kr. 1.730,- hver anden måned, begyndende 1. januar 2013. Du indbetalte i januar 2013 kr. 1.000,-hvilket ikke var den fulde ydelse. Du blev derfor tilsendt en rykkerskrivelse med kr. 60,- i gebyr. Det samme gør sig gældende for månederne marts, maj og juli 2013. Du er derfor foran med indbetalingerne i forhold til planen. De ekstraordinære indbetalinger nedbringer ikke størrelsen på dine kommende ydelser.</p>\r\n<p>Du har i e-mail af 31. juli 2013 klaget over afgørelsen.</p>\r\n<p>Statens Administration har i e-mail af 2. august 2013 bl.a. henvist til, at de foretagne indbetalinger ikke var rettidige. Det forhold, at du har mulighed for at ændre på ydelsernes størrelse medfører ikke, at indbetalingerne bliver rettidige. Ændringer i ydelsernes størrelse skal ske gennem selvbetjeningssystemet.</p>\r\n<p>Statens Administration har endvidere i e-mail af 2. august 2013 videresendt sagen til ankenævnet.</p>\r\n<p>Ankenævnet har ved brev af 12. august 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2014"
        },
        {
            "displayName": "Accession",
            "displayValue": "W20130994525"
        },
        {
            "displayName": "Entydig dokumentidentifikation",
            "displayValue": "CE000059"
        },
        {
            "displayName": "Dato for indlæggelse",
            "displayValue": "16/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9945"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "20/12/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/024762"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}