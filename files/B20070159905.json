{
    "id": 113918,
    "title": "Bekendtgørelse om forretningsorden for Penge- og Pensionspanelet",
    "documentTypeId": "60",
    "isSagsforlobPeriodValid": true,
    "shortName": "BEK nr 1599 af 19/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Penge- og Pensionspanelet</p>\r\n      <p class=\"Indledning2\">I medfør af § 333 a, stk. 5, i lov om finansiel virksomhed, jf. lovbekendtgørelse nr. 1413 af 10.december 2007 fastsættes:</p>\r\n      <p class=\"ParagrafGruppeOverskrift\">Formål og opgaver</p>\r\n      <p class=\"Paragraf\"><span class=\"ParagrafNr\">§ 1.</span> Penge- og Pensionspanelet har til formål på en objektiv måde at fremme forbrugernes interesser for og viden om finansielle produkter og ydelser.</p>\r\n      <p class=\"Stk2\"><span class=\"StkNr\">Stk. 2.</span> Panelet skal</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udarbejde objektiv forbrugerinformation om finansielle produkter og ydelser,</p>\r\n          <p class=\"Liste1\"><span class=\"Liste1Nr\">2)</span> foretage og offentliggøre test af finansielle produkter og ydelser, og</p>\r\n          <p class=\"Liste1\"><span class=\"Liste1Nr\">3)</span> iværksætte og offentliggøre undersøgelser om forbrugerforhold på det finansielle område.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Økonomi- og erhvervsministeren kan anmode panelet om at udføre en opgave inden for rammerne af stk. 1 og 2.</p>\r\n      <p class=\"ParagrafGruppeOverskrift\">Medlemmer og suppleanter</p>\r\n      <p class=\"Paragraf\"><span class=\"ParagrafNr\">§ 2.</span> Penge- og Pensionspanelet består af en formand og 8 medlemmer, der udpeges af økonomi- og erhvervsministeren. Formanden skal have særligt kendskab til forbrugeradfærd. Medlemmerne udpeges efter indstilling af de i § 333 a, stk. 2, i lov om finansiel virksomhed nævnte organisationer.</p>\r\n      <p class=\"Stk2\"><span class=\"StkNr\">Stk. 2.</span> Panelets formand og medlemmer udpeges for op til 4 år ad gangen og kan genudpeges.</p>\r\n      <p class=\"Paragraf\"><span class=\"ParagrafNr\">§ 3.</span> For hvert medlem udpeges en suppleant. Ved et medlems forfald deltager suppleanten på medlemmets vegne.</p>\r\n      <p class=\"Stk2\"><span class=\"StkNr\">Stk. 2.</span> Suppleanterne indstilles og udpeges på samme måde som de pågældende medlemmer.</p>\r\n      <p class=\"ParagrafGruppeOverskrift\">Møder og stemmeregler</p>\r\n      <p class=\"Paragraf\"><span class=\"ParagrafNr\">§ 4.</span> Formanden leder panelets møder.</p>\r\n      <p class=\"Stk2\"><span class=\"StkNr\">Stk. 2.</span> Penge- og Pensionspanelet afholder møder på de af panelet vedtagne mødedage, og i øvrigt så ofte formanden finder anledning hertil, eller når 4 medlemmer fremsætter ønske om afholdelse af møde til behandling af nærmere angivne spørgsmål.</p>\r\n      <p class=\"Stk2\"><span class=\"StkNr\">Stk. 3.</span> Ethvert medlem kan anmode om, at et spørgsmål bliver sat på dagsordenen og behandlet på et møde.</p>\r\n      <p class=\"Stk2\"><span class=\"StkNr\">Stk. 4.</span> Medlemmerne indkaldes til panelets møder med mindst 7 dages varsel, med mindre formanden bestemmer andet.</p>\r\n      <p class=\"Stk2\"><span class=\"StkNr\">Stk. 5.</span> Med mødeindkaldelsen skal følge en dagsorden, der angiver de sager, som kommer til behandling. Dagsordenen skal så vidt muligt være vedlagt det materiale, der er nødvendigt til at behandle sagerne på dagsordenen. Mødemateriale skal dog fremsendes senest 3 dage før mødet.</p>\r\n      <p class=\"Stk2\"><span class=\"StkNr\">Stk. 6.</span> Medlemmer, der er forhindret i at give møde, skal give panelets sekretær meddelelse herom hurtigst muligt. Medlemmet sørger selv for at indkalde og videregive materiale til mødet til sin suppleant.</p>\r\n      <p class=\"Paragraf\"><span class=\"ParagrafNr\">§ 5.</span> Finanstilsynets direktør, eller hvem blandt Finanstilsynets ansatte denne bemyndiger dertil og panelets sekretær deltager i panelets møder. Andre af Finanstilsynets ansatte kan med formandens samtykke deltage i møderne.</p>\r\n      <p class=\"Stk2\"><span class=\"StkNr\">Stk. 2.</span> Panelets møder er ikke offentlige.</p>\r\n      <p class=\"Paragraf\"><span class=\"ParagrafNr\">§ 6.</span> Panelet er beslutningsdygtigt, når mindst halvdelen af medlemmerne er til stede under behandlingen af et dagsordenspunkt. De tilstedeværende medlemmer, som er udpeget efter indstilling af de organisationer, der er anført i lov om finansiel virksomhed § 333 a, stk. 2, nr. 1-4, må ikke udgøre et flertal.</p>\r\n      <p class=\"Stk2\"><span class=\"StkNr\">Stk. 2.</span> Panelet træffer beslutning ved simpelt stemmeflertal blandt de tilstedeværende medlemmer. Ved stemmelighed er formandens stemme afgørende.</p>\r\n      <p class=\"Stk2\"><span class=\"StkNr\">Stk. 3.</span> Finanstilsynets direktør, panelets sekretær og andre af tilsynets ansatte, som deltager med formandens samtykke, har ikke stemmeret.</p>\r\n      <p class=\"Paragraf\"><span class=\"ParagrafNr\">§ 7.</span> Formanden sørger for, at der føres en forhandlingsprotokol, der indeholder et referat af panelets forhandlinger og beslutninger. Et medlem, der ikke er enig i panelets beslutninger, har ret til at få sin mening indført i referatet.</p>\r\n      <p class=\"Stk2\"><span class=\"StkNr\">Stk. 2.</span> Formanden sørger for, at der snarest muligt efter mødet udsendes et referat til medlemmerne. Medlemmerne skal fremsende eventuelle indsigelser skriftligt til sekretæren snarest efter modtagelse af referatet. Indsigelser kan senest fremføres på det efterfølgende møde.</p>\r\n      <p class=\"Paragraf\"><span class=\"ParagrafNr\">§ 8.</span> Panelet udarbejder en årlig arbejdsplan for sin virksomhed. Panelet kan i løbet af året revidere sin arbejdsplan.</p>\r\n      <p class=\"ParagrafGruppeOverskrift\">Inhabilitet</p>\r\n      <p class=\"Paragraf\"><span class=\"ParagrafNr\">§ 9.</span> Et medlem må ikke være til stede under behandlingen af en sag, hvis der foreligger omstændigheder, der er egnede til at svække tilliden til medlemmets upartiskhed i forhold til den pågældende sag.</p>\r\n      <p class=\"Stk2\"><span class=\"StkNr\">Stk. 2.</span> Et medlem har pligt til, inden behandlingen af en sag påbegyndes, over for formanden at meddele, at medlemmet ikke kan deltage i behandlingen af sagen, eller redegøre for omstændigheder som kan medføre, at der er tvivl om medlemmets habilitet. Medlemmet skal i den forbindelse besvare spørgsmål fra formanden og de øvrige medlemmer.</p>\r\n      <p class=\"Stk2\"><span class=\"StkNr\">Stk. 3.</span> Panelet afgør selv uden deltagelse af det pågældende medlem, om vedkommende kan deltage i behandlingen af sagen. Panelet kan delegere denne kompetence til formanden.</p>\r\n      <p class=\"Stk2\"><span class=\"StkNr\">Stk. 4.</span> Panelet kan beslutte, at materiale vedrørende et punkt på dagsordenen ikke eller først senere på et nærmere angivet tidspunkt må udleveres til et inhabilt medlem.</p>\r\n      <p class=\"Stk2\"><span class=\"StkNr\">Stk. 5.</span> Stk. 1-4 finder tilsvarende anvendelse på suppleanter.</p>\r\n      <p class=\"ParagrafGruppeOverskrift\">Sekretariat og offentlighed</p>\r\n      <p class=\"Paragraf\"><span class=\"ParagrafNr\">§ 10.</span> Penge- og Pensionspanelet sekretariatsbetjenes af Økonomi- og Erhvervsministeriet. Sekretariatet er placeret i Finanstilsynet.</p>\r\n      <p class=\"Stk2\"><span class=\"StkNr\">Stk. 2.</span> Finanstilsynet kan kun videregive oplysninger til panelet, når betingelserne herfor i den finansielle lovgivning er opfyldt.</p>\r\n      <p class=\"Paragraf\"><span class=\"ParagrafNr\">§ 11.</span> Offentlighedsloven finder anvendelse på Penge- og Pensionspanelets virksomhed.</p>\r\n      <p class=\"Stk2\"><span class=\"StkNr\">Stk. 2.</span> Gennemførelse og offentliggørelse af test skal ske efter forvaltningslovens principper om partshøring og aktindsigt.</p>\r\n      <p class=\"Stk2\"><span class=\"StkNr\">Stk. 3.</span> Anonym informationsindsamling i forbindelse med test efter § 1, stk. 2, nr. 2, kan anvendes, når der forud for testens gennemførelse gives meddelelse herom til virksomhederne i overensstemmelse med persondatalovens regler.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 12.</span> Bekendtgørelsen træder i kraft den 15. januar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Økonomi- og Erhvervsministeriet, den 19. december 2007</I></P><P CLASS=SIGN1 ALIGN=\"CENTER\">Bendt Bendtsen</P><P CLASS=SIGN2 ALIGN=\"RIGHT\">/ Henrik Bjerre-Nielsen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2008"
        },
        {
            "displayName": "Accession",
            "displayValue": "B20070159905"
        },
        {
            "displayName": "Entydig dokumentidentifikation",
            "displayValue": "AU003095"
        },
        {
            "displayName": "Dato for førstegangsindlæggelse",
            "displayValue": "11/01/2008"
        },
        {
            "displayName": "Dato for indlæggelse",
            "displayValue": "11/01/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1599"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 009-0001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}