{
    "id": 111601,
    "title": "1994 LSF 37   FORSLAG TIL LOV OM ÆNDRING AF KRIMINALLOV FOR GRØNLAND (GEVINSTGIVENDE   SPILLEAUTOMATER) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 37",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 37 </P>  \r\n\r\n<P></P>  \r\n\r\n<P>Forslag til Lov om ændring af kriminallov for Grønland (Gevinstgivende  \r\n\r\n spilleautomater) </P>  \r\n\r\n<P></P>  \r\n\r\n<P>Fremsat af justitsministeren (Bjørn Westh) </P>  \r\n\r\n<P></P>  \r\n\r\n<P>den 2. november 1994 </P>  \r\n\r\n<P></P>  \r\n\r\n<P>Vedtaget ved tredjebehandling den 29. november 1994 </P>  \r\n\r\n<P></P>  \r\n\r\n<P><a href=\"document.aspx?accn=A19940096930\"> Lov nr. 969 af 04/12/1994</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I kriminallov for Grønland, jf. lovbekendtgørelse nr. 49 af 13. februar  \r\n\r\n 1979, som ændret ved lov nr. 322 af 4. juni 1986, foretages følgende ændring:  \r\n\r\n</P>  \r\n\r\n<P>I <I>§ 45</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Grønlands hjemmestyre kan fastsætte regler om, at  \r\n\r\n gevinster fra spilleautomater udbetales i penge.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I kriminallov for Grønland, jf. lovbekendtgørelse nr. 49 af 13. februar  \r\n\r\n 1979 som ændret ved lov nr. 322 af 4. juni 1986, foretages følgende ændring:  \r\n\r\n</P>  \r\n\r\n<P>I <I>§ 45</I> indsættes som stykke 3: </P>  \r\n\r\n<P>&#187; <I>Stk. 3.</I> Grønlands Hjemmestyre kan fastsætte regler om, at  \r\n\r\n gevinster fra spilleautomater udbetales i penge.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Formålet med lovforslaget.</I>  </P>  \r\n\r\n<P>Grønlands Hjemmestyre har anmodet om, at der i Grønland gives mulighed  \r\n\r\n for, at gevinster fra spilleautomater (&#187;een-armede tyveknægte&#171;) kan  \r\n\r\n udbetales i penge. </P>  \r\n\r\n<P>I kriminalloven for Grønland er der i § 45 fastsat nærmere regler, der  \r\n\r\n forbyder hasardspil. Disse regler gælder også for de hasardspil, der består i  \r\n\r\n udbetaling af penge som gevinster fra spilleautomater. </P>  \r\n\r\n<P>Lovforslaget har til formål - ved en ændring i tilknytning til  \r\n\r\n kriminallovens bestemmelser om hasardspil - at give Grønlands Hjemmestyre  \r\n\r\n mulighed for at foretage en vis legalisering af gevinstgivende automatspil.  \r\n\r\n</P>  \r\n\r\n<P> <I>2. Baggrunden for lovforslaget.</I>  </P>  \r\n\r\n<P>2.1. Efter § 4, stk. 1, i loven om Grønlands Hjemmestyre kan hjemmestyret  \r\n\r\n bestemme, at sagsområder eller en del af et sagsområde, der er nævnt i  \r\n\r\n bilaget til loven, skal overgå til hjemmestyret. Hjemmestyret har den  \r\n\r\n lovgivende og administrative myndighed for områder, der overgår til  \r\n\r\n hjemmestyret, og overtager de udgifter, der er forbundet hermed, jf.  \r\n\r\n hjemmestyrelovens § 4, stk. 2. </P>  \r\n\r\n<P>Ifølge bilaget til loven kan bl.a. skatte- og afgiftsområdet, nærings- og  \r\n\r\n konkurrencelovgivningen m.v. og erhvervsforhold i øvrigt overgå til  \r\n\r\n hjemmestyret efter lovens § 4, jf. bilagets pkt. 3, 8 og 12. </P>  \r\n\r\n<P>Grønlands Hjemmestyre har ved landstingslov nr. 3 af 17. maj 1990 om  \r\n\r\n afgift på automatspil (med senere ændringer) fastsat nærmere regler om  \r\n\r\n spilleautomater. Ifølge landstingsloven skal der bl.a. indhentes tilladelse  \r\n\r\n fra kommunalbestyrelsen til opstilling af spilleautomater.  \r\n\r\n Kommunalbestyrelsen skal i vurderingen af, om en tilladelse bør gives,  \r\n\r\n anlægge en samfundsmæssig betragtning og herunder se på, om ansøgeren i  \r\n\r\n forvejen har næringsbrev. </P>  \r\n\r\n<P>Hjemmestyret må således gennem den nævnte landstingslov anses for at have  \r\n\r\n overtaget kompetencen på automatspilområdet, jf. hjemmestyrelovens § 4  \r\n\r\n sammenholdt med de ovennævnte punkter i bilaget til loven. </P>  \r\n\r\n<P> <B>2.</B> 2. Der er ikke i den ovennævnte landstingslov fastsat regler om  \r\n\r\n den form for spil, der består i udbetaling af pengegevinster fra  \r\n\r\n spilleautomater. </P>  \r\n\r\n<P>Hjemmestyret vil gerne fastsætte sådanne regler og har derfor over for  \r\n\r\n Justitsministeriet rejst spørgsmål om, hvorvidt hjemmestyret har den fornødne  \r\n\r\n kompetence hertil. </P>  \r\n\r\n<P>Som nævnt er der i § 45 i kriminalloven for Grønland fastsat regler, der  \r\n\r\n forbyder hasardspil, herunder de hasardspil, der består i udbetaling af  \r\n\r\n pengegevinster fra spilleautomater. </P>  \r\n\r\n<P>Justitsministeriet har meddelt hjemmestyret, at hjemmestyret ikke kan  \r\n\r\n antages at have den fornødne kompetence efter § 4 i hjemmestyreloven til at  \r\n\r\n gennemføre en regulering af automatspil i det omfang, en sådan regulering vil  \r\n\r\n indebære en fravigelse af kriminallovens bestemmelser om hasardspil. </P>  \r\n\r\n<P>Grønlands Hjemmestyre har på denne baggrund som nævnt anmodet om, at der  \r\n\r\n gives hjemmestyret mulighed for at foretage en vis legalisering af  \r\n\r\n gevinstgivende automatspil. </P>  \r\n\r\n<P> <I>3. Lovforslagets økonomiske og administrative konsekvenser.</I>  </P>  \r\n\r\n<P>Lovforslaget skønnes ikke at få økonomiske eller administrative  \r\n\r\n konsekvenser for den danske stat. </P>  \r\n\r\n<P> <I>4. Hørte myndigheder.</I>  </P>  \r\n\r\n<P>Følgende myndigheder har været hørt over lovforslaget: </P>  \r\n\r\n<P>Statsministeriet, Grønlands Hjemmestyre og Politimesteren i Grønland. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen indebærer, at kriminallovens § 45, stk. 1- 2, ikke vil være  \r\n\r\n til hinder for, at Grønlands Hjemmestyre fastsætter regler om, at gevinster  \r\n\r\n fra spilleautomater kan udbetales i penge. </P>  \r\n\r\n<P>Efter bestemmelsen kan hjemmestyret fastsætte regler om, at gevinster fra  \r\n\r\n spilleautomater (spillemærker eller lignende) efterfølgende kan omveksles til  \r\n\r\n penge. Hjemmestyret kan også fastsætte regler om, at pengegevinster kan  \r\n\r\n udbetales direkte fra spilleautomater. </P>  \r\n\r\n<P>Hjemmestyrets regelfastsættelse skal ske i overensstemmelse med  \r\n\r\n hjemmestyrelovens § 4, idet kompetencen for hjemmestyret til at fastsætte  \r\n\r\n regler om spilleautomater som nævnt i de almindelige bemærkninger må anses  \r\n\r\n for at være overgået til hjemmestyret efter denne bestemmelse. Hjemmestyret  \r\n\r\n kan således bl.a. fastsætte regler om kriminalretlige foranstaltninger  \r\n\r\n (f.eks. bøde) for overtrædelse af hjemmestyrets regler om gevinstgivende  \r\n\r\n spilleautomater. </P>  \r\n\r\n<P>Udtrykket &#187;spilleautomater&#171; skal fortolkes restriktivt.  \r\n\r\n Udtrykket omfatter derfor alene &#187;een-armede tyveknægte&#171; og andre  \r\n\r\n spilleautomater, der ganske kan ligestilles hermed. De foreslåede regler  \r\n\r\n giver f.eks. ikke mulighed for, at Grønlands Hjemmestyre gennemfører en  \r\n\r\n egentlig casino-lovgivning eller tilsvarende omfattende ordninger vedrørende  \r\n\r\n spil. </P>  \r\n\r\n<P>I det omfang, hjemmestyret har tilladt, at gevinster fra spilleautomater  \r\n\r\n kan udbetales i penge, vil der ikke kunne dømmes for hasard efter  \r\n\r\n kriminallovens § 45, stk. 1-2. Der vil heller ikke kunne dømmes for hasard  \r\n\r\n efter de nævnte bestemmelser, hvis vilkårene for en tilladelse til  \r\n\r\n automatspil overtrædes. Hvilke retsvirkninger en eventuel vilkårsovertrædelse  \r\n\r\n skal have, beror herefter på de regler, som hjemmestyret efter bestemmelsen  \r\n\r\n fastsætter herom. </P>  \r\n\r\n<P>Der vil derimod kunne dømmes for hasard efter kriminallovens § 45, stk.  \r\n\r\n 1-2, hvis der udbetales pengegevinster fra spilleautomater, uden at  \r\n\r\n hjemmestyret har givet tilladelse hertil, eller efter at tilladelsen er  \r\n\r\n tilbagekaldt. </P>  \r\n\r\n<P> <I>Til § 2</I>  </P>  \r\n\r\n<P>I bestemmelsen fastsættes det, at loven træder i kraft ved bekendtgørelsen  \r\n\r\n i Lovtidende. Efter dette tidspunkt kan hjemmestyret lade regler om, at  \r\n\r\n gevinster fra spilleautomater kan udbetales i penge, træde i kraft. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/12/1994"
        },
        {
            "displayName": "Accession",
            "displayValue": "199412K00037"
        },
        {
            "displayName": "Entydig dokumentidentifikation",
            "displayValue": "CL000868"
        },
        {
            "displayName": "Dato for førstegangsindlæggelse",
            "displayValue": "06/12/1994"
        },
        {
            "displayName": "Dato for indlæggelse",
            "displayValue": "06/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}