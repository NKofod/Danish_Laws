{
    "id": 64042,
    "title": "Bekendtgørelse af Overenskomst af 21. oktober 1986 mellem Kongeriget Danmarks regering og Unionen af Socialistiske Sovjetrepublikkers regering til undgåelse af dobbeltbeskatning af indkomst og formue ",
    "documentTypeId": "220",
    "isSagsforlobPeriodValid": false,
    "shortName": "BKI nr 69 af 18/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af Overenskomst af 21. oktober  \r\n\r\n 1986 mellem Kongeriget Danmarks regering og Unionen af Socialistiske  \r\n\r\n Sovjetrepublikkers regering til undgåelse af dobbeltbeskatning af indkomst og  \r\n\r\n formue </H1>  \r\n\r\n<P></P>  \r\n\r\n<BR>  \r\n\r\n<P>Den 21. oktober 1986 undertegnedes i Moskva en overenskomst mellem Danmark  \r\n\r\n og Sovjetunionen til undgåelse af dobbeltbeskatning af indkomst og formue.  \r\n\r\n</P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Unionen af Socialistiske </P>  \r\n\r\n<P>Sovjetrepublikkers regering til undgåelse af dobbeltbeskatning af </P>  \r\n\r\n<P>indkomst og formue. </P>  \r\n\r\n<P>Kongeriget Danmarks regering og Unionen af Socialistiske </P>  \r\n\r\n<P>Sovjetrepublikkers regering har under hensyntagen til principperne i </P>  \r\n\r\n<P>Slutakten for den europæiske Sikkerheds- og Samarbejdskonference og </P>  \r\n\r\n<P>ud fra ønsket om at undgå dobbeltbeskatning af indkomst og formue </P>  \r\n\r\n<P>indgået følgende Overenskomst: </P>  \r\n\r\n<P>Artikel 1 </P>  \r\n\r\n<P>De af Overenskomsten omfattede personer </P>  \r\n\r\n<P CLASS=PUNKT> <B>1.</B> Denne Overenskomst skal finde anvendelse på  \r\n\r\n personer, der i beskatningsmæssig henseende anses for at være hjemmehørende i  \r\n\r\n en af eller begge de Kontraherende Stater. </P>  \r\n\r\n<P CLASS=PUNKT> <B>2.</B> I denne Overenskomst betegner udtrykket  \r\n\r\n &#187;person, hjemmehørende i en Kontraherende Stat&#171; en juridisk person,  \r\n\r\n et selskab eller en anden organisation, der i beskatningsmæssig henseende  \r\n\r\n anses som juridisk person i denne Stat, eller som er skattepligtig der på  \r\n\r\n grund af den virkelige ledelses sæde, samt en fysisk person, der i  \r\n\r\n beskatningsmæssig henseende anses for hjemmehørende i denne Stat. </P>  \r\n\r\n<P CLASS=PUNKT> <B>3.</B> Udtrykket &#187;person, hjemmehørende i begge  \r\n\r\n Kontraherende Stater&#171; betegner en person, der i beskatningsmæssig  \r\n\r\n henseende anses for hjemmehørende i hver af de Kontraherende Stater i samme  \r\n\r\n tidsrum. </P>  \r\n\r\n<P CLASS=PUNKT> <B>4.</B> I tilfælde, hvor en fysisk person efter  \r\n\r\n bestemmelserne i stk. 1-3 i denne artikel anses for at være hjemmehørende i  \r\n\r\n begge Kontraherende Stater, bestemmes hans status på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>a) han anses for at være hjemmehørende i den Kontraherende Stat, i  \r\n\r\n hvilken han har fast bopæl til sin rådighed. Hvis han har fast bopæl til sin  \r\n\r\n rådighed i begge Kontraherende Stater, anses han for at være hjemmehørende i  \r\n\r\n den Kontraherende Stat, med hvilken han har de stærkeste personlige og  \r\n\r\n økonomiske forbindelser (midtpunkt for sine livsinteresser); </LI>  \r\n\r\n<LI>b) kan det ikke afgøres, i hvilken af de Kontraherende Stater den  \r\n\r\n pågældende person har midtpunkt for sine livsinteresser, eller har han ikke  \r\n\r\n fast bopæl til sin rådighed i nogen af de Kontraherende Stater, skal han  \r\n\r\n anses for at være hjemmehørende i den Kontraherende Stat, i hvilken han  \r\n\r\n sædvanligvis har ophold; </LI>  \r\n\r\n<LI>c) hvis den pågældende person sædvanligvis har ophold i begge  \r\n\r\n Kontraherende Stater, eller hvis han ikke har sådant ophold i nogen af dem,  \r\n\r\n skal han anses for at være hjemmehørende i den Kontraherende Stat, i hvilken  \r\n\r\n han er statsborger; </LI>  \r\n\r\n<LI>d) hvis begge Kontraherende Stater anser den pågældende person for deres  \r\n\r\n statsborger, eller hvis han ikke er statsborger i nogen af dem, afgør de  \r\n\r\n kompetente myndigheder i de Kontraherende Stater ved gensidig aftale  \r\n\r\n spørgsmålet om beskatning af en sådan person i henhold til bestemmelserne i  \r\n\r\n artikel 20, stk. 3, i denne Overenskomst. </LI>  \r\n\r\n</UL>  \r\n\r\n<P CLASS=PUNKT> <B>5.</B> Hvis en ikke-fysisk person i henhold til  \r\n\r\n bestemmelserne i stk. 1-3 i denne artikel er hjemmehørende i begge  \r\n\r\n Kontraherende Stater, skal den anses for at være hjemmehørende i den  \r\n\r\n Kontraherende Stat, i hvilken dens virkelige ledelse har sit sæde. </P>  \r\n\r\n<P>Artikel 2 </P>  \r\n\r\n<P>De af Overenskomsten omfattede skatter </P>  \r\n\r\n<P CLASS=PUNKT> <B>1.</B> Denne Overenskomst omfatter alle indkomst- og  \r\n\r\n formueskatter af såvel statslig som lokal karakter, der pålignes juridiske og  \r\n\r\n fysiske personer i henhold til lovgivningen i hver Kontraherende Stat, uden  \r\n\r\n hensyn til, hvorledes de opkræves: </P>  \r\n\r\n<UL CLASS=PLAIN-LIST>  \r\n\r\n<LI>a) for Kongeriget Danmarks vedkommende: indkomstskatterne til staten og  \r\n\r\n til kommunerne samt formueskatten til staten; </LI>  \r\n\r\n<LI>b) for Unionen af Socialistiske Sovjetrepublikkers vedkommende:  \r\n\r\n indkomstskat fra udenlandske juridiske personer, indkomstskat fra  \r\n\r\n befolkningen, landbrugsskat, skat fra ejere af bygninger, jordskat, skat fra  \r\n\r\n indehavere af transportmidler. </LI>  \r\n\r\n</UL>  \r\n\r\n<P CLASS=PUNKT> <B>2.</B> Denne Overenskomst skal også finde anvendelse på  \r\n\r\n alle skatter af væsentlig samme art som de i stk. 1 i denne artikel  \r\n\r\n omhandlede, som efter denne Overenskomsts underskrivelse vil blive opkrævet  \r\n\r\n som tillæg til eller i stedet for de eksisterende skatter. </P>  \r\n\r\n<P>Artikel 3 </P>  \r\n\r\n<P>Nogle almindelige definitioner </P>  \r\n\r\n<P CLASS=PUNKT> <B>1.</B> I denne Overenskomst har nedenfor anførte udtryk  \r\n\r\n følgende betydning: </P>  \r\n\r\n<UL CLASS=PLAIN-LIST>  \r\n\r\n<LI>a) &#187;En Kontraherende Stat&#171; betegner, alt efter sammenhængen,  \r\n\r\n Unionen af Socialistiske Sovjetrepublikker (USSR) eller Kongeriget Danmark  \r\n\r\n (Danmark); udtrykket &#187;Danmark&#171; omfatter ikke Færøerne og Grønland;  \r\n\r\n</LI>  \r\n\r\n<LI>b) &#187;International trafik&#171; betyder transport af gods eller  \r\n\r\n passagerer med ethvert transportmiddel undtagen tilfælde, hvor transporten  \r\n\r\n alene foregår mellem pladser, der er beliggende på den ene Kontraherende  \r\n\r\n Stats territorium; </LI>  \r\n\r\n<LI>c) &#187;Kompetente myndigheder&#171; betyder: - for Danmarks vedkommende  \r\n\r\n ministeren for skatter og afgifter eller hans befuldmægtigede repræsentant; -  \r\n\r\n for USSR's vedkommende USSR's Finansministerium eller dettes befuldmægtigede  \r\n\r\n repræsentant. </LI>  \r\n\r\n</UL>  \r\n\r\n<P CLASS=PUNKT> <B>2.</B> Ved de Kontraherende Staters anvendelse af denne  \r\n\r\n Overenskomst har ethvert udtryk, som ikke er defineret i denne Overenskomst,  \r\n\r\n medmindre andet følger af sammenhængen, den betydning, det tillægges af  \r\n\r\n lovgivningen, fortrinsvis skattelovgivningen, i den Kontraherende Stat, i  \r\n\r\n hvilken beskatningen foregår. </P>  \r\n\r\n<P>Artikel 4 </P>  \r\n\r\n<P>Overenskomstens gyldighedsområde </P>  \r\n\r\n<P>Denne Overenskomst gælder for indkomster, der oppebæres på den pågældende  \r\n\r\n Kontraherende Stats territorium, såvel som på indkomster af virksomhed i  \r\n\r\n forbindelse med udforskning og udnyttelse af naturforekomster på den  \r\n\r\n kontinentalsokkel, der i overensstemmelse med folkeretten er inddraget under  \r\n\r\n den pågældende Kontraherende Stats højhedsret. </P>  \r\n\r\n<P>Artikel 5 </P>  \r\n\r\n<P>Indkomst af fast repræsentation </P>  \r\n\r\n<P CLASS=PUNKT> <B>1.</B> Indkomst, der oppebæres i en Kontraherende Stat af  \r\n\r\n en person, hjemmehørende i den anden Kontraherende Stat, kan alene beskattes  \r\n\r\n i den førstnævnte Stat, hvis den oppebæres ved fast repræsentation, og kun  \r\n\r\n for så vidt angår den del deraf, som kan henføres til denne faste  \r\n\r\n repræsentations virksomhed. </P>  \r\n\r\n<P CLASS=PUNKT> <B>2.</B> Ved fastsættelsen af indkomst af fast  \r\n\r\n repræsentation fradrages, i henhold til opholdslandets gældende lovgivning,  \r\n\r\n af den samlede indkomst hidrørende fra dens virksomhed, de udgifter, der er  \r\n\r\n forbundet med dens virksomhed, herunder udgifter til ledelse og almindelig  \r\n\r\n administration såvel i som uden for opholdslandet. </P>  \r\n\r\n<P CLASS=PUNKT> <B>3.</B> I denne Overenskomst betegner udtrykket &#187;fast  \r\n\r\n repræsentation&#171; et bureau, et kontor eller ethvert andet fast  \r\n\r\n arbejdssted, igennem hvilket en person, hjemmehørende i en Kontraherende  \r\n\r\n Stat, udøver sin virksomhed i den anden Kontraherende Stat. </P>  \r\n\r\n<P CLASS=PUNKT> <B>4.</B> Bygnings-, anlægs- eller monteringsarbejde  \r\n\r\n betragtes ikke som virksomhed udført gennem fast repræsentation, hvis dets  \r\n\r\n varighed ikke overstiger 24 måneder. De kompetente myndigheder i den  \r\n\r\n Kontraherende Stat, på hvis territorium sådan virksomhed udføres, kan efter  \r\n\r\n anmodning fra den person, der udfører bygning-, anlægs- eller  \r\n\r\n monteringsarbejdet, undlade at betragte denne virksomhed som udført gennem  \r\n\r\n fast repræsentation, selvom dens varighed overstiger 24 måneder. </P>  \r\n\r\n<P CLASS=PUNKT> <B>5.</B> Uanset bestemmelserne i stk. 1, 3 og 4 i denne  \r\n\r\n artikel skal følgende former for virksomhed ikke anses som værende udøvet  \r\n\r\n gennem fast repræsentation: </P>  \r\n\r\n<UL CLASS=PLAIN-LIST>  \r\n\r\n<LI>a) indkøb for personen, opbevaring af varer og produkter, de hermed  \r\n\r\n forbundne lagerarbejder samt udlevering af varer og produkter, tilhørende  \r\n\r\n personen; </LI>  \r\n\r\n<LI>b) indgåelse af aftaler gennem en fysisk person, når sådan virksomhed  \r\n\r\n sker undtagelsesvis, på grundlag af bemyndigelse og uden vederlag, hvis en  \r\n\r\n sådan virksomhed ikke er hans sædvanlige forretningsvirksomhed; </LI>  \r\n\r\n<LI>c) forevisning af varer og produkter, der tilhører personen; </LI>  \r\n\r\n<LI>d) udstilling af udstillingsgenstande, der tilhører personen, samt salg  \r\n\r\n af disse efter udstillingens afslutning; </LI>  \r\n\r\n<LI>e) udøvelse af reklamevirksomhed, indsamling og udbredelse af  \r\n\r\n oplysninger, marketing eller anden tilsvarende virksomhed for personen; </LI>  \r\n\r\n<LI>f) udførelse af projekteringsarbejder, konstruktions- og  \r\n\r\n projekteringsarbejder og videnskabelige forskningsarbejder (herunder fælles),  \r\n\r\n udførelse af engineering, af forsøg med modeller af varer, maskiner og  \r\n\r\n udstyr, udførelse af teknisk betjening af maskiner og udstyr, hvis denne  \r\n\r\n virksomhed er af forberedende eller hjælpende karakter i forhold til  \r\n\r\n personens hovedvirksomhed; </LI>  \r\n\r\n<LI>g) udførelse af flere af ovennævnte funktioner, hvis denne virksomhed er  \r\n\r\n af forberedende eller hjælpende karakter i forhold til personens  \r\n\r\n hovedvirksomhed; </LI>  \r\n\r\n<LI>h) udførelse af andre former for virksomhed, som er af forberedende eller  \r\n\r\n hjælpende karakter i forhold til personens hovedvirksomhed. </LI>  \r\n\r\n</UL>  \r\n\r\n<P CLASS=PUNKT> <B>6.</B> I tilfælde, hvor en person, der er hjemmehørende i  \r\n\r\n den ene Kontraherende Stat, udøver kommerciel virksomhed i den anden  \r\n\r\n Kontraherende Stat gennem en agent, skal fast repræsentation anses at  \r\n\r\n foreligge, når denne agent: </P>  \r\n\r\n<UL CLASS=PLAIN-LIST>  \r\n\r\n<LI>a) har en fuldmagt til at indgå aftaler på denne persons vegne, og </LI>  \r\n\r\n<LI>b) almindeligvis benytter denne fuldmagt i denne anden Stat og </LI>  \r\n\r\n<LI>c) ikke er en agent med uafhængig status som omhandlet i stk. 7 i  \r\n\r\n nærværende artikel. </LI>  \r\n\r\n</UL>  \r\n\r\n<P>Fast repræsentation skal ikke anses at foreligge, når sådan agent kun  \r\n\r\n udøver de former for virksomhed, der er nævnt i stk. 5 i denne artikel. </P>  \r\n\r\n<P CLASS=PUNKT> <B>7.</B> En person, hjemmehørende i en Kontraherende Stat,  \r\n\r\n skal ikke anses for at have en fast repræsentation i den anden Kontraherende  \r\n\r\n Stat, blot fordi han udøver sin virksomhed i denne anden Stat gennem en  \r\n\r\n mægler, kommissionær eller enhver anden agent med uafhængig status, dersom  \r\n\r\n denne virksomhed ikke er i modstrid med en sådan mæglers, kommissionærs eller  \r\n\r\n anden agents sædvanlige funktioner. </P>  \r\n\r\n<P CLASS=PUNKT> <B>8.</B> I denne overenskomst skal den omstændighed, at en  \r\n\r\n person, der er hjemmehørende i en Kontraherende Stat, behersker eller  \r\n\r\n beherskes af en person, der er hjemmehørende i den anden Kontraherende Stat  \r\n\r\n eller i en tredje Stat, ikke i sig selv medføre, at en af dem anses for en  \r\n\r\n fast repræsentation for den anden. </P>  \r\n\r\n<P CLASS=PUNKT> <B>9.</B> Bestemmelserne i denne artikel berører ikke den  \r\n\r\n fritagelse for beskatning, der omhandles i andre artikler i denne  \r\n\r\n overenskomst. </P>  \r\n\r\n<P>Artikel 6 </P>  \r\n\r\n<P>Indkomst af international transportvirksomhed </P>  \r\n\r\n<P CLASS=PUNKT> <B>1.</B> Indkomst af international transportvirksomhed, der  \r\n\r\n oppebæres af en person, der er hjemmehørende i en Kontraherende Stat, kan kun  \r\n\r\n beskattes i denne Stat. </P>  \r\n\r\n<P CLASS=PUNKT> <B>2.</B> Bestemmelserne i stk. 1 i denne artikel skal også  \r\n\r\n finde anvendelse på fortjeneste ved deltagelse i en pool, i et konsortium  \r\n\r\n eller i en international organisation til drift af transportmidler. </P>  \r\n\r\n<P>Artikel 7 </P>  \r\n\r\n<P>Indkomst af ophavsrettigheder og licenser </P>  \r\n\r\n<P CLASS=PUNKT> <B>1.</B> Indkomst af ophavsrettigheder og licenser, der  \r\n\r\n hidrører fra en Kontraherende Stat og betales til en person, der er  \r\n\r\n hjemmehørende i den anden Kontraherende Stat, kan kun beskattes i denne anden  \r\n\r\n Stat. </P>  \r\n\r\n<P CLASS=PUNKT> <B>2.</B> Den i stk. 1 i denne artikel omhandlede indkomst  \r\n\r\n betyder indkomst af enhver art, der modtages for salg af, anvendelse af eller  \r\n\r\n overdragelse af retten til at anvende: </P>  \r\n\r\n<UL CLASS=PLAIN-LIST>  \r\n\r\n<LI>a) ophavsretten til videnskabelige, litterære og kunstneriske værker;  \r\n\r\n</LI>  \r\n\r\n<LI>b) opfindelser (uanset om de er beskyttet af patenter eller  \r\n\r\n opfinderattester) og rationaliseringsforslag; </LI>  \r\n\r\n<LI>c) industrielle og almennyttige mønstre og modeller; </LI>  \r\n\r\n<LI>d) varemærker samt servicemærker; </LI>  \r\n\r\n<LI>e) firmanavne eller andre tilsvarende rettigheder; </LI>  \r\n\r\n<LI>f) programmer til datamaskiner og regnemaskiner; </LI>  \r\n\r\n<LI>g) bånd til fremstilling af grammofonplader og til fremstilling af andre  \r\n\r\n genstande til lydgengivelse; </LI>  \r\n\r\n<LI>h) bånd og film til radio, biograf og fjernsyn; </LI>  \r\n\r\n<LI>i) erfaring, viden og produktionshemmeligheder (know how). </LI>  \r\n\r\n</UL>  \r\n\r\n<P CLASS=PUNKT> <B>3.</B> Bestemmelserne i denne artikel skal også finde  \r\n\r\n anvendelse ved udbetaling af beløb: </P>  \r\n\r\n<UL CLASS=PLAIN-LIST>  \r\n\r\n<LI>a) for salg af, anvendelse af eller overdragelse af retten til at anvende  \r\n\r\n enkelte eksemplarer af industrielt, kommercielt eller videnskabeligt udstyr,  \r\n\r\n anden videnskabelig og teknisk udrustning, hvis sådanne betalinger er knyttet  \r\n\r\n til i denne artikel omhandlede salg, anvendelse eller overdragelse af retten  \r\n\r\n til at anvende; </LI>  \r\n\r\n<LI>b) for ydelse af tekniske tjenester, dersom sådanne betalinger er knyttet  \r\n\r\n til i denne artikel omhandlede salg, anvendelse eller overdragelse af retten  \r\n\r\n til at anvende. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Udbytter </P>  \r\n\r\n<P CLASS=PUNKT> <B>1.</B> Udbytter, der udbetales af en person, der er  \r\n\r\n hjemmehørende i en Kontraherende Stat til en person, der er hjemmehørende i  \r\n\r\n den anden Kontraherende Stat, kan beskattes i denne anden Stat. De kan også  \r\n\r\n beskattes i den førstnævnte Stat, men skatten må i dette tilfælde ikke  \r\n\r\n overstige 15 pct. af bruttoudbyttet. </P>  \r\n\r\n<P CLASS=PUNKT> <B>2.</B> Udtrykket &#187;udbytter&#171; betegner i denne  \r\n\r\n artikel indkomst af aktier, andele og andre tilsvarende rettigheder, der i  \r\n\r\n beskatningsmæssig henseende sidestilles med indkomst af aktier i henhold til  \r\n\r\n lovgivningen i den Kontraherende Stat, i hvilken den person, der udbetaler  \r\n\r\n udbyttet, er hjemmehørende. </P>  \r\n\r\n<P>Artikel 9 </P>  \r\n\r\n<P>Renter </P>  \r\n\r\n<P CLASS=PUNKT> <B>1.</B> Renter, der hidrører fra kilder i en Kontraherende  \r\n\r\n Stat og betales til en person, der er hjemmehørende i den anden Kontrahernede  \r\n\r\n Stat, kan kun beskattes i denne anden Stat. </P>  \r\n\r\n<P CLASS=PUNKT> <B>2.</B> Udtrykket &#187;renter&#171; betegner i denne  \r\n\r\n artikel indkomst af lån, indskud i banker, statsgaranterede lån,  \r\n\r\n gældsfordringer samt anden indkomst af enhver art, der i beskatningsmæssig  \r\n\r\n henseende sidestilles med renter i henhold til lovgivningen i den  \r\n\r\n Kontraherende Stat, i hvilken den person, der udbetaler renterne, er  \r\n\r\n hjemmehørende. </P>  \r\n\r\n<P>Artikel 10 </P>  \r\n\r\n<P>Formuebeskatning </P>  \r\n\r\n<P CLASS=PUNKT> <B>1.</B> Fast ejendom, der ejes af en person hjemmehørende i  \r\n\r\n en Kontraherende Stat, og som er beliggende i den anden Kontraherende Stat,  \r\n\r\n kan kun beskattes i denne anden Stat. </P>  \r\n\r\n<P CLASS=PUNKT> <B>2.</B> I denne Overenskomst tillægges udtrykket &#187;fast  \r\n\r\n ejendom&#171; den betydning, det har i henhold til lovgivningen i den  \r\n\r\n Kontraherende Stat, på hvis territorium denne ejendom er beliggende. </P>  \r\n\r\n<P CLASS=PUNKT> <B>3.</B> Rørlig formue, der ejes af en person, der er  \r\n\r\n hjemmehørende i en Kontraherende Stat, og som er beliggende i den anden  \r\n\r\n Kontraherende Stat, kan kun beskattes i den førstnævnte Stat. </P>  \r\n\r\n<P CLASS=PUNKT> <B>4.</B> Uanset bestemmelserne i stk. 3 i denne artikel, kan  \r\n\r\n rørlig formue, der tilhører en fast repræsentation, som en person, der er  \r\n\r\n hjemmehørende i en Kontraherende Stat, har i den anden Kontraherende Stat,  \r\n\r\n kun beskattes i denne anden Stat. </P>  \r\n\r\n<P>Artikel 11 </P>  \r\n\r\n<P>Indkomst af formue </P>  \r\n\r\n<P CLASS=PUNKT> <B>1.</B> Indkomst oppebåret af en person hjemmehørende i en  \r\n\r\n Kontraherende Stat ved salg, mageskifte, udlejning eller enhver anden form  \r\n\r\n for benyttelse af fast ejendom, der er beliggende i den anden Kontraherende  \r\n\r\n Stat, kan kun beskattes i denne anden Stat. </P>  \r\n\r\n<P CLASS=PUNKT> <B>2.</B> Indkomst oppebåret af en person hjemmehørende i en  \r\n\r\n Kontraherende Stater ved salg, bytte, udlejning eller andre former for  \r\n\r\n benyttelse af rørlig formue, der befinder sig i den anden Kontraherende Stat,  \r\n\r\n kan kun beskattes i den førstnævnte Stat. </P>  \r\n\r\n<P CLASS=PUNKT> <B>3.</B> Uanset bestemmelserne i stk. 2 i denne artikel kan  \r\n\r\n indkomst ved salg, bytte, udlejning eller andre former for benyttelse af  \r\n\r\n rørlig formue, der tilhører en fast repræsentation, som en person, der er  \r\n\r\n hjemmehørende i en Kontraherende Stat, har i den anden Kontraherende Stat,  \r\n\r\n kun beskattes i denne anden Stat. </P>  \r\n\r\n<P>Artikel 12 </P>  \r\n\r\n<P>Fysiske personers indkomster </P>  \r\n\r\n<P CLASS=PUNKT> <B>1.</B> Løn og andet lignende vederlag, der oppebæres af en  \r\n\r\n fysisk person, som er hjemmehørende i en Kontraherende Stat, for udøvelse af  \r\n\r\n virksomhed på den anden Kontraherende Stats territorium, og som ikke er  \r\n\r\n fritaget for beskatning i henhold til stk. 2 i denne artikel og andre  \r\n\r\n artikler i denne Overenskomst, kan beskattes i denne anden Stat: </P>  \r\n\r\n<P>- såfremt vedkommende person opholder sig der i en eller flere perioder,  \r\n\r\n der tilsammen overstiger 183 dage i det pågældende kalenderår, eller for  \r\n\r\n tekniske eksperter - 365 dage indenfor to på hinanden følgende kalenderår,  \r\n\r\n eller </P>  \r\n\r\n<P>- såfremt sådan løn og sådant vederlag udbetales af en arbejdsgiver eller  \r\n\r\n på vegne af en arbejdsgiver, der er hjemmehørende i denne anden Stat, eller  \r\n\r\n</P>  \r\n\r\n<P>- såfremt sådan løn og sådant vederlag udredes af en fast repræsentation,  \r\n\r\n som arbejdsgiveren har i denne anden Stat. </P>  \r\n\r\n<P CLASS=PUNKT> <B>2.</B> Uanset bestemmelserne i stk. 1 i denne artikel skal  \r\n\r\n følgende kategorier af indkomst, der oppebæres af fysiske personer, som er  \r\n\r\n hjemmehørende i en Kontraherende Stat, ikke beskattes i den anden  \r\n\r\n Kontraherende Stat: </P>  \r\n\r\n<UL CLASS=PLAIN-LIST>  \r\n\r\n<LI>a) Løn og andet lignende vederlag, som en person modtager for udførelse i  \r\n\r\n den anden Stat af bygnings-, anlægs- og monteringsarbejder, hvorfra  \r\n\r\n fortjenesten ikke skal beskattes inden for den periode, der er nævnt i  \r\n\r\n artikel 5, stk. 4, i denne Overenskomst; </LI>  \r\n\r\n<LI>b) indkomst oppebåret af en person, der opholder sig i den anden Stat  \r\n\r\n efter indbydelse fra et statsorgan eller en statsinstitution, en læreanstalt  \r\n\r\n eller et videnskabeligt forskningsinstitut i denne Stat med henblik på at  \r\n\r\n undervise, drive videnskabelig forskning eller med henblik på at deltage i  \r\n\r\n videnskabelige, tekniske eller faglige konferencer, eller med det formål at  \r\n\r\n gennemføre samarbejdsprogrammer, der er aftalt mellem de to regeringer, -  \r\n\r\n hvis indkomsten er oppebåret ved udøvelse af ovennævnte former for  \r\n\r\n virksomhed. Fritagelsen gælder for et år. Fritagelsen gælder ikke i tilfælde,  \r\n\r\n hvor ovennævnte former for virksomhed hovedsageligt udøves til personlig  \r\n\r\n fordel for en person, der er hjemmehørende i den første Stat; </LI>  \r\n\r\n<LI>c) stipendier, der oppebæres af studerende, licentiatstuderende og  \r\n\r\n praktikanter, der opholder sig i den anden Stat i studie- eller  \r\n\r\n uddannelsesøjemed, samt beløb, disse personer modtager til deres underhold,  \r\n\r\n uddannelse eller praktik fra kilder uden for denne anden Stat. Fritagelsen  \r\n\r\n gælder for det tidsrum, der er nødvendigt til at opfylde formålet med  \r\n\r\n opholdet, men kan ikke overstige 6 år; </LI>  \r\n\r\n<LI>d) vederlag, der oppebæres af personer, som opholder sig i den anden Stat  \r\n\r\n i egenskab af journalist eller korrespondent for presse, radio eller  \r\n\r\n fjernsyn, og som hidrører fra kilder uden for denne anden Stat; </LI>  \r\n\r\n<LI>e) løn, der oppebæres af personalet på transportmidler, der anvendes til  \r\n\r\n international transport af en af de Kontraherende Stater eller af en person  \r\n\r\n hjemmehørende i en af disse, løn, der oppebæres af personalet ved den faste  \r\n\r\n repræsentation for den person, der driver transportmidlerne, hvis dette  \r\n\r\n personales løn er erhvervet ved arbejde, der er direkte forbundet med  \r\n\r\n udøvelsen af denne transportvirksomhed, og hvis lønnen udbetales til  \r\n\r\n personer, der ikke er statsborgere i den Stat, hvori den faste repræsentation  \r\n\r\n er beliggende. Løn for arbejde, som udføres om bord på skib, som anvendes til  \r\n\r\n international transport, kan imidlertid kun beskattes i den Stat, hvori den  \r\n\r\n person, som udfører transporten er hjemmehørende; </LI>  \r\n\r\n<LI>f) løn, der oppebæres af personalet ved repræsentationer for  \r\n\r\n turistorganisationer, hvis denne løn udbetales til personer, der ikke er  \r\n\r\n statsborgere i den Stat, hvori den faste repræsentation er beliggende.  \r\n\r\n Skattefritagelse gælder ikke i tilfælde, hvor turistorganisationen driver  \r\n\r\n kommerciel virksomhed gennem sådan repræsentation; </LI>  \r\n\r\n<LI>g) indkomst, erhvervet ved turneevirksomhed eller anden offentlig  \r\n\r\n optræden; </LI>  \r\n\r\n<LI>h) beløb af priser, præmier og vederlag, der udbetales til deltagere og  \r\n\r\n vindere i sportsstævner og -konkurrencer samt i andre stævner og  \r\n\r\n konkurrencer; </LI>  \r\n\r\n<LI>i) beløb, indkommet som erstatning for skade på fysisk person. </LI>  \r\n\r\n</UL>  \r\n\r\n<P CLASS=PUNKT> <B>3.</B> En fysisk person, der er hjemmehørende i en  \r\n\r\n Kontraherende Stat, skal ikke anses for at være hjemmehørende i en anden  \r\n\r\n Kontraherende Stat blot i kraft af den omstændighed, at han på denne anden  \r\n\r\n Stats territorium udøver en af de i stk. 2 i denne artikel anførte former for  \r\n\r\n virksomhed. </P>  \r\n\r\n<P CLASS=PUNKT> <B>4.</B> Ved anvendelsen af bestemmelserne i stk. 2 i denne  \r\n\r\n artikel beregnes skatten af indkomst, oppebåret af fysiske personer fra dagen  \r\n\r\n efter udløbet af de i stk. 2 a), b) og c) anførte sidste frister for  \r\n\r\n fritagelse. </P>  \r\n\r\n<P>Artikel 13 </P>  \r\n\r\n<P>Statsansatte </P>  \r\n\r\n<P CLASS=PUNKT> <B>1.</B> Løn samt andet tilsvarende vederlag, der oppebæres  \r\n\r\n af en statsborger i en Kontraherende Stat ved udførelse af statslige hverv  \r\n\r\n for denne Stat på den anden Kontraherende Stats territorium, skal , hvis  \r\n\r\n disse hverv anses som sådanne i henhold til den første Stats lovgivning, ikke  \r\n\r\n beskattes i den anden Stat. </P>  \r\n\r\n<P CLASS=PUNKT> <B>2.</B> Personer, der arbejder i organisationer eller  \r\n\r\n foretagender, der udøver kommerciel virksomhed, f.eks. i danske kommercielle  \r\n\r\n organisationer eller i sovjetiske udenrigshandelssammenslutninger, anses ikke  \r\n\r\n for at udføre statslige hverv. </P>  \r\n\r\n<P>Artikel 14 </P>  \r\n\r\n<P>Pensioner </P>  \r\n\r\n<P>Pensioner, der udbetales fra kilder i den ene Kontraherende Stat, og  \r\n\r\n betales til en person, der er hjemmehørende i den anden Kontraherende Stat,  \r\n\r\n skal ikke beskattes i denne anden Stat. </P>  \r\n\r\n<P>Artikel 15 </P>  \r\n\r\n<P>Andre indkomster </P>  \r\n\r\n<P>Indkomster, der ikke er behandlet i de foregående artikler i denne  \r\n\r\n Overenskomst, og som oppebæres af en person, der er hjemmehørende i en  \r\n\r\n Kontraherende Stat, fra kilder i den anden Kontraherende Stat, kan kun  \r\n\r\n beskattes i den førstnævnte Stat. </P>  \r\n\r\n<P>Artikel 16 </P>  \r\n\r\n<P>Skattemæssige begunstigelser </P>  \r\n\r\n<P CLASS=PUNKT> <B>1.</B> Bestemmelserne i denne Overenskomst berører ikke de  \r\n\r\n skattemæssige begunstigelser, der i henhold til folkerettens almindelige  \r\n\r\n regler eller særlige aftaler tilkommer diplomatiske og konsulære  \r\n\r\n repræsentationer, andre institutioner og organisationer tilhørende de  \r\n\r\n Kontraherende Stater, der kan sidestilles med disse i henseende til  \r\n\r\n skattemæssige begunstigelser, chefer for og medlemmer af diplomatisk  \r\n\r\n personale samt medarbejdere ved disse repræsentationer, institutioner og  \r\n\r\n organisationer, samt deres familiemedlemmer. </P>  \r\n\r\n<P CLASS=PUNKT> <B>2.</B> Bestemmelserne i stk. 1 i denne artikel skal også  \r\n\r\n finde anvendelse på repræsentanter for de Kontraherende Stater, medlemmer af  \r\n\r\n parlaments- og regeringsdelegationer fra de Kontraherende Stater, samt for  \r\n\r\n medarbejdere ved disse Staters delegationer, der foretager rejser til  \r\n\r\n henholdsvis Danmark eller USSR med henblik på at deltage i mellemstatslige  \r\n\r\n forhandlinger, internationale konferencer og møder eller med andre officielle  \r\n\r\n hverv. </P>  \r\n\r\n<P>Artikel 17 </P>  \r\n\r\n<P>Undgåelse af skattemæssig diskriminering </P>  \r\n\r\n<P CLASS=PUNKT> <B>1.</B> Statsborgere i en Kontraherende Stat skal ikke i  \r\n\r\n den anden Kontraherende Stat undergives nogen beskatning, som er anderledes,  \r\n\r\n højere eller mere byrdefuld end den beskatning, som statsborgere i denne  \r\n\r\n anden Stat er undergivet under samme forhold. </P>  \r\n\r\n<P CLASS=PUNKT> <B>2.</B> En person, der er hjemmehørende i en Kontraherende  \r\n\r\n Stat, eller en fast repræsentation, der er etableret af denne person i den  \r\n\r\n anden Kontraherende Stat, skal ikke i denne anden Stat pålignes højere  \r\n\r\n skatter end de, der i denne anden Stat sædvanligvis opkræves af personer  \r\n\r\n eller af faste repræsentationer for personer, der er hjemmehørende i  \r\n\r\n tredjestat, som udøver en tilsvarende virksomhed. </P>  \r\n\r\n<P CLASS=PUNKT> <B>3.</B> Bestemmelserne i stk. 2 i denne artikel medfører  \r\n\r\n ingen pligt for nogen af de Kontraherende Stater til at indrømme personer  \r\n\r\n hjemmehørende i den anden Kontraherende Stat eller faste repræsentationer for  \r\n\r\n disse personer, sådanne skattebegunstigelser, som indrømmes personer  \r\n\r\n hjemmehørende i tredjestater eller faste repræsentationer for sådanne  \r\n\r\n personer som følge af særlige aftaler mellem den førstnævnte Stat og disse  \r\n\r\n tredjestater. </P>  \r\n\r\n<P>Artikel 18 </P>  \r\n\r\n<P>Overenskomstens anvendelse </P>  \r\n\r\n<P>Bestemmelserne i denne Overenskomst berører ikke de gældende  \r\n\r\n overenskomster om regulering af beskatningsspørgmål, som tidligere er indgået  \r\n\r\n mellem de Kontraherende Stater. Hvis denne Overenskomst imidlertid hjemler en  \r\n\r\n for den skattepligtige mere gunstig beskatning, da skal denne Overenskomst  \r\n\r\n finde anvendelse. </P>  \r\n\r\n<P>Artikel 19 </P>  \r\n\r\n<P>Udveksling af oplysninger </P>  \r\n\r\n<P CLASS=PUNKT> <B>1.</B> De Kontraherende Staters kompetente myndigheder  \r\n\r\n skal indenfor de grænser, der sættes af deres lovgivning, udveksle sådanne  \r\n\r\n oplysninger om væsentlige ændringer i deres skattelovgivning samt efter  \r\n\r\n anmodning sådanne andre materialer, som er nødvendige for gennemførelse af  \r\n\r\n den i denne Overenskomst omhandlede beskatning. </P>  \r\n\r\n<P CLASS=PUNKT> <B>2.</B> Bestemmelserne i stk. 1 i denne artikel skal i  \r\n\r\n intet tilfælde kunne fortolkes således, at der pålægges en Kontraherende Stat  \r\n\r\n pligt til: </P>  \r\n\r\n<UL CLASS=PLAIN-LIST>  \r\n\r\n<LI>a) at udføre forvaltningsakter, der strider mod denne Stats eller den  \r\n\r\n anden Stats lovgivning eller forvaltningspraksis; </LI>  \r\n\r\n<LI>b) at meddele oplysninger, som ikke kan opnås ifølge denne Stats eller  \r\n\r\n den anden Stats lovgivning eller normale forvaltningspraksis; </LI>  \r\n\r\n<LI>c) at meddele oplysninger, som ville røbe nogen erhvervsmæssig,  \r\n\r\n industriel, kommerciel eller faglig hemmelighed (fremstillingsmetode), eller  \r\n\r\n oplysninger, hvis offentliggørelse ville stride mod statens interesser. </LI>  \r\n\r\n</UL>  \r\n\r\n<P CLASS=PUNKT> <B>3.</B> Alle oplysninger eller materialer, der er anført i  \r\n\r\n denne artikel, må kun benyttes til formål, der har forbindelse med  \r\n\r\n gennemførelsen af denne Overenskomst. </P>  \r\n\r\n<P>Artikel 20 </P>  \r\n\r\n<P>Afgørelse af tvivlsspørgsmål </P>  \r\n\r\n<P CLASS=PUNKT> <B>1.</B> Hvis en person, der er hjemmehørende i en  \r\n\r\n Kontraherende Stat, mener, at foranstaltninger, truffet af en af eller af  \r\n\r\n begge de Kontraherende Stater, for ham medfører eller vil medføre en  \r\n\r\n beskatning, som ikke er i overensstemmelse med denne Overenskomst, kan han,  \r\n\r\n uanset hvilke retsmidler der måtte være fastsat i lovgivningen i den  \r\n\r\n Kontraherende Stat, i hvilken denne person er hjemmehørende, indbringe sin  \r\n\r\n sag for den kompetente myndighed i denne Stat. Sagen skal forelægges inden to  \r\n\r\n år fra den dag, hvor han fik kendskab til den foranstaltning, der medfører en  \r\n\r\n beskatning, som ikke er i overensstemmelse med bestemmelserne i denne  \r\n\r\n Overenskomst. </P>  \r\n\r\n<P CLASS=PUNKT> <B>2.</B> Den kompetente myndighed, hvortil indsigelser er  \r\n\r\n gjort, skal, hvis indsigelsen synes at være begrundet, og hvis den ikke selv  \r\n\r\n kan nå til en rimelig løsning, søge at opnå en aftale med den kompetente  \r\n\r\n myndighed i den anden Kontraherende Stat med henblik på at undgå en  \r\n\r\n beskatning, der ikke er i overensstemmelse med denne Overenskomst. </P>  \r\n\r\n<P CLASS=PUNKT> <B>3.</B> De kompetente myndigheder i de Kontraherende Stater  \r\n\r\n skal søge ved gensidig aftale af løse vanskeligheder eller tvivlsspørgsmål,  \r\n\r\n der måtte opstå med hensyn til fortolkningen eller anvendelsen af  \r\n\r\n bestemmelserne i denne Overenskomst. De kan også i henhold til fastsat  \r\n\r\n procedure i fællesskab drøfte mulighederne for at undgå dobbeltbeskatning i  \r\n\r\n tilfælde, som ikke er omhandlet i denne Overenskomst. </P>  \r\n\r\n<P>Artikel 21 </P>  \r\n\r\n<P>Territorial udvidelse </P>  \r\n\r\n<P CLASS=PUNKT> <B>1.</B> Gyldigheden af nærværende Overenskomst kan i sin  \r\n\r\n helhed eller med de nødvendige ændringer udvides til at omfatte såvel  \r\n\r\n Grønland som Færøerne for så vidt angår de skatter, der er af væsentlig samme  \r\n\r\n art som de, der er angivne i artikel 2. En sådan udvidelse af Overenskomstens  \r\n\r\n gyldighed vil træde i kraft fra den dag, og med de ændringer og på de  \r\n\r\n betingelser, herunder betingelser vedrørende ophør af gyldighed, som bliver  \r\n\r\n fastlagt og aftalt mellem de Kontraherende Stater ved udveksling af noter ad  \r\n\r\n diplomatiske kanaler eller på en hvilken som helst anden måde, som er i  \r\n\r\n overenstemmelse med deres forfatningsmæssige regler. </P>  \r\n\r\n<P CLASS=PUNKT> <B>2.</B> I tilfælde af opsigelse af Overenskomsten af en af  \r\n\r\n de Kontraherende Stater i henhold til artikel 22 ophører, hvis andet ikke er  \r\n\r\n aftalt mellem de Kontraherende Stater, overenskomstens anvendelse ligeledes  \r\n\r\n for Grønland og Færøerne, på den måde som er angivet i nævnte artikel. </P>  \r\n\r\n<P>Artikel 22 </P>  \r\n\r\n<P>Overenskomstens ikrafttræden </P>  \r\n\r\n<P CLASS=PUNKT> <B>1.</B> De Kontraherende Stater vil give hinanden  \r\n\r\n underretning gennem diplomatiske kanaler, når de nødvendige betingelser for  \r\n\r\n Overenskomstens ikrafttræden er opfyldt. </P>  \r\n\r\n<P CLASS=PUNKT> <B>2.</B> Overenskomsten træder i kraft tredive dage efter  \r\n\r\n udvekslingen af den sidste af de i stk. 1 i denne artikel omhandlede  \r\n\r\n underretninger, og dens bestemmelser skal finde anvendelse på indkomst- og  \r\n\r\n formueskatter, der fastsættes for perioder, der begynder den 1. januar i det  \r\n\r\n kalenderår, der følger efter det år, i hvilket Overenskomsten træder i kraft,  \r\n\r\n eller senere. </P>  \r\n\r\n<P>Artikel 23 </P>  \r\n\r\n<P>Overenskomstens ophør </P>  \r\n\r\n<P CLASS=PUNKT> <B>1.</B> Denne Overenskomst forbliver i kraft, indtil den  \r\n\r\n opsiges af en af de Kontraherende Stater. Enhver af de Kontraherende Stater  \r\n\r\n kan, når der er forløbet tre år fra Overenskomstens ikrafttrædelsesdato,  \r\n\r\n opsige denne ved mindst seks måneder før udgangen af et kalenderår at give  \r\n\r\n underretning om opsigelsen gennem diplomatiske kanaler. I så fald ophører  \r\n\r\n Overenskomsten at have virkning for så vidt angår indkomst- og formueskatter,  \r\n\r\n der fastsættes for perioder, der begynder den 1. januar i det kalenderår, der  \r\n\r\n følger efter det år, i hvilket der er givet underretning om opsigelse af  \r\n\r\n Overenskomsten, eller senere. </P>  \r\n\r\n<P>Til bekræftelse heraf har de undertegnede dertil behørigt befuldmægtigede  \r\n\r\n underskrevet denne Overenskomst. </P>  \r\n\r\n<P>Udfærdiget i Moskva den 21. oktober 1986 i to originaleksemplarer, hvert  \r\n\r\n på dansk og russisk, således at begge tekster har samme gyldighed. </P>  \r\n\r\n<P>For Kongeriget Danmarks Regering </P>  \r\n\r\n<P>Poul Schlueter </P>  \r\n\r\n<P>For Unionen af Socialistiske Sovjetrepublikkers Regering </P>  \r\n\r\n<P>Ryzhkov </P>  \r\n\r\n<P> <B>Aftalen, der ikke omfatter Færøerne og Grønland, træder i medfør af  \r\n\r\n artikel 22, i kraft den 28. september 1987. </B></P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 18. september  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>Anders Fogh Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/1987"
        },
        {
            "displayName": "Accession",
            "displayValue": "L19870006964"
        },
        {
            "displayName": "Entydig dokumentidentifikation",
            "displayValue": "CM023063"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "18/09/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Skattemyndighederne"
        },
        {
            "displayName": "Ressortministeriets journalnummer",
            "displayValue": "Skattemin., Skattedep. 570-486-452"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}