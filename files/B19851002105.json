{
    "id": 65478,
    "title": "Forskrifter for konstruktion, afprøvning og eftersyn m.v. af slæbe- og ankerhåndteringsspil med tilhørende udstyr og arrangement (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 10021 af 04/06/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forskrifter for konstruktion, afprøvning og  \r\n\r\n eftersyn m.v. af slæbe- og ankerhåndteringsspil med tilhørende udstyr og  \r\n\r\n arrangement (* 1) </H1>  \r\n\r\n<P></P>  \r\n\r\n<P CLASS=SUB-TITLE>Forskrifterne er udfærdiget i medfør af § 11, stk. 2, i  \r\n\r\n lov nr. 98 af 12. marts 1980 om skibes sikkerhed m.v., jfr.  \r\n\r\n industriministeriets bekendtgørelse nr. 362 af 5. august 1980 om fastsættelse  \r\n\r\n af tekniske forskrifter for skibes bygning og udstyr m.v. </P>  \r\n\r\n<BR>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 De efterfølgende forskrifter skal opfyldes for ethvert slæbe- og  \r\n\r\n ankerhåndteringsspil, der installeres i danske skibe uanset størrelse. </P>  \r\n\r\n<P>1.2 For skibe, der indkøbes fra udlandet, skal forskrifterne ligeledes  \r\n\r\n opfyldes, idet direktoratet dog kan tillade afvigelser i det omfang, dette af  \r\n\r\n direktoratet skønnes sikkerhedsmæssigt forsvarligt. </P>  \r\n\r\n<P>1.3 For slæbe- og ankerhåndteringsspil, der er installeret ved  \r\n\r\n forskrifternes ikrafttræden, finder alene det under punkterne 9-14  \r\n\r\n anvendelse. </P>  \r\n\r\n<P>1.4 Udover disse forskrifter skal endvidere de for et skib af den  \r\n\r\n pågældende type og størrelse fastsatte forskrifter for bygning og udstyr  \r\n\r\n m.v., der er gældende for skibet, opfyldes. </P>  \r\n\r\n<P>1.5 Forskrifterne finder ikke anvendelse på spil, der alene anvendes til  \r\n\r\n fiskeri. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>2.1 Direktoratet: Direktoratet for statens skibstilsyn </P>  \r\n\r\n<P>2.2 Godkendt: Godkendt af direktoratet </P>  \r\n\r\n<P>2.3 Slæbespil: Ethvert spil, der specielt er bygget til brug ved  \r\n\r\n slæbeoperationer til søs. </P>  \r\n\r\n<P>2.4 Ankerhåndteringsspil: Ethvert spil, der specielt er bygget til  \r\n\r\n ankerhåndtering og lignende operationer for andre skibe, boreplatforme og  \r\n\r\n lignende. </P>  \r\n\r\n<P>2.5 Renderingskraft: Den kraft, der skal til for at få spiltromlen til at  \r\n\r\n bevæge sig i modsat retning af det fra spillets driftsenhed tilførte moment.  \r\n\r\n</P>  \r\n\r\n<P>2.6 Stejlekraft: Den kraft, der skal til for at stoppe spiltromlen, når  \r\n\r\n spillet hiver ind. </P>  \r\n\r\n<P>2.7 Største pæletræk: Den maksimale statiske slæbekraft (pæletræk), som  \r\n\r\n skibet kan præstere. </P>  \r\n\r\n<P>2.8 Maksimal holdekraft: Den største af følgende kræfter eller en  \r\n\r\n kombination af disse. </P>  \r\n\r\n<P>.1 Den maksimale statiske bremsekraft, som spillets bremser er godkendt  \r\n\r\n til med 1 lag wire på tromlen. </P>  \r\n\r\n<P>.2 Den renderingskraft spillet med 1 lag wire på tromlen skal belastes med  \r\n\r\n for at få tromlen til at bevæge sig i modsat retning af det størst mulige  \r\n\r\n moment, der kan tilføres tromlen fra spillets driftsenhed. </P>  \r\n\r\n<P>.3 Den statiske stejlekraft, der opnås med 1 lag wire på tromlen i det  \r\n\r\n øjeblik tromlen stopper, mens spillets driftsenhed tilfører tromlen det  \r\n\r\n størst mulige moment. </P>  \r\n\r\n<P CLASS=PUNKT> <B>3.</B> Godkendelse </P>  \r\n\r\n<P>3.1 Spil, der på slæbebåde, forsyningsskibe eller lignende skibe anvendes  \r\n\r\n ved slæbning/bugsering og/eller ankerhåndtering eller lignende med disse,  \r\n\r\n skal være godkendt efter følgende forskrifter. </P>  \r\n\r\n<P CLASS=PUNKT> <B>4.</B> Tegninger og beregning m.v. </P>  \r\n\r\n<P>Følgende skal i god tid indsendes til direktoratet i 3 eksemplarer for  \r\n\r\n godkendelse: </P>  \r\n\r\n<P>.1 Arrangementstegninger af spillet. </P>  \r\n\r\n<P>.2 Principtegning af spillets bremser og koblingsarrangement. </P>  \r\n\r\n<P>.3 Detail- og principtegning af nødudløserarrangement. </P>  \r\n\r\n<P>.4 Tegning der viser et arrangement, som sikrer, at wiren ikke går uden  \r\n\r\n for tromlen (spoleapparat, slæbeklys eller lignende). </P>  \r\n\r\n<P>.5 Tegning af spillets fundament om bord med angivelse af wirens vertikale  \r\n\r\n afstand fra fundamentet. </P>  \r\n\r\n<P>.6 Oplysninger om skibets største pæletræk, spillets største trækkraft og  \r\n\r\n wirens brudstyrke. </P>  \r\n\r\n<P>.7 Oplysninger om hoved- og nødbremsesystemets største holdekraft. </P>  \r\n\r\n<P>.8 Oplysninger om spillets instrumentering. </P>  \r\n\r\n<P>.9 Oplysninger om hvilke dele af spillet og dettes fundament, der er  \r\n\r\n klasset i et af industriministeriet anerkendt klassifikationsselskab. </P>  \r\n\r\n<P>.10 Oplysninger om den restbremsekraft, der er tilbage i bremsesystemet,  \r\n\r\n efter at der er foretaget nødudløsning, eller der eventuelt er sket svigt i  \r\n\r\n energitilførslen til bremsesystemet. </P>  \r\n\r\n<P>.11 Arrangementstegning af spillene om bord. Tegningen skal primært vise  \r\n\r\n de steder, hvorfra spillene kan manøvreres, steder hvorfra nødudløsning kan  \r\n\r\n foretages, samt den normale wireføring om bord under slæbning og  \r\n\r\n ankerhåndtering. </P>  \r\n\r\n<P>.12 Kopi (1 eksemplar) af de i pkt. 5.22 anførte certifikater. </P>  \r\n\r\n<P CLASS=PUNKT> <B>5.</B> Konstruktion </P>  \r\n\r\n<P>Slæbe- og eller ankerhåndteringsspil skal være således beregnede,  \r\n\r\n konstruerede og anbragt, at de under normal brug ikke kan overbelastes. Hvis  \r\n\r\n overbelastning finder sted, skal spillene være således konstruerede, at  \r\n\r\n eventuelle brud på spil, fundament m.v. sker på steder, hvor det vil medføre  \r\n\r\n mindst mulig fare for skib og besætning. </P>  \r\n\r\n<P>5.1 Spiltromler skal have en sådan diameter, at wire og/eller trosser ikke  \r\n\r\n udsættes for skadelige deformationer. For wiretromler anbefales en diameter  \r\n\r\n på mindst 13 gange wirens diameter. Ved brug af trosser anbefales tromlens  \r\n\r\n diameter at være mindst 4 gange trossens diameter. </P>  \r\n\r\n<P>5.2 Slæbespil skal have en holdekraft med 1 lag wire på tromlen på mindst  \r\n\r\n 2,5 x skibets største pæletræk. </P>  \r\n\r\n<P>5.3 Ankerhåndteringsspil skal have en holdekraft med 1 lag wire på tromlen  \r\n\r\n på mindst 2 x skibets største pæletræk. </P>  \r\n\r\n<P>5.4 Foruden hovedbremsesystemet skal slæbe- og ankerhåndteringsspil være  \r\n\r\n forsynet med et nødbremsesystem, som kan yde en holdekraft med 1 lag wire på  \r\n\r\n tromlen på mindst 2 x skibets største pæletræk. Nødbremsesystemet skal være  \r\n\r\n uafhængigt af skibets hovedenergikilde. </P>  \r\n\r\n<P>5.5 Slæbespil skal være forsynet med spoleapparat. </P>  \r\n\r\n<P>5.6 Spil til slæbning eller ankerhåndtering skal være således konstrueret  \r\n\r\n og forsynet med instrumenter, at det til enhver tid er muligt direkte at  \r\n\r\n aflæse belastningen på wiren ved såvel træk- som renderings- og  \r\n\r\n bremseoperationer. </P>  \r\n\r\n<P>5.7 Instrumenterne, der viser den under pkt. 5.6 anførte belastning, skal  \r\n\r\n være placeret direkte ved spillets kontrolpaneler i styrehuset. </P>  \r\n\r\n<P>Endvidere skal der ved instrumenterne opsættes et skilt med følgende  \r\n\r\n tekst: </P>  \r\n\r\n<P>&#187;Under normale forhold må wiren ikke belastes med mere end 50% af  \r\n\r\n brudstyrken, d.v.s. ....... tons&#171;. </P>  \r\n\r\n<P>5.8 Regulering af bremse-, træk- og renderingskraft skal normalt kunne  \r\n\r\n foretages fra spillets kontrolpaneler. </P>  \r\n\r\n<P>5.9 Den maksimale træk- og renderingskraft med 1 lag wire på tromlen skal  \r\n\r\n ved hjælp af en overbelastningssikring kunne reguleres ned til ca. 50% af  \r\n\r\n brudstyrken for den mindste wire, skibet/spillet tænkes udstyret med. </P>  \r\n\r\n<P>5.10 Wirens fastgørelse til tromlen skal være sådan, at den brister, hvis  \r\n\r\n wiren må slippes i en nødsituation. </P>  \r\n\r\n<P>5.11 Spiltromlen på slæbespil skal enten være således konstrueret, at der  \r\n\r\n kan opspoles mindst 50 m wire i første lag, eller spillet skal på anden måde  \r\n\r\n være således konstrueret, at man under slæbeoperationer har en tilstrækkelig  \r\n\r\n friktionsholdekraft for slæbewiren samt en tilstrækkelig længde wire på  \r\n\r\n tromlen til at fire ud ved utilsigtet skransning i bremser eller  \r\n\r\n overbelastningssikring. </P>  \r\n\r\n<P>5.12 Slæbeklys, spoleapparat og lignende, der benyttes under  \r\n\r\n slæbeoperationer, skal mindst dimensioneres for skibets maksimale pæletræk i  \r\n\r\n enhver tænkelig retning fra 0-60 grader til hver side i forhold til  \r\n\r\n diametralplanet, og 30 grader op over i forhold til horisontalplanet. Til  \r\n\r\n ankerhåndtering kræves klys, pullerter og wirestyr m.v. dimensioneret til  \r\n\r\n spillets maksimale holdekraft, dog ikke nødvendigvis mere end wirens  \r\n\r\n brudstyrke. </P>  \r\n\r\n<P>5.13 Ved eventuelt svigt i energitilførslen til spillets bremser eller ved  \r\n\r\n nødudløsning (&#187;quick release&#171;) må bremsen ikke udløses  \r\n\r\n fuldstændigt. </P>  \r\n\r\n<P>En restholdekraft på ca. 75% af wirens totale vægt, dog højst 20% af  \r\n\r\n skibets maksimale pæletræk, skal kunne opretholdes med 1 lag wire på tromlen  \r\n\r\n efter udført nødudløsning eller energisvigt. Der skal dog være mulighed for -  \r\n\r\n under kontrol - at frikoble tromlen helt. </P>  \r\n\r\n<P>5.14 Bremserne skal have en blød karakteristik for at modvirke  \r\n\r\n chockpåvirkninger af wiren. </P>  \r\n\r\n<P>5.15 Spillene skal være således konstruerede, at nødudløsning kan  \r\n\r\n foretages under såvel bremse- som hive- og renderingsoperationer samt med  \r\n\r\n eventuelle manuelle bremser fuldt tilspændt. Ved hive- og  \r\n\r\n renderingsoperationer tillades en forsinkelse på højst 10 sek. fra  \r\n\r\n nødudløsning foretages, og til spiltromlen er frikoblet. Ved  \r\n\r\n bremseoperationer tillades ingen forsinkelser. </P>  \r\n\r\n<P>5.16 Manøvrehåndtag for hivning og firing skal automatisk gå i neutral  \r\n\r\n stilling, når de slippes. Manøvrehåndtagene skal kunne sikres i neutral  \r\n\r\n stilling. </P>  \r\n\r\n<P>5.17 Nødudløsning skal kunne foretages fra alle spillets manøvrepulte, fra  \r\n\r\n styrepladsen og fra passende steder på dækket. </P>  \r\n\r\n<P>5.18 Efter nødudløsning skal spillets bremser straks igen kunne anvendes  \r\n\r\n normalt. </P>  \r\n\r\n<P>5.19 Betjeningsknapper eller lignende til nødudløsning skal sikres mod  \r\n\r\n utilsigtet påvirkning. </P>  \r\n\r\n<P>5.20 Nødudløsning skal kunne foretages, selv om skibets hovedenergikilde  \r\n\r\n svigter og under alle forekommende forhold med hensyn til krængning og trim  \r\n\r\n for skibet samt ved en hvilken som helst mulig trækretning af wiren. </P>  \r\n\r\n<P>5.21 Manøvresystemer for slæbe- og ankerhåndteringsspil skal kunne fungere  \r\n\r\n sikkert ved temperaturer ned til -30 grader C. Pneumatiske manøvresystemer  \r\n\r\n skal være forsynet med effektive affugtningsanlæg eller på anden måde være  \r\n\r\n sikret, således at de ligeledes virker sikkert ved temperaturer ned til -30  \r\n\r\n grader C. </P>  \r\n\r\n<P>5.22 Alle højt belastede dele som aksler, tandhjul, bremsebånd og lignende  \r\n\r\n skal fremstilles af materialer med certifikat fra et anerkendt  \r\n\r\n klassifikationsselskab. I stativ, fundament og lignende skal der benyttes  \r\n\r\n materialer med værkstedscertifikat, hvoraf materialets fysiske og kemiske  \r\n\r\n data fremgår. </P>  \r\n\r\n<P>5.23 Alle bevægelige dele, der er kritiske med hensyn til nødudløsningens  \r\n\r\n funktioner, skal være af passende korrosionsbestandige materialer. </P>  \r\n\r\n<P>5.24 Alle spillets rørsystemer med tilhørende ventiler, pumper,  \r\n\r\n kompressorer, trykbeholdere, slanger, koblinger, slangeforbindelser og  \r\n\r\n lignende skal tilfredsstille de generelle krav til konstruktion,  \r\n\r\n dimensionering og materialekvalitet, som er fastsat af et af  \r\n\r\n industriministeriet anerkendt klassifikationsselskab. </P>  \r\n\r\n<P>5.25 For spil, der er forsynet med kabelar, skal kabelaret tilfredsstille  \r\n\r\n de materialekrav, som er fastsat for ankerspilkabelarer af et af  \r\n\r\n industriministeriet anerkendt klassifikationsselskab. </P>  \r\n\r\n<P>Kabelarskiven skal varigt påmærkes med den kædedimension, den er beregnet  \r\n\r\n for. I forbindelse med kabelarskiven skal der forefindes en anordning, der  \r\n\r\n sikrer, at kæden frigøres fra kabelarskiven (&#187;nordmand&#171;). </P>  \r\n\r\n<P>5.26 Kædeføringen skal være således, at man på kabelarskiven får en  \r\n\r\n omslutningsvinkel for kæden på mindst 110 grader. Kabelarskiven skal have  \r\n\r\n mindst 5 stk. knaster. </P>  \r\n\r\n<P>5.27 Sikkerhedsventiler for hydrauliske spil skal være således  \r\n\r\n dimensioneret, at der ikke kan opstå skadeligt overtryk i systemet ved  \r\n\r\n rendering. Spil, der drives af en dieselmotor eller elektrisk, skal også  \r\n\r\n kunne tåle rendering, uden at udsættes for skadelige påvirkninger. </P>  \r\n\r\n<P CLASS=PUNKT> <B>6.</B> Værkstedsprøver </P>  \r\n\r\n<P>Der skal afholdes værkstedsprøver som nedenfor anført: </P>  \r\n\r\n<P>.1 Bremseprøve med 25% overtryk i bremsecylindrene. Med denne tilspænding  \r\n\r\n skal spillet tilføres det moment, der er nødvendigt for at få bremserne til  \r\n\r\n at skranse, dog behøver momentet ikke at overstige 1,25 x det bremsemoment,  \r\n\r\n som bremserne er godkendt til. </P>  \r\n\r\n<P>.2 Stejleprøve med maksimalt opnåeligt drejningsmoment, som dog ikke  \r\n\r\n behøver at overstige 1,25 x det specificerede drejningsmoment. Hele spillet  \r\n\r\n med tromle(r), kabelarer, tandhjul, koblinger, aksler og lignende skal prøves  \r\n\r\n med tromlen i 3 forskellige stillinger. </P>  \r\n\r\n<P>.3 Hydrauliske pumper, motorer og rør skal trykprøves til 1,5 x  \r\n\r\n arbejdstrykket. </P>  \r\n\r\n<P>.4 Spillet skal varigt påmærkes: </P>  \r\n\r\n<PRE>  \r\n\r\n SWL braking = (maksimal bremsekraft i inderste wirelag)  \r\n\r\n SWL stalling = (maksimal stejlekraft i inderste wirelag)  \r\n\r\n Dato.......... Inspektør..........  \r\n\r\n</PRE>  \r\n\r\n<P>.5 Prøverne under pkt. 6 skal overværes af statens skibstilsyn eller af en  \r\n\r\n dertil af direktoratet bemyndiget organisation eller person. Såfremt de under  \r\n\r\n pkt. 6 anførte prøver ikke udføres i overværelse af statens skibstilsyn, skal  \r\n\r\n den bemyndigede til direktoratet indsende en rapport med oplysninger om  \r\n\r\n resultatet af de nævnte prøver. </P>  \r\n\r\n<P CLASS=PUNKT> <B>7.</B> Montering om bord m.v. </P>  \r\n\r\n<P>7.1 Bevægelige dele skal afskærmes i et sådant omfang, at ulykker  \r\n\r\n forebygges. Alle nødvendige gangpassager ved spillet skal være min. 60 cm  \r\n\r\n brede. </P>  \r\n\r\n<P>7.2 Fra alle spillets/spillenes manøvrepladser og fra styrehuset skal der,  \r\n\r\n evt. med fjernsyn, være fuldstændig oversigt over spillenes bevægelige dele,  \r\n\r\n herunder spoleapparat, tromler og kabelarer. </P>  \r\n\r\n<P>Manøvrepladsen skal endvidere være således placeret, at operatøren er  \r\n\r\n beskyttet ved eventuelt wirebrud. </P>  \r\n\r\n<P>7.3 Hvor nødvendigt, skal der monteres bøjler, beslag,  \r\n\r\n &#187;pad-eyes&#171;, vejviserruller eller lignende, der skal dimensioneres  \r\n\r\n og fastgøres under hensyntagen til deres brug. </P>  \r\n\r\n<P>7.4 Hvor nødvendigt, kan wirens vandring forlanges begrænset af pullerter,  \r\n\r\n bøjler, støtter eller lignende, som er afrundet for til enhver tid at sikre  \r\n\r\n god manøvrering med slæbet og forhindre, at wiren kommer i bekneb eller på  \r\n\r\n anden måde skades. </P>  \r\n\r\n<P>7.5 Stoppullerter anbragt i borde skal være udformet således, at de kan  \r\n\r\n &#187;fange&#171; wiren. </P>  \r\n\r\n<P CLASS=PUNKT> <B>8.</B> Afprøvning om bord </P>  \r\n\r\n<P>8.1 Hydrauliske og pneumatiske systemer, der ikke er blevet trykprøvet på  \r\n\r\n værkstedet, skal prøves til 1,5 x arbejdstrykket. </P>  \r\n\r\n<P>8.2 Skibets pæletræk skal måles ved henholdsvis 25%, 50%, 75% og 100% af  \r\n\r\n fremdrivningsmaskinens fulde effekt. Kurve over pæletrækket skal udfærdiges  \r\n\r\n til skibet. Under disse prøver skal det konstateres, at bremserne, så vidt  \r\n\r\n fremdrivningsmaskineriets effekt tillader, kan holde den største statiske  \r\n\r\n belastning, der er opgivet af fabrikanten. </P>  \r\n\r\n<P>8.3 Spillets største trækkraft skal måles. </P>  \r\n\r\n<P>8.4 Instrumenterne for aflæsning af wirebelastning skal kontrolleres. </P>  \r\n\r\n<P>8.5 Med slæbewiren visende ret agterud under skibets største pæletræk,  \r\n\r\n skal nødudløsningen med bremserne tilspændt (incl. eventuel håndbremse)  \r\n\r\n afprøves alle steder, hvor nødudløsning kan foretages. </P>  \r\n\r\n<P>Endvidere skal nødudløsning afprøves med slæbewiren visende 60 grader til  \r\n\r\n hver side af skibets diametralplan under 75% af skibets største pæletræk.  \r\n\r\n Nødudløsning under indhivning og rendering skal ligeledes afprøves. </P>  \r\n\r\n<P>8.6 Restbremsekraften efter foretaget nødudløsning, jfr. pkt. 4.10, samt  \r\n\r\n tidsrummet fra nødudløsning foretages, til den rent faktisk finder sted, skal  \r\n\r\n kontrolleres. </P>  \r\n\r\n<P>8.7 Spoleapparat, slæbeklys, wirestyr og lignende styrearrangement for  \r\n\r\n wirerne skal under det højst opnåelige pæletræk afprøves ved, at slæbewiren  \r\n\r\n og/eller ankerhåndteringswiren føres fra tromlen ud gennem styrearrangementet  \r\n\r\n og agterover i vinkler på ca. 60 grader i forhold til skibets diametralplan.  \r\n\r\n</P>  \r\n\r\n<P>8.8 Efter nødudløsning skal det med varierende træk på slæbewiren og med  \r\n\r\n varierende tilspænding af bremserne kontrolleres, at bremsen har en  \r\n\r\n tilstrækkelig blød karakteristik. </P>  \r\n\r\n<P>8.9 Ved alle prøver opgives trækket med 1 lag wire på tromlen eller  \r\n\r\n omregnet hertil, og radius målt til midten af dette lag. </P>  \r\n\r\n<P>8.10 Prøverne under pkt. 8 skal overværes af statens skibstilsyn eller af  \r\n\r\n en dertil af direktoratet bemyndiget organisation eller person. Såfremt de  \r\n\r\n under pkt. 8 anførte prøver ikke udføres i overværelse af statens  \r\n\r\n skibstilsyn, skal den bemyndigede til direktoratet indsende en rapport med  \r\n\r\n oplysninger om resultatet af de nævnte prøver. </P>  \r\n\r\n<P CLASS=PUNKT> <B>9.</B> Vedligeholdelse og eftersyn </P>  \r\n\r\n<P>9.1 Før hver slæbe- og/eller ankerhåndteringsopgave skal spillet  \r\n\r\n funktionsprøves efter et af spilfabrikanten eller rederiet udarbejdet program  \r\n\r\n (jfr. pkt. 9.3.4). Resultatet skal indføres i skibsdagbogen. </P>  \r\n\r\n<P>9.2 Mindst 1 gang om året skal der foretages en grundig undersøgelse af  \r\n\r\n spillet med tilhørende udstyr for konstatering af slitage, deformationer,  \r\n\r\n revnedannelser og lignende skader. Denne undersøgelse skal foretages under  \r\n\r\n ledelse og ansvar af skibets fører og maskinchef. Resultatet skal indføres i  \r\n\r\n tilsynsbogen. </P>  \r\n\r\n<P>9.3 Der skal om bord i skibet forefindes alle nødvendige instruktionsbøger  \r\n\r\n og tegninger m.v. for den aktuelle type spil, herunder følgende: </P>  \r\n\r\n<P>.1 Oplysninger, der er nødvendige for forståelse af spillets virkemåde og  \r\n\r\n for udførelse af de nødvendige og almindelige justeringer, reparationer og  \r\n\r\n udskiftninger. </P>  \r\n\r\n<P>.2 Alle oplysninger om spillets begrænsninger ved brug under normale  \r\n\r\n forhold. </P>  \r\n\r\n<P>.3 De under pkt. 8.2 anførte pæletrækskurver. </P>  \r\n\r\n<P>.4 Et enkelt funktionsprøveprogram for spillet og for udførelse af  \r\n\r\n nødudløsning. </P>  \r\n\r\n<P>.5 Et smøreskema. </P>  \r\n\r\n<P>.6 Arrangementstegninger over spillet, jfr. pkt. 4.11. </P>  \r\n\r\n<P>.7 Certifikater for wirer, sjækler samt alt andet løst udstyr, der indgår  \r\n\r\n i slæbe- og ankerhåndteringsarrangementet. </P>  \r\n\r\n<P CLASS=PUNKT> <B>10.</B> Andet </P>  \r\n\r\n<P>10.1 Alt udstyr, der indgår i slæbe- og ankerhåndteringsarrangementet som  \r\n\r\n sjækler, ringe, wirer, trosser, &#187;pelican-hooks&#171;, &#187;carpenter  \r\n\r\n stoppers&#171; og lignende skal være med certifikat. Der skal benyttes samme  \r\n\r\n certifikatformularer som for laste- og losseudstyr. </P>  \r\n\r\n<P>10.2 For slæbespil, der installeres på skibe med et pæletræk på højst 175  \r\n\r\n tons, skal slæbewirens brudstyrke være mindst 2,4 x skibets største pæletræk.  \r\n\r\n For skibe med et pæletræk på over 175 tons skal slæbewirens brudstyrke være  \r\n\r\n til direktoratets tilfredshed. </P>  \r\n\r\n<P>10.3 Skærebrænderudstyr skal altid være klar til øjeblikkelig brug under  \r\n\r\n slæbe- og ankerhåndteringsoperationer. </P>  \r\n\r\n<P>10.4 Under forhold, hvor der er store belastninger på slæbe- og  \r\n\r\n ankerhåndteringsudstyr, skal føreren drage omsorg for, at der ikke færdes  \r\n\r\n unødvendigt personel på dækket. </P>  \r\n\r\n<P CLASS=PUNKT> <B>11.</B> Eksisterende slæbe- og ankerhåndteringsspil, der  \r\n\r\n ikke er forsynet med nødudløsning (&#187;quick release&#171;) </P>  \r\n\r\n<P>11.1 Eksisterende slæbe- og ankerhåndteringsspil, der er monteret på  \r\n\r\n slæbebåde, forsyningsskibe og lignende, der foretager slæbning/bugsering  \r\n\r\n og/eller ankerhåndtering eller lign. med spil, skal forsynes med en  \r\n\r\n anordning, nødudløsning, der muliggør, at spiltromlen frigøres således: </P>  \r\n\r\n<P>.1 Efter aktivering af nødudløsningen må spiltromlen ikke ukontrolleret  \r\n\r\n kunne rotere, sådan at wiren kommer til at ligge løs på spiltromlen. </P>  \r\n\r\n<P>Den ukontrollerede rotation kan hindres ved, at bremsen ikke udløses  \r\n\r\n fuldstændigt eller ved, at den i spillet indbyggede mekaniske friktion er  \r\n\r\n tilstrækkelig til at hindre dette. </P>  \r\n\r\n<P>Det skal ved aktivering af nødudløsningen under skibets største pæletræk  \r\n\r\n konstateres, at ovenstående er opfyldt. </P>  \r\n\r\n<P>.2 Nødudløsningen skal mindst kunne foretages fra hver side af styrehuset  \r\n\r\n (brovingerne) samt fra et sted i umiddelbar nærhed af spillet. Såfremt  \r\n\r\n udsynet fra styrehuset er sådan, at en anden placering af  \r\n\r\n nødudløsningsanordningerne, for så vidt angår det i hver side af styrehuset  \r\n\r\n foreskrevne, er mere hensigtsmæssig, vil placeringen kunne ske i  \r\n\r\n overensstemmelse dermed. </P>  \r\n\r\n<P>.3 Efter foretagen nødudløsning skal bremse(r) straks igen kunne anvendes.  \r\n\r\n Tilspænding af bremsen skal kunne foretages uafhængigt af skibets  \r\n\r\n hovedenergikilde. </P>  \r\n\r\n<P>.4 Betjeningsknapper eller lignende til nødudløsning skal sikres mod  \r\n\r\n utilsigtet påvirkning. </P>  \r\n\r\n<P>.5 Nødudløsning skal kunne foretages, selv om skibets hovedenergikilde  \r\n\r\n svigter og under alle forekommende forhold med hensyn til krængning og trim  \r\n\r\n for skibet samt ved en hvilken som helst mulig trækretning af wiren. </P>  \r\n\r\n<P>.6 Såfremt spillet er således konstrueret, at nødudløsning kan foretages  \r\n\r\n under såvel bremse- som hive- og renderingsoperationer samt med bremsen  \r\n\r\n spændt manuelt, kan der ved hive- og renderingsoperationer tillades en  \r\n\r\n forsinkelse på ca. 10 sek. fra nødudløsning foretages, og til spiltromlen er  \r\n\r\n frikoblet. </P>  \r\n\r\n<P>Ved bremseoperationer tillades ingen forsinkelse. </P>  \r\n\r\n<P>.7 Såfremt spillet er af en konstruktion, der ikke muliggør nødudløsning  \r\n\r\n under hive- og renderingsoperationer, men kun under bremseoperationer, skal  \r\n\r\n der ved spillets manøvreplads og i styrehuset opsættes et skilt med følgende  \r\n\r\n tekst: </P>  \r\n\r\n<P>GIV AGT </P>  \r\n\r\n<P>Når slæbespillet anvendes, skal spiltromlen altid være udkoblet og bremsen  \r\n\r\n tilspændt </P>  \r\n\r\n<P>.8 Wirens fastgørelse til spiltromlen skal være sådan, at den brister,  \r\n\r\n hvis wiren må slippes i en nødsituation. </P>  \r\n\r\n<P>.9 Alle bevægelige dele, der er kritiske med hensyn til nødudløsningens  \r\n\r\n funktioner, skal være af passende korrosionsbestandige materialer. Bevægelige  \r\n\r\n dele, der er kritiske med hensyn til nødudløsningens funktioner, men ikke  \r\n\r\n korrosionsbestandige, skal være fuldt tilgængelige for vedligeholdelse. </P>  \r\n\r\n<P>.10 Efter installation af den omhandlede nødudløsning skal kontrolsyn  \r\n\r\n afholdes ved statens skibstilsyn til konstatering af, at ovennævnte  \r\n\r\n retningslinier er overholdt. </P>  \r\n\r\n<P CLASS=PUNKT> <B>12.</B> Dispensation </P>  \r\n\r\n<P>12.1 Direktoratet kan tillade afvigelser fra disse forskrifter, såfremt  \r\n\r\n det af direktoratet findes sikkerhedsmæssigt forsvarligt. </P>  \r\n\r\n<P CLASS=PUNKT> <B>13.</B> Straffebestemmelser </P>  \r\n\r\n<P>13.1 Overtrædelse af forskrifterne kan i medfør af § 28 i lov om skibes  \r\n\r\n sikkerhed m.v. straffes med bøde eller hæfte. </P>  \r\n\r\n<P CLASS=PUNKT> <B>14.</B> Ikrafttrædelse </P>  \r\n\r\n<P>14.1 Disse forskrifter træder i kraft den 1. juni 1985. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 391, 19850604"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19851002105"
        },
        {
            "displayName": "Entydig dokumentidentifikation",
            "displayValue": "CM024578"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10021"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/06/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}