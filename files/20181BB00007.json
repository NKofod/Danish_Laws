{
    "id": 203313,
    "title": "Forslag til folketingsbeslutning om kørekort til stor knallert til 16-årige",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 7",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. oktober 2018 af Kim Christiansen (DF), Henrik Brodersen (DF), Kristian Thulesen Dahl (DF), Mette Hjermind Dencker (DF), Søren Espersen (DF), Claus Kvist Hansen (DF), Merete Dea Larsen (DF), Jan Erik Messmann (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om kørekort til stor knallert til 16-årige</p>\r\n<p class=\"Tekst1Sp\">Folketinget pålægger regeringen at fremsætte lovforslag, der giver 16-årige mulighed for at erhverve kørekort til stor knallert (kategori AM, knallert 45). Lovforslaget skal fremsættes, så det kan nå at blive behandlet af Folketinget og træde i kraft senest den 1. juli 2019.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Nærværende beslutningsforslag er en delvis genfremsættelse af beslutningsforslag nr. B 23 om kørekort til stor knallert til 16-årige og lille motorcykel til 17-årige (folketingsåret 2017-18). Der er dog den ændring, at hvor det tidligere forslag fra folketingsåret 2017-18 gav mulighed for, at 17-årige kunne erhverve kørekort til lille motorcykel, indgår den del ikke i indeværende forslag. Det skyldes, at der har været udtrykt bekymring for, at det kan forværre trafiksikkerheden at lade yngre personer erhverve kørekort til motorcykel. Forslagsstillerne er ikke enige i, at et sådant forslag vil forværre trafiksikkerheden, men anerkender, at der ikke er flertal i Folketinget for at gennemføre det. Indeværende forslag om at give 16-årige mulighed for at erhverve kørekort til stor knallert vil med stor sandsynlighed forbedre trafiksikkerheden, da det angiveligt vil medføre færre tunede små knallerter (knallert 30). Indeværende forslag vil endvidere indebære, at Danmark kommer på linje med resten af EU, når det gælder alderskrav vedrørende unges adgang til kørsel med stor knallert.</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">EU's tredje kørekortdirektiv</span>\r\n</p>\r\n<p class=\"NormalInd\">EU's tredje kørekortdirektiv tager udgangspunkt i en aldersgrænse på 16 år for at opnå kørekort til små motorcykler (kategori A1) og store knallerter (kategori AM). I Danmark er aldersgrænsen 18 år for begge typer kørekort, og Danmark skiller sig hermed markant ud fra de øvrige EU-lande. I 24 ud af 27 EU-lande har man lavere aldersgrænser end i Danmark for kørekort til små motorcykler (»FAKTA Nyt kørekortdirektiv betyder«, Børsen, den 8. januar 2013).</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes opfattelse, at der ikke er nogen fornuftig grund til, at Danmark har fastsat højere grænser end de øvrige EU-lande, eftersom der ikke er trafiksikkerhedsmæssige argumenter, der støtter en højere aldersgrænse. Hertil kommer, at EU-reglerne medfører, at et kørekort erhvervet i et andet EU-land også gælder i Danmark. Unge, der har erhvervet kørekort til stor knallert som 16-årige i et af de øvrige lande, kan således køre fuldt ud lovligt i Danmark.</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Trafiksikkerhed</span>\r\n</p>\r\n<p class=\"NormalInd\">For så vidt angår knallerter, er de nuværende regler således, at 16-årige må betjene en knallert med en maksimal hastighed på 30 km/t. Ifølge artiklen »Tunede knallerter dræber« (www.dr.dk, den 10. februar 2012) er omtrent halvdelen af alle små knallerter (knallert 30) tunede. I realiteten kører halvdelen af de unge altså rundt på dødsensfarlige knallerter, der kan køre op til 70 km/t. De unges incitament til at tune knallerten bliver efter forslagsstillernes opfattelse forstærket af, at 16-årige i Danmark ikke kan opnå kørekort til stor knallert med en maksimal hastighed på 45 km/t. For at stoppe den farlige tuning af knallerter opfordrer forslagsstillerne derfor til, at 16-årige lovligt må betjene en stor knallert med en maksimal hastighed på 45 km/t efter yderligere køreundervisning og beståelse af en sværere prøve. I den forbindelse skal det fremhæves, at det ikke er almindelig lovlig kørsel på knallerter, der udgør et trafiksikkerhedsproblem. I størsteparten af knallertulykkerne med personskade indgår faktorer som spirituskørsel, høj hastighed og manglende hjelm (»Kør sikkert på knallert«, www.sikkertrafik.dk). Af den grund er det forslagsstillernes holdning, at der ikke er trafiksikkerhedsmæssige betænkeligheder ved at sænke aldersgrænsen til 16 år for erhvervelse af kørekort til stor knallert. Ved gennemførelse af indeværende forslag skønner forslagsstillerne, at de unge knallertkøreres incitament til at tune knallerten bliver mindre, ved at de lovligt får mulighed for at betjene hurtigere køretøjer i en tidligere alder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kim Christiansen</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om kørekort til stor knallert til 16-årige.</p>\r\n<p class=\"ForslagsNummer\">(Beslutningsforslag nr. B 7)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2018/1 BF 7",
            "stateLabel": "Vedtaget",
            "references": [
                {
                    "shortName": "2018/1 BSF 7",
                    "title": "Forslag til folketingsbeslutning om kørekort til stor knallert til 16-årige",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203313,
                    "eliUri": "/eli/ft/20181BB00007",
                    "externalLink": ""
                },
                {
                    "shortName": "2018/1 BTB 7",
                    "title": "Betænkning over Forslag til folketingsbeslutning om kørekort til stor knallert til 16-årige",
                    "presentationName": "Betænkning over beslutningsforslag",
                    "documentTypeId": 500,
                    "documentId": 207074,
                    "eliUri": "/eli/ft/20181DB00648",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b7/index.htm"
                },
                {
                    "shortName": "2018/1 BSV 7",
                    "title": "Folketingsbeslutning om kørekort til stor knallert til 16-årige",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 207316,
                    "eliUri": "/eli/ft/20181CB00007",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/10/2018"
        },
        {
            "displayName": "Accession",
            "displayValue": "20181BB00007"
        },
        {
            "displayName": "Entydig dokumentidentifikation",
            "displayValue": "AX021861"
        },
        {
            "displayName": "Dato for førstegangsindlæggelse",
            "displayValue": "05/10/2018"
        },
        {
            "displayName": "Dato for indlæggelse",
            "displayValue": "05/10/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}