{
    "id": 39081,
    "title": "Landsorganisationen i Danmark for Specialarbejderforbundet i Danmark (konsulent Ino Dimsits) mod Dansk Arbejdsgiverforening for Industriens Arbejdsgivere for Det Danske Stålvalseværk A/S (advokat Helge Werner) Dommere: Bangert (retsformand),    Bollerup-Jensen, Agnete Halmind, Erik Jensen, Kofod, Lind og Erik Nielsen. Bod 2.3.1. Særoverenskomst. Tillidsrepræsentant. Bod for brud på aftale om virksomheds orientering af tillidsrepræsentant om iværksættelse af overarbejde.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3370 af 24/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En større virksomhed idømt 25.000 kr. i bod for to tilfælde af brud på  \r\n\r\n aftale om formen for den ved overenskomst påbudte orientering af  \r\n\r\n tillidsmanden om overarbejde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for  \r\n\r\n Specialarbejderforbundet i Danmark (konsulent Ino Dimsits) mod Dansk  \r\n\r\n Arbejdsgiverforening for Industriens Arbejdsgivere for Det Danske  \r\n\r\n Stålvalseværk A/S (advokat Helge Werner) Dommere: Bangert (retsformand),  \r\n\r\n Bollerup-Jensen, Agnete Halmind, Erik Jensen, Kofod, Lind og Erik Nielsen.  \r\n\r\n Bod 2.3.1. Særoverenskomst. Tillidsrepræsentant. Bod for brud på aftale om  \r\n\r\n virksomheds orientering af tillidsrepræsentant om iværksættelse af  \r\n\r\n overarbejde.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Industriens Arbejdsgivere for Det Danske Stålvalseværk A/S for Arbejdsretten  \r\n\r\n for brud på § 12, stk. 2, i parternes overenskomst. </P>  \r\n\r\n<P>Denne bestemmelse lyder således: </P>  \r\n\r\n<P>&#187;Stk. 2 </P>  \r\n\r\n<P>Omfanget af overarbejde bør som regel ordnes mellem arbejdsgiverens  \r\n\r\n repræsentant og den enkelte arbejder personligt under hensyn til vedkommende  \r\n\r\n arbejdssteds særlige og den enkelte arbejders personlige forhold. </P>  \r\n\r\n<P>Den enkelte arbejder må - udover 39 præsenterede arbejdstimer pr. uge -  \r\n\r\n ikke udføre mere afspadseringsfrit overarbejde end 12 timer i alt i 4 på  \r\n\r\n hinanden følgende uger. </P>  \r\n\r\n<P>Den enkelte arbejder kan ikke systematisk nægte at påtage sig overarbejde.  \r\n\r\n</P>  \r\n\r\n<P>Tillidsmanden holdes orienteret om overarbejdets omfang.&#171; </P>  \r\n\r\n<P>På Stålvalseværket findes desuden en aftale indgået den 27. maj 1986  \r\n\r\n mellem klub 16 og stålværkschef Jørgen Overgaard. Aftalen har følgende  \r\n\r\n ordlyd: </P>  \r\n\r\n<P>&#187;1. Overarbejde skal begrænses så meget som muligt. </P>  \r\n\r\n<P>2. Evt. overarbejde skal fordeles mest muligt og ikke kun på enkelte  \r\n\r\n personer. </P>  \r\n\r\n<P>3. Norm. arbejdstid + 8 timers overarbejde samt 16 timers overarbejde på  \r\n\r\n fridage SKAL UNDGÅES, men kan i enkeltstående tilfælde tillades, når JO og  \r\n\r\n tillidsmand er orienteret. </P>  \r\n\r\n<P>4. 8 timers overarbejde i forbindelse med norm. arbejdstid skal tilstræbes  \r\n\r\n udført ved 4 timers overarbejde efter norm. arbejdstid og 4 timers  \r\n\r\n overarbejde fra efterfølgende hold til før norm. arbejdstid.&#171; </P>  \r\n\r\n<P>I anledning af en klage fra arbejdstagerne blev der den 10. september 1990  \r\n\r\n afholdt lokal forhandling. I mødereferater er kun anført følgende: </P>  \r\n\r\n<P>&#187;Arbejderpartens påstand og oplysninger: </P>  \r\n\r\n<P>B-siden indklager hermed Det Danske Stålvalseværk A/S for overenskomstbrud  \r\n\r\n på følgende punkter: </P>  \r\n\r\n<P>1. At have ladet overarbejde udføre i stort omfang uden aftale, endsige  \r\n\r\n orientering af tillidsrepræsentanten. </P>  \r\n\r\n<P>2. Bevidst at gennemføre omgåelse af afspadseringsregler ved at udbetale  \r\n\r\n oparbejdede overtimer som normaltimer. </P>  \r\n\r\n<P>3. I forbindelse med pkt. 2, bevidst undlade at udbetale  \r\n\r\n overenskomstmæssigt overtidstillæg. </P>  \r\n\r\n<P>Virksomhedens påstand og oplysninger: </P>  \r\n\r\n<P>Der har været afholdt to møder om opstilling af bedre administrative  \r\n\r\n regler for tidsakkorder. </P>  \r\n\r\n<P>Tillidsmanden ønsker ikke at fortsætte dette arbejde.&#171; </P>  \r\n\r\n<P>På et fællesmøde den 27. september 1990 behandledes en klage over, at  \r\n\r\n virksomheden ikke overholdt orienteringspligten vedrørende overarbejde. Af  \r\n\r\n mødereferatet fremgår, at man fra arbejdsgiverside over for klagen gjorde  \r\n\r\n gældende, at tillidsmanden var vidende om, at overarbejde af det omhandlede  \r\n\r\n omfang skulle udføres på grund af det uheld, der havde fundet sted på et  \r\n\r\n tidspunkt, hvor tillidsmanden selv deltog i arbejdet. Man fandt derfor, at  \r\n\r\n der havde fundet fornøden orientering sted. </P>  \r\n\r\n<P>Parterne tilkendegav, at overenskomstens bestemmelser skal overholdes, og  \r\n\r\n sagen sluttede herefter med de på mødet i øvrigt faldne udtalelser. </P>  \r\n\r\n<P>Ifølge bilag fremlagt af klagerne udførte to mand onsdag den 3. oktober  \r\n\r\n 1990 overarbejde i 8 timer henholdsvis fra kl. 14-22 og fra kl. 22-6. </P>  \r\n\r\n<P>På et fællesmøde den 29. oktober 1990 behandledes en fornyet klage over,  \r\n\r\n at virksomheden ikke overholdt orienteringspligten. Det hedder i  \r\n\r\n mødereferatet: </P>  \r\n\r\n<P>&#187;Fra virksomhedens side gjorde man overfor klagen gældende, at  \r\n\r\n orienteringen omkring udførelse af overarbejde sker efter regler, der er  \r\n\r\n aftalt med medarbejderne, men såfremt man fra medarbejderside ikke længere  \r\n\r\n finder, at aftalen er tilstrækkelig, er man selvfølgelig indstillet på,  \r\n\r\n lokalt at drøfte en anden procedure for information i forbindelse med  \r\n\r\n udførelse af overarbejde. </P>  \r\n\r\n<P>Fra arbejdstagerside bestred man, at der var en aftale herom, hvorfor man  \r\n\r\n fastholdt klagen og henviste til, at en lignende sag havde været behandlet på  \r\n\r\n fællesmøde den 27. september d.å., og man henviste i øvrigt til det i  \r\n\r\n indberetning af 22. oktober 1990 anførte. </P>  \r\n\r\n<P>Fra arbejdsgiverside fastholdt man, at der forelå en aftale om  \r\n\r\n orienteringspligtens omfang, men såfremt det måtte vise sig ikke at være  \r\n\r\n tilfældet, erkendte man, at bestemmelsen om information af tillidsmanden i  \r\n\r\n forbindelse med udførelse af overarbejde ikke var overholdt, og man gav under  \r\n\r\n samme forudsætning tilsagn om, at dette fremover ville ske. </P>  \r\n\r\n<P>Fra arbejdstagerside forbeholdt man sig at indbringe sagen for  \r\n\r\n Arbejdsretten.&#171; </P>  \r\n\r\n<P>Klagerne har ved klageskrift af 3. december 1990 indbragt sagen for  \r\n\r\n Arbejdsretten, hvor man under domsforhandlingen har nedlagt følgende  \r\n\r\n påstande: </P>  \r\n\r\n<P>1. Den indklagede virksomhed Det Danske Stålvalseværk A/S, Frederiksværk  \r\n\r\n har brudt gældende overenskomsts § 12, stk. 2, sidste afsnit. </P>  \r\n\r\n<P>2. Den indklagede virksomhed tilpligtes at følge overenskomstens  \r\n\r\n bestemmelser i forbindelse med iværksættelse af overarbejde. </P>  \r\n\r\n<P>3. For brud på overenskomstens § 12, stk. 2, tilpligtes indklagede  \r\n\r\n virksomhed til Specialarbejderforbundet i Danmark at betale en efter rettens  \r\n\r\n skøn fastsat bod. </P>  \r\n\r\n<P>Indklagede, der har erklæret, at man selvfølgelig skal overholde  \r\n\r\n overenskomstens bestemmelser om overarbejde, har i øvrigt påstået  \r\n\r\n frifindelse. </P>  \r\n\r\n<P>Der er afgivet forklaring af afdelingsformand, tidligere tillidsmand  \r\n\r\n Jørgen Andersen, tillidsmand Hans Larsen, personaledirektør Henrik Ascanius  \r\n\r\n og driftsleder Flemming Thomsen. </P>  \r\n\r\n<P>Jørgen Andersen for forklaret, at han fra 1986-88 var tillidsmand for klub  \r\n\r\n 16. Baggrunden for aftalen af 27. maj 1986 var, at der var ret meget  \r\n\r\n overarbejde, og dette var ulige fordelt. En arbejder kunne have 8 timers  \r\n\r\n arbejdsdag og derefter 8 timers overarbejde og komme op på mere end 80 timer  \r\n\r\n på en uge. Man indgik derfor aftalen for at fordele arbejdet mest muligt og  \r\n\r\n undgå, at en ansat arbejdede 16 timer i et stræk. Man var klar over, at dette  \r\n\r\n ikke helt kunne undgås, og åbnede derfor mulighed for, at det kunne ske i  \r\n\r\n enkeltstående tilfælde, hvis tillidsmanden blev orienteret. Ordningen blev  \r\n\r\n praktiseret således, at han blev orienteret, hvis han var på arbejde, men  \r\n\r\n hvis behovet for overarbejde opstod om natten, skulle der lægges en besked i  \r\n\r\n orienteringsbakken. Dette blev overholdt, selv om det kunne ske, at han ikke  \r\n\r\n blev orienteret, og i så fald påtalte han det. </P>  \r\n\r\n<P>Der var ingen særlig aftale om orientering om overarbejde af kortere  \r\n\r\n varighed. Der blev udskrevet lønningslister hver 14. dag, hvoraf  \r\n\r\n tillidsmanden kunne se, hvad der havde været af overarbejde. Spørgsmålet om  \r\n\r\n orientering om overarbejde var et særligt problem for klub 16, fordi den  \r\n\r\n arbejdede langt fra virksomhedens andre afdelinger. </P>  \r\n\r\n<P>Hans Larsen har forklaret, at han blev tillidsmand efter Jørgen Andersen.  \r\n\r\n Han havde fået den opfattelse, at orienteringen foregik rimeligt. Han var  \r\n\r\n interesseret i 16 timers reglen, men ikke i overarbejde af kortere varighed.  \r\n\r\n Han opdagede, at der var nogle smuttere i orienteringen og påtalte det flere  \r\n\r\n gange, uden at der skete noget. Derefter blev sagen rejst i det faglige  \r\n\r\n system. Lokalforhandlingen den 10. september 1990 var foranlediget af  \r\n\r\n overarbejde af stort omfang, uden at han var orienteret. Fællesmødet den 27.  \r\n\r\n september 1990 angik et større overarbejde som følge af et havari. Han var på  \r\n\r\n ferie, og det blev oplyst, at hans afløser selv havde deltaget i dette  \r\n\r\n overarbejde. Sagen blev derefter sluttet med en tilkendegivelse om, at  \r\n\r\n overenskomstens bestemmelser skulle overholdes. Han blev i den følgende tid  \r\n\r\n ringet op om overarbejde, også når han var hjemme. Han frabad sig dette og  \r\n\r\n bad om kun at blive orienteret om 16 timers arbejde. Han kan ikke af  \r\n\r\n lønningslisterne se, om der er tilfælde af 16 timers arbejde imellem. Han har  \r\n\r\n fundet frem til to eksempler herpå, som han ikke er blevet orienteret om, men  \r\n\r\n der er mange flere tilfælde. </P>  \r\n\r\n<P>Henrik Ascanius har forklaret, at virksomheden arbejder kontinuerligt i 7  \r\n\r\n døgns drift. Man søger at undgå overarbejde og har mindre overarbejde end  \r\n\r\n andre støberier. Han har ikke meget kendskab til, hvorledes aftalen af 27.  \r\n\r\n maj 1986 administreres, da det sker lokalt. Overarbejde i almindelighed  \r\n\r\n bliver administreret sammen med medarbejderne. Udarbejdelsen af listerne sker  \r\n\r\n efter aftale med fællestillidsmanden. Forud for lokalforhandlingen undersøgte  \r\n\r\n han klagen over overarbejdet. Det drejede sig om det overarbejde, som blev  \r\n\r\n behandlet på fællesmødet den 27. september, og hvor det blev konstateret, at  \r\n\r\n tillidsmandens afløser selv havde deltaget i overarbejdet. Han talte med Hans  \r\n\r\n Larsen, om man kunne finde en bedre information og foreslog udvidede  \r\n\r\n EDB-lister. Der har ikke tidligere været sager om 16 timers arbejde. </P>  \r\n\r\n<P>Flemming Thomsen har forklaret, at orienteringen om 16 timers arbejde  \r\n\r\n foretages af den formand, der har haft brug for en mand til overarbejde.  \r\n\r\n Vedrørende de to fremdragne tilfælde erkendes det, at tillidsmanden ikke er  \r\n\r\n blevet orienteret. Det skyldes, at formanden ikke har haft tid. Han skal  \r\n\r\n først spørge de 20-25 mand på det skift, som arbejder, om nogen af dem kan  \r\n\r\n arbejde over i 4 timer, og derefter, om nogen på det efterfølgende skift kan  \r\n\r\n møde 4 timer tidligere. Han erkender, at den manglende orientering er en  \r\n\r\n svipser. </P>  \r\n\r\n<P>Klagerne har til støtte for sine påstande gjort gældende, at tillidsmanden  \r\n\r\n ifølge § 12, stk. 2, skal holdes orienteret om overarbejde. Det er ikke  \r\n\r\n tilstrækkeligt, at sådan orientering sker flere uger efter. Man har  \r\n\r\n accepteret EDB- udskrifter 3 uger efter ved mindre overarbejde. Ved  \r\n\r\n overarbejde af større omfang findes der en særlig aftale, der præciserer  \r\n\r\n overenskomstens § 12, stk. 2. Efter denne aftale skal tillidsmanden  \r\n\r\n orienteres forud, hvis han er på arbejde, og ellers skal der lægges besked i  \r\n\r\n orienteringsbakken. Indklagede har på fællesmødet den 29. oktober 1990  \r\n\r\n erkendt, at der forelå overenskomstbrud, hvis der ikke forelå en aftale om  \r\n\r\n orienteringspligtens omfang, og der foreligger ikke bevis for nogen aftale om  \r\n\r\n formen for orientering om overarbejde af mindre varighed end 8 timer.  \r\n\r\n Klagerne har tilvejebragt dokumentation for to tilfælde af overarbejde i 8  \r\n\r\n timer, og i disse tilfælde var tillidsmanden ikke orienteret. Disse tilfælde  \r\n\r\n er ikke enkeltstående, men det er vanskeligt at finde andre eksempler herpå  \r\n\r\n på grundlag af de lister, som udleveres til tillidsmanden. Virksomheden har  \r\n\r\n tidligere slet ikke villet anerkende tilfælde, hvor der ikke er givet  \r\n\r\n orientering, og klagerne har derfor ikke fundet anledning til at skaffe  \r\n\r\n dokumentation for andre tilfælde end de ovenfor nævnte. </P>  \r\n\r\n<P>Vedrørende bodsspørgsmålet har klagerne henvist til, at Arbejdsretten i  \r\n\r\n tre domme har fastsat en bod på 50.000 kr. Der er i denne sag dokumentation  \r\n\r\n for to tilfælde vedrørende to forskellige skift. Overtrædelsen har fundet  \r\n\r\n sted ganske kort efter, at der havde været afholdt fællesmøde om andre  \r\n\r\n tilfælde, hvilket må være en skærpende omstændighed. </P>  \r\n\r\n<P>Indklagede har til støtte for sin påstand anført, at der ved afgørelse af  \r\n\r\n sagen må tages udgangspunkt i aftalen af 27. maj 1986. Denne angår to  \r\n\r\n væsentlige punkter, fordeling af overarbejdet og 16 timers reglen. Systemet  \r\n\r\n med orientering om kortere varende overarbejde ved efterfølgende lister og  \r\n\r\n ved meddelelse i orienteringsbakke, når tillidsmanden ikke er til stede, har  \r\n\r\n været accepteret. Systemet har fungeret, bortset fra enkelte svipsere, og  \r\n\r\n virksomheden har tilbudt at lave ordningen om, hvis medarbejderne ønsker det.  \r\n\r\n Den første sag, som behandledes på fællesmøde, angik overarbejde, som den  \r\n\r\n fungerende tillidsmand selv deltog i, og det kan derfor ikke gøres gældende,  \r\n\r\n at han ikke var orienteret. </P>  \r\n\r\n<P>Vedrørende fastsættelse af bod har indklagede henvist til, at de sager,  \r\n\r\n som klagerne har henvist til, angår overarbejde i ikke ubetydeligt omfang.  \r\n\r\n</P>  \r\n\r\n<P>Arbejdsretten skal udtale: </P>  \r\n\r\n<P>Ifølge overenskomstens § 12, stk. 2, skal tillidsmanden holdes orienteret  \r\n\r\n om overarbejdets omfang, men det er ikke i overenskomsten fastsat, hvorledes  \r\n\r\n orienteringen nærmere skal finde sted. </P>  \r\n\r\n<P>Vedrørende virksomhedens klub 16, som denne sag efter klageskriftets  \r\n\r\n indhold angår, har der været indgået en særlig aftale om formen for  \r\n\r\n orientering af tillidsmanden ved overarbejde ud over 4 timer. Indklagede har  \r\n\r\n erkendt, at denne aftale er overtrådt i to tilfælde, og der er ikke efter  \r\n\r\n bevisførelsen grundlag for at antage, at det er sket i videre omfang. </P>  \r\n\r\n<P>Med hensyn til overarbejde af kortere varighed, har virksomheden alene  \r\n\r\n orienteret tillidsmændene ved efterfølgende lister. Efter de forklaringer,  \r\n\r\n som tillidsmanden og den tidligere tillidsmand har afgivet, har dette hidtil  \r\n\r\n været accepteret, og virksomheden har på fællesmødet erklæret sig villig til  \r\n\r\n at drøfte en anden fremgangsmåde, hvis medarbejderne ønsker det. Der er  \r\n\r\n herefter ikke grundlag for at fastslå, at virksomheden på dette punkt har  \r\n\r\n overtrådt overenskomsten. </P>  \r\n\r\n<P>Med hensyn til bod findes der på den ene side at måtte tages hensyn til,  \r\n\r\n at det drejer sig om enkeltstående tilfælde i forbindelse med et overarbejde,  \r\n\r\n og på den anden side, at det har fundet sted umiddelbart efter, at det på et  \r\n\r\n fællesmøde var tilkendegivet, at overenskomsten selvfølgelig skal overholdes.  \r\n\r\n</P>  \r\n\r\n<P>Herefter fastsættes boden til 25.000 kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Det Danske Stålvalseværk A/S, skal følge overenskomstens  \r\n\r\n bestemmelser i forbindelse med iværksættelse af overarbejde. </P>  \r\n\r\n<P>For brud på overenskomsten skal indklagede betale en bod på 25.000 kr. til  \r\n\r\n Specialarbejderforbundet i Danmark. </P>  \r\n\r\n<P>Indklagede skal betale 2.000 kr. i sagsomkostninger til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K. 90.015 (A 1990, s.134), K. 89.260 (A 1990, s.67),  \r\n\r\n K. 89.430 (A 1990, s.124). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1991, side 113"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19910337013"
        },
        {
            "displayName": "Entydig dokumentidentifikation",
            "displayValue": "CA007016"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3370"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/06/1991"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.406"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}