{
    "id": 167616,
    "title": "Cirkulære om anbringelse af dømte i institution m.v.uden for fængsel eller arresthus (§ 78-cirkulæret)",
    "documentTypeId": "150",
    "isSagsforlobPeriodValid": true,
    "shortName": "CIR nr 9203 af 13/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om anbringelse af dømte i institution m.v. uden for fængsel eller arresthus (§ 78-cirkulæret)</p>\r\n<p class=\"UnderTitel2\">(Til kriminalforsorgsområderne)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Samarbejde mellem de involverede myndigheder m.v.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Inden der træffes afgørelse om eller indsendes indstilling om anbringelse i en institution m.v. uden for kriminalforsorgen, jf. § 1 i bekendtgørelse om anbringelse af dømte i institution m.v. uden for fængsel eller arresthus (§ 78-bekendtgørelsen), skal vilkårene for opholdet være aftalt med anbringelsesstedet. Det skal herunder aftales, om der skal gælde særlige begrænsninger i den dømtes frihed, f.eks. at tilladelse til at forlade stedet uden ledsagelse kun må gives med samtykke fra det kriminalforsorgsområde, der skal stå for sagsbehandlingen, eller fra Direktoratet for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Hvis anbringelse skal finde sted i en pension, der ligger i et andet kriminalforsorgsområde, eller hvis et andet kriminalforsorgsområde skal føre tilsyn under anbringelsen, skal anbringelsen og vilkårene forinden drøftes med det andet kriminalforsorgsområde.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Er anbringelsesstedet en psykiatrisk afdeling eller hospital, skal kriminalforsorgsområdet sammen med en høringsskrivelse til hospitalet (afdelingen) sende grundskema, domsudskrifter, genpart af eventuelle mental- og personundersøgelser, lægeerklæring vedrørende den dømtes aktuelle psykiske tilstand samt oplysning om den dømtes stilling til eventuel overførsel. Endvidere skal det oplyses, om der foreligger særlig undvigelses- eller anden sikkerhedsrisiko.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Tilsagn og udtalelser som nævnt i §§ 3-5 i § 78-bekendtgørelsen skal indhentes, inden sagen afgøres eller indsendes til Direktoratet for Kriminalforsorgen. Tilsvarende gælder, at der skal indhentes udtalelser i overensstemmelse med høringsreglerne i udgangsbekendtgørelsen, inden der sendes indstilling til direktoratet om anbringelse af en person, der er omfattet af § 1, stk. 3, i bekendtgørelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3. </span> Har et anbringelsessted ikke tidligere været anvendt, skal kriminalforsorgsområdet foretage en godkendelse af stedet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> En indstilling til Direktoratet for Kriminalforsorgen udfærdiges på et særligt skema. Den skal indeholde en udførlig redegørelse for den dømtes forhold samt forslag til de vilkår, der skal gælde for opholdet. Har anbringelsesstedet ikke tidligere været anvendt, skal der endvidere udfyldes og indsendes et institutionsskema.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Forkyndelse og iværksættelse</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Når der er truffet afgørelse om anbringelse, forkynder det kriminalforsorgsområde, hvor den dømte opholder sig, snarest tilsagnet for den dømte. Det er normalt en forudsætning for anbringelse, at den dømte erklærer at være indstillet på at blive anbragt på de fastsatte vilkår, jf. § 2 i § 78-bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Opholder den dømte sig ikke allerede på anbringelsesstedet, fastsætter kriminalforsorgsområdet, jf. § 6 i § 78-bekendtgørelsen, snarest mødedatoen, og det skal ved forkyndelsen meddeles den dømte, hvornår der skal ske fremmøde på anbringelsesstedet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Kriminalforsorgsområdet, jf. § 6 i § 78-bekendtgørelsen, udarbejder et bevis for anbringelsen til den dømte.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Skal den dømte anbringes på en institution i et andet kriminalforsorgsområde, skal dette kriminalforsorgsområde omgående underrette det kriminalforsorgsområde, der udfører de opgaver, der følger af strafudståelsen, om forkyndelsen og om, at den dømte er mødt.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Underretning</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Er anbringelsesstedet uden for kriminalforsorgen, skal dette sted erklære at ville påtage sig straks at underrette kriminalforsorgsområdet, jf. § 6 i § 78-bekendtgørelsen, om overtrædelser af de fastsatte vilkår, herunder om bortgang eller udeblivelse og om enhver formodning om, at den dømte har begået nyt strafbart forhold. Anbringelsesstedet skal endvidere jævnligt orientere kriminalforsorgsområdet om forløbet af opholdet, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2</span> . Er der fastsat vilkår om tilsyn, som føres af et andet kriminalforsorgsområde end det område, der ellers skal udføre de opgaver, der følger af strafudståelsen, orienterer anbringelsesstedet i stedet det tilsynsførende kriminalforsorgsområde om forløbet af opholdet. Det tilsynsførende kriminalforsorgsområde og det kriminalforsorgsområde, der udfører de opgaver, der følger af strafudståelsen, skal under anbringelsen løbende holde hinanden orienteret om alle væsentlige ændringer i den dømtes forhold.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Sker anbringelse på en pension, der ligger i et andet kriminalforsorgsområde, skal dette kriminalforsorgsområde påtage sig at underrette det kriminalforsorgsområde, som udfører de opgaver, der følger af strafudståelsen, om overtrædelser af de fastsatte vilkår, herunder om bortgang eller udeblivelse og om enhver formodning om, at den dømte har begået nyt strafbart forhold. Endvidere skal der jævnligt orienteres om forløbet af opholdet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Ved bortgang eller udeblivelse skal kriminalforsorgsområdet, jf. § 6 i § 78-bekendtgørelsen, straks efter at have modtaget oplysning herom sørge for, at politiet underrettes med henblik på anholdelse.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Tilbageførsel eller overførsel</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Er afgørelse om anbringelse truffet af Direktoratet for Kriminalforsorgen, underretter kriminalforsorgsområdet, jf. § 6 i § 78-bekendtgørelsen, direktoratet om tilbagekaldelse, der er truffet efter § 10, stk. 1, i § 78-bekendtgørelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Prøveløsladelse, benådning og prøveudskrivning</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Er den dømte anbragt på en institution uden for kriminalforsorgen, indhenter kriminalforsorgsområdet, jf. § 6 i § 78-bekendtgørelsen, til brug for overvejelserne om prøveløsladelse (prøveudskrivning) eller eventuel benådning en udtalelse fra anbringelsesstedet, der så vidt muligt skal afgives skriftligt, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Er der fastsat vilkår om tilsyn af et andet kriminalforsorgsområde end det område, der udfører de opgaver, der følger af strafudståelsen, indhenter det tilsynsførende kriminalforsorgsområde en udtalelse fra anbringelsesstedet. Det tilsynsførende kriminalforsorgsområde afgiver herefter en skriftlig indstilling om prøveløsladelse (prøveudskrivning) eller eventuel benådning til det kriminalforsorgsområde, der udfører de opgaver, der følger af strafudståelsen. Indstilling om prøveløsladelse efter straffelovens § 38, stk. 1, skal afgives på et sådant tidspunkt, at kriminalforsorgsområdet kan behandle spørgsmålet i overensstemmelse med reglerne i §§ 1-4 i løsladelsesbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Er den dømte anbragt på en pension i et andet kriminalforsorgsområde end det område, der udfører de opgaver, der følger af strafudståelsen, uden at der er fastsat vilkår om tilsyn, afgiver det kriminalforsorgsområde, hvor pensionen ligger, en indstilling som nævnt i stk. 2, 2. og 3. pkt.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Cirkulæret træder i kraft den 6. maj 2015.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Cirkulære nr. 94 af 16. maj 2001 om anbringelse af dømte i institution m.v. uden for fængsel eller arresthus bortfalder.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 13. april 2015</p><p class=\"Sign1\" align=\"center\">Johan Reimann</p><p class=\"Sign2\" align=\"right\">/ Jakob Schiøler</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/2015"
        },
        {
            "displayName": "Accession",
            "displayValue": "C20150920309"
        },
        {
            "displayName": "Entydig dokumentidentifikation",
            "displayValue": "AA008609"
        },
        {
            "displayName": "Dato for førstegangsindlæggelse",
            "displayValue": "14/04/2015"
        },
        {
            "displayName": "Dato for indlæggelse",
            "displayValue": "04/07/2018"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9203"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/04/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Direktoratet for Kriminalforsorgen, j.nr. JUR 15-61-0030"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}