{
    "id": 39215,
    "title": "Landsorganisationen i Danmark for Dansk Typograf-Forbund (konsulent Niels Chr. Daugaard) mod Finansministeriet for Generaldirektoratet for Post- og Telegrafvæsenet (advokat Hans Juhler). Dommere: Erik Jensen, Allan Nielsen, Riis (retsformand),    Sarroe, Sløk, Strube og Westergaard. Bod 2.3.2. Organisationsforhold.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3949 af 16/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Litografer skulle ikke ansættes efter typografoverenskomst. </I> </P>  \r\n\r\n<P> <I>En overenskomst mellem Finansministeriet og Dansk Typograf- Forbund  \r\n\r\n omfattede stillinger inden for staten, der oprettedes som faglærte typografer  \r\n\r\n til besættelse på overenskomstvilkår samt eksisterende stillinger, hvor  \r\n\r\n parterne var enige om, at der overvejende udførtes typografisk arbejde, og  \r\n\r\n hvor forbundet yderligere dokumenterede, at det repræsenterede flertallet af  \r\n\r\n de ansatte i de pågældende stillinger. I et bilag til overenskomsten var det  \r\n\r\n anført, at bl.a. Post- og Telegrafvæsenets trykkerier i København var  \r\n\r\n omfattet af overenskomsten I en tilsvarende overenskomst med Dansk  \r\n\r\n Litografisk Forbund vedrørende litografer var Post- og telegrafvæsenets  \r\n\r\n trykkerier i København ikke medtaget i det bilag, der angav de virksomheder,  \r\n\r\n der var omfattet af overenskomsten. </I> </P>  \r\n\r\n<P> <I>Efter indgåelsen af typografoverenskomsten blev to litografer ansat i  \r\n\r\n Postens frimærkecenter, der er et af Post- og telegrafvæsenets trykkerier i  \r\n\r\n København. De pågældende blev ansat efter litografoverenskomsten. </I> </P>  \r\n\r\n<P> <I>Arbejdsretten fandt ikke dette stridende mod typografoverenskomsten.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for Dansk  \r\n\r\n Typograf-Forbund (konsulent Niels Chr. Daugaard) mod Finansministeriet for  \r\n\r\n Generaldirektoratet for Post- og Telegrafvæsenet (advokat Hans Juhler).  \r\n\r\n Dommere: Erik Jensen, Allan Nielsen, Riis (retsformand), Sarroe, Sløk, Strube  \r\n\r\n og Westergaard. Bod 2.3.2. Organisationsforhold.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Dansk  \r\n\r\n Typograf-Forbund indklaget Finansministeriet for Generaldirektoratet for  \r\n\r\n Post- og Telegrafvæsenet for Arbejdsretten og nedlagt påstand om, at  \r\n\r\n Generaldirektoratet for Post- og Telegrafvæsenet handlede  \r\n\r\n overenskomststridigt ved at aflønne medarbejdere i Frimærketrykkeriet efter  \r\n\r\n overenskomst mellem Finansministeriet og Dansk Litografisk Forbund, og at  \r\n\r\n Generaldirektoratet for Post- og Telegrafvæsenet tilpligtes at betale en  \r\n\r\n efter rettens skøn fastsat bod. </P>  \r\n\r\n<P>Indklagede har påstået frifindelse. </P>  \r\n\r\n<P>1989-overenskomsten mellem Finansministeriet og Dansk Typograf-Forbund for  \r\n\r\n faglærte typografer ved en række statsinstitutioner, der gjaldt fra den 1.  \r\n\r\n april 1989 til den 31. marts 1991, indeholdt i § 1 blandt andet følgende  \r\n\r\n bestemmelser: </P>  \r\n\r\n<P>&#187;1. Overenskomsten omfatter stillinger inden for staten, der oprettes  \r\n\r\n som faglærte typografer til besættelse på overenskomstvilkår. </P>  \r\n\r\n<P>Stk. 2. Overenskomsten dækker endvidere eksisterende stillinger, hvor  \r\n\r\n parterne er enige om, at der overvejende udføres typografisk arbejde, og hvor  \r\n\r\n forbundet yderligere dokumenterer, at det repræsenterer flertallet af de  \r\n\r\n ansatte i de pågældende stillinger. </P>  \r\n\r\n<P>I Bilag 1 er anført de institutioner, der er omfattet af overenskomsten på  \r\n\r\n overenskomstens underskriftsdato.&#171; </P>  \r\n\r\n<P>Bilag 1 til typografoverenskomsten anførte 34 statsinstitutioner, blandt  \r\n\r\n andet Danmarks Statistik og Post- og Telegrafvæsenets trykkerier i København.  \r\n\r\n</P>  \r\n\r\n<P>1989-overenskomsten mellem Finansministeriet og Dansk Litografisk Forbund  \r\n\r\n for faglærte litografer ved en række statsinstitutioner, der gjaldt fra den  \r\n\r\n 1. april 1989 til den 31. marts 1991, indeholdt i § 2 blandt andet følgende  \r\n\r\n bestemmelser: </P>  \r\n\r\n<P>&#187;§ 2 Overenskomsten omfatter stillinger inden for staten, der  \r\n\r\n oprettes som faglærte litografer til besættelse på overenskomstvilkår. </P>  \r\n\r\n<P>Stk. 2. Overenskomsten omfatter endvidere eksisterende stillinger -  \r\n\r\n bortset fra tjenestemandsstillinger og tjenestemandslignende stillinger -  \r\n\r\n hvor parterne er enige om, at der overvejende udføres litografisk arbejde, og  \r\n\r\n hvor forbundet yderligere dokumenterer, at det repræsenterer flertallet af de  \r\n\r\n ansatte i de pågældende stillinger. </P>  \r\n\r\n<P>I Bilag 1 er anført de institutioner, der er omfattet af overenskomsten på  \r\n\r\n overenskomstens underskriftsdato.&#171; </P>  \r\n\r\n<P>Bilag 1 til litografoverenskomsten anførte 12 statsinstitutioner, blandt  \r\n\r\n andet Danmarks Statistik, men ikke Post- og Telegrafvæsenet trykkerier i  \r\n\r\n København. </P>  \r\n\r\n<P>Lønniveauet efter de to ovenfor nævnte 1989-overenskomster var ens. </P>  \r\n\r\n<P>Postens Frimærkecenter, som producerer de danske frimærker, består af en  \r\n\r\n produktions-, en værksteds- og en administrationsafdeling. Selve trykningen  \r\n\r\n forestås af produktionsafdelingen, som er bemandet med 1 produktionschef, 3  \r\n\r\n tjenestemandsansatte typografer, 4 mekanikere, 8 montører, 11  \r\n\r\n bogtrykkeriassistenter, 2 værkmestre, kontorpersonale og fra den 17.  \r\n\r\n september 1990 2 overenskomstansatte faglærte litografer. </P>  \r\n\r\n<P>De to litografer blev ansat efter følgende stillingsopslag: </P>  \r\n\r\n<P>&#187;LITOGRAFISKE TRYKKERE </P>  \r\n\r\n<P>POSTENS FRIMÆRKECENTER </P>  \r\n\r\n<P>Til et spændende og kreativt job i Postens Frimærkecenter søger vi to  \r\n\r\n litografiske trykkere. </P>  \r\n\r\n<P>Postens Frimærkecenter trykker frimærker i offset, stålstik og dybtryk. Vi  \r\n\r\n er landets eneste trykkeri af sin art. </P>  \r\n\r\n<P>Er du kvalitetsbevidst, engageret og har du gode samarbejdsevner, kan vi  \r\n\r\n tilbyde dig et interessant job i lyse og venlige lokaler. </P>  \r\n\r\n<P>Arbejdstiden er 37 timer pr. uge (fra 1.9.90) og vil dagligt ligge inden  \r\n\r\n for tidsrummet kl. 7-16 på mandage-fredage. Skifteholdsarbejde og overarbejde  \r\n\r\n kan forekomme i mindre omfang. </P>  \r\n\r\n<P>Yderligere oplysninger om stillingerne kan fås ved henvendelse til  \r\n\r\n produktionschef Bjørn Larsen, tlf. 44 66 19 66. </P>  \r\n\r\n<P>Løn og ansættelsesvilkår i henhold til overenskomst mellem  \r\n\r\n Finansministeriet og Dansk Litografisk Forbund. </P>  \r\n\r\n<P>Har du interesse i jobbet bedes ansøgning sendt til Postens  \r\n\r\n Frimærkecenter, Produktionsafdelingen, Telegrafvej 7, 2750 Ballerup. Vi skal  \r\n\r\n have din ansøgning senest den 20. august 1990.&#171; </P>  \r\n\r\n<P>Dansk Typograf-Forbund var af den opfattelse, at de to litografer, der var  \r\n\r\n blevet ansat ved Postens Frimærkecenter, skulle ansættes i henhold til  \r\n\r\n overenskomsten mellem Finansministeriet og Dansk Typograf-Forbund. Der blev  \r\n\r\n derfor den 2. oktober 1990 afholdt et forhandlingsmøde mellem  \r\n\r\n Generaldirektoratet for Post- og Telegrafvæsenet, Dansk Litografisk Forbund  \r\n\r\n og Dansk Typograf-Forbund. I referatet fra dette møde hedder det blandt  \r\n\r\n andet: </P>  \r\n\r\n<P>&#187;Dansk Typografforbund fastholdt, at de omtalte litografers løn- og  \r\n\r\n ansættelsesvilkår skulle være sket i henhold til overenskomst mellem  \r\n\r\n Finansministeriet og Dansk Typograf- Forbund, idet nævnte maskiner har en  \r\n\r\n størrelse, der er omfattet af nævnte overenskomst. </P>  \r\n\r\n<P>Generaldirektoratet for P&amp;T fastholdt, at de pågældende litografer var  \r\n\r\n korrekt ansat i henhold til overenskomst mellem Finansministeriet og Dansk  \r\n\r\n Litografisk Forbund. Man fremførte til støtte herfor, at den indgåede  \r\n\r\n overenskomst &#187;omfatter stillinger inden for staten, der er oprettet som  \r\n\r\n faglærte litografer til besættelse på overenskomstvilkår&#171;. Yderligere  \r\n\r\n fremførtes, at den i bilag 1 anførte liste indeholder de institutioner der er  \r\n\r\n omfattet af overenskomsten på underskriftsdatoen, og at denne liste efter  \r\n\r\n aftale mellem overenskomstparterne automatisk udvides i takt med at der  \r\n\r\n ansættes litografer der opfylder de i overenskomstens § 2 anførte  \r\n\r\n betingelser. </P>  \r\n\r\n<P>Dansk Litografisk Forbund fandt ingen anledning til at anfægte ansættelsen  \r\n\r\n af de to litografer, men kunne tilføje, at arbejdspladsen principielt er en  \r\n\r\n af de i den mellem finansministeriet og Dansk Typograf-Forbund nævnte  \r\n\r\n virksomheder. Organisationstilhørsforholdet beror iøvrigt mellem forbundene.  \r\n\r\n</P>  \r\n\r\n<P>Enighed kunne ikke opnås. </P>  \r\n\r\n<P>Dansk Typografforbund forbeholdt sig sin stilling i sagen.' </P>  \r\n\r\n<P>Da Landsorganisationen i Danmark var af den opfattelse, at de to  \r\n\r\n litografer, der var blevet ansat ved Postens Frimærkecenter, skulle ansættes  \r\n\r\n i henhold til overenskomsten mellem Finansministeriet og Dansk  \r\n\r\n Typograf-Forbund, blev der den 29. oktober 1990 afholdt et fællesmøde mellem  \r\n\r\n Finansministeriet, Landsorganisationen i Danmark, Generaldirektoratet for  \r\n\r\n Post- og Telegrafvæsenet og Dansk Typograf-Forbund. I referatet fra dette  \r\n\r\n møde hedder det blandt andet: </P>  \r\n\r\n<P>&#187;LO fastholdt, at de omtalte litografers løn- og ansættelsesvilkår  \r\n\r\n skulle være sket i henhold til overenskomst mellem Finansministeriet og Dansk  \r\n\r\n Typograf- Forbund, idet arbejdspladsen er omfattet af nævnte overenskomst.  \r\n\r\n</P>  \r\n\r\n<P>LO var endvidere af den opfattelse, at der var tale om en  \r\n\r\n organisationsfjendtlig handling, idet formålet var at udelukke typografer.  \r\n\r\n</P>  \r\n\r\n<P>Finansministeriet fastholdt, at de pågældende litografer var korrekt ansat  \r\n\r\n i henhold til overenskomst mellem Finansministeriet og Dansk Litografisk  \r\n\r\n Forbund. Man fremførte til støtte herfor, at den indgåede overenskomst  \r\n\r\n &#187;omfatter stillinger inden for staten, der er oprettet som faglærte  \r\n\r\n litografer til besættelse på overenskomstvilkår&#171;. Yderligere fremførtes,  \r\n\r\n at den i bilag 1 anførte liste indeholder de institutioner der er omfattet af  \r\n\r\n overenskomsten på underskriftsdatoen, og at denne liste efter aftale mellem  \r\n\r\n overenskomstparterne automatisk udvides i takt med at der ansættes litografer  \r\n\r\n der opfylder de i overenskomstens § 2 anførte betingelser. </P>  \r\n\r\n<P>Finansministeriet afviste, at der var tale om organisationsfjentlig  \r\n\r\n handling, men det drejer sig om at få den bedst kvalificerede arbejdskraft  \r\n\r\n til det pågældende arbejde, der overvejende er offsettryk. </P>  \r\n\r\n<P>Enighed kunne ikke opnås. </P>  \r\n\r\n<P>LO forbeholdt sig at videreføre sagen fagretsligt.' </P>  \r\n\r\n<P>Dansk Litografisk Forbund har ved skrivelse af 15. august 1991 meddelt,  \r\n\r\n &#187;at forhandlingsmødet den 2. oktober 1990 mellem Generaldirektoratet for  \r\n\r\n Post- og Telegrafvæsenet, Dansk Typograf-Forbund og Dansk Litografisk Forbund  \r\n\r\n fra vor side må forstås som en tiltræden af Dansk Typograf-Forbund's  \r\n\r\n standpunkt om, at arbejdspladsen Postens Frimærkecenter principielt er en af  \r\n\r\n de i den mellem Finansministeriet og Dansk Typograf-Forbund nævnte  \r\n\r\n overenskomstbeskrevne virksomheder/institutioner. Der eksisterer således ikke  \r\n\r\n mellem de to forbund uoverensstemmelse om overenskomstområdets  \r\n\r\n beskrivelse.&#171; </P>  \r\n\r\n<P>Finansministeriet og Grafisk Industri- og Mediekartel har den 27.  \r\n\r\n september 1991 indgået en overenskomst, der gælder fra den 1. april 1991 og  \r\n\r\n omfatter stillinger i staten, der oprettes som faglærte grafiske arbejdere,  \r\n\r\n d.v.s. blandt andet både litografer og typografer, til besættelse på  \r\n\r\n overenskomstvilkår. </P>  \r\n\r\n<P>Der er under domsforhandlingen afgivet forklaring af inspektør Lars Bo  \r\n\r\n Jepsen, Postens Frimærkecenter, og sekretær Preben Hansen, Dansk  \r\n\r\n Typograf-Forbund. </P>  \r\n\r\n<P>Inspektør Lars Bo Jepsen har forklaret, at Postens Frimærkecenter har to  \r\n\r\n frimærketrykkemaskiner: M.3., der blev anskaffet i 1968 og anvendes til  \r\n\r\n trykning i stålstik, og M. 4., der blev anskaffet i 1981 og anvendes til  \r\n\r\n trykning i både stålstik, dybtryk og offset. Maskinerne betjenes af de tre  \r\n\r\n tjenestemandsansatte typografer, der har været ansat i 20 år, 10 år og 4 år,  \r\n\r\n og som er organiseret i Dansk Postforbund. M.4. maskinen blev de første fem  \r\n\r\n år udelukkende anvendt til stålstik. Nu anvendes den primært til offset og  \r\n\r\n kombinationer. I 1990 ønskede produktionsafdelingen, der har en typograf som  \r\n\r\n produktionschef, af hensyn til konkurrencesituationen at effektivisere  \r\n\r\n produktionen ved at øge produktionshastigheden og nedsætte antallet af  \r\n\r\n frimærker, der måtte makuleres. Det lykkedes ikke at få en aftale med de  \r\n\r\n ansatte typografer, der ikke var uddannet i offset, om efteruddannelse heri.  \r\n\r\n Det blev derfor besluttet, at ansætte to litografer, der kendte offset fra  \r\n\r\n deres uddannelse. Ansættelsen af de to litografer har medført en forøgelse af  \r\n\r\n produktionshastigheden med 15% og et fald i makuleringsprocenten på 7-13%.  \r\n\r\n</P>  \r\n\r\n<P>Sekretær Preben Hansen har forklaret, at litografer aldrig har beskæftiget  \r\n\r\n sig med stålstik og dybtryk. Offset er siden 1950-erne indgået i uddannelsen  \r\n\r\n af både litografer og typografer. Litograferne betjener i det offentlige de  \r\n\r\n store offsetmaskiner, medens typograferne betjener de mindre maskiner. I det  \r\n\r\n private erhvervsliv betjener litografer og typografer de samme  \r\n\r\n offsetmaskiner. </P>  \r\n\r\n<P>Klagerne har anført, at Postens Frimærkecenter ved ansættelsen af de to  \r\n\r\n litografer har været uvidende om, hvad litografer og typografer kan, og har  \r\n\r\n begrundet den nedlagte påstand med, at 1989-overenskomsterne kun omfatter de  \r\n\r\n i overenskomsternes bilag 1 nævnte statsinstitutioner. Her nævner bilag 1 til  \r\n\r\n overenskomsten med Dansk Typograf-Forbund Post- og Telegrafvæsenets  \r\n\r\n trykkerier i København, hvad bilag 1 til overenskomsten med Dansk Litografisk  \r\n\r\n Forbund ikke gør. </P>  \r\n\r\n<P>Indklagede har til støtte for frifindelsespåstanden anført, at de to  \r\n\r\n litografer er ansat i stillinger, der er oprettet for litografer i Postens  \r\n\r\n Frimærkecenter. De var derfor omfattet af § 2 i 1989-overenskomsten med Dansk  \r\n\r\n Litografisk Forbund og ikke af § 1 i 1989-overenskomsten med Dansk  \r\n\r\n Typograf-Forbund. Opregningen af &#187;de institutioner, der er omfattet af  \r\n\r\n overenskomsten på overenskomstens underskrivelsesdato&#171; afskærer ikke  \r\n\r\n ikke nævnte statsinstitutioner fra i overenskomstperioden at oprette  \r\n\r\n stillinger, som litografer med den virkning, at de bliver omfattet af  \r\n\r\n litografoverenskomsten. Det er i øvrigt helt absurd, at Dansk  \r\n\r\n Typograf-Forbund skal forhandle de to litografers forhold. </P>  \r\n\r\n<P>Arbejdsretten skal udtale: </P>  \r\n\r\n<P>De to litografer, der den 17. september 1990 blev ansat i Postens  \r\n\r\n Frimærkecenter, blev ansat i stillinger, der blev oprettet for litografer og  \r\n\r\n opslået til ansættelse i henhold til overenskomsten med Dansk Litografisk  \r\n\r\n Forbund. Den omstændighed, at der på tidspunktet for indgåelsen af 1989-  \r\n\r\n overenskomsten med Dansk Litografisk Forbund ikke var oprettet nogen stilling  \r\n\r\n som litograf i Postens Frimærkecenter, og at Postens Frimærkecenter derfor  \r\n\r\n ikke var medtaget på bilag 1 til denne overenskomst, kan ikke medføre, at de  \r\n\r\n to litografer i Postens Frimærkecenter ikke er omfattet af overenskomsten med  \r\n\r\n Dansk Litografisk Forbund. Generaldirektoratet for Post- og Telegrafvæsenet  \r\n\r\n har derfor ikke gjort sig skyldig i overenskomstbrud mod Dansk  \r\n\r\n Typograf-Forbund. Indklagede må derfor frifindes. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Finansministeriet for Generaldirektoratet for Post- og  \r\n\r\n Telegrafvæsenet, frifindes. </P>  \r\n\r\n<P>Klagerne, Landsorganisationen i Danmark for Dansk Typograf- Forbund, skal  \r\n\r\n inden 14 dage efter denne doms afsigelse betale 2.000 kr. i sagsomkostninger  \r\n\r\n til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.186, Rise Faglig Voldgift s. 96, s.227.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1991, side 101"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19910394913"
        },
        {
            "displayName": "Entydig dokumentidentifikation",
            "displayValue": "CA007150"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3949"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "16/12/1991"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.374"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}