{
    "id": 154570,
    "title": "Ankestyrelsens principafgørelse C-4-08 om handicappet barn - udbedring af skader - indbo - merudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 10906 af 01/02/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-4-08 om handicappet barn - udbedring af skader - indbo - merudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udgifter til reparation og genanskaffelse af ødelagt indbo skulle ikke indgå i beregningen af merudgifter til et handicappet barn, da udgifterne ikke skønnedes at være en konsekvens af barnets nedsatte funktionsevne.</p>\r\n   <p class=\"TekstGenerel\">Udgifterne måtte betragtes som udgifter, som børnefamilier normalt selv ville afholde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 1117 af 26. september 2007 - § 41</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en pige på 11 år, der led af ADHD, ODD og OCD. Hun var i medicinsk behandling. Hun boede hjemme hos sin familie. Der var bevilget hjælp til merudgifter til bl.a. barnepige i 3 timer om ugen samt merudgifter til ekstra tøj.</p>\r\n<p>Kommunen traf afgørelse om, at familien ikke var berettiget til at få dækket merudgifter til reparation samt genanskaffelse af indbo, jf. servicelovens § 41.</p>\r\n<p>Det sociale nævn stadfæstede kommunens afgørelse.</p>\r\n<p>Begrundelsen for afgørelsen var, at de ansøgte udgifter til reparation/genanskaffelse af indbo efter sin art ikke kunne anses for at være en nødvendig merudgift ved forsørgelsen i hjemmet.</p>\r\n<p>Efter nævnets opfattelse kunne udgiften således ikke betragtes som en forsørgelsesudgift tæt knyttet til pigens nedsatte funktionsevne.</p>\r\n<p>Forsørgelsesudgifterne i relation til servicelovens § 41 måtte forstås snævert, således at dette begreb alene omfattede udgifter begrundet i det handicappede barns specielle behov.</p>\r\n<p>Nævnet lagde herved vægt på, at ifølge praksis og lovens forarbejder var der tale om egentlige forsørgelses-udgifter, der var tæt knyttet til barnet, som f.eks. merudgifter til diætkost, befordring, beklædning, fodtøj, vask, særligt handicaprettede kurser, legetøj, særlige cykler m.v.</p>\r\n<p>På den baggrund fandt nævnet, at der ikke var mulighed for at yde hjælp til det ansøgte efter servicelovens § 41.</p>\r\n<p>Nævnet henviste til Principafgørelse O-75-98.</p>\r\n<p>I klagen til Ankestyrelsen blev det gjort gældende, at Principafgørelse O-75-98 var meget gammel. Endvidere blev det oplyst, at det var meget svært at gardere sig imod, at pigen ødelagde diverse indbo.</p>\r\n<p>Sagen blev behandlet i principielt møde som supplement til Principafgørelse O-75-98 for at afklare rækkevidden af begrebet merudgifter efter lovens § 41 i et tilfælde, hvor et barn som følge af sit handicap forårsagede ødelæggelse af indbo m.v.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at familien ikke var berettiget til at få dækket udgifter til reparation og genanskaffelse af ødelagt indbo.</p>\r\n<p>Ankestyrelsen fandt ikke, at udgifterne til reparation og genanskaffelse af ødelagt indbo skulle indgå i beregningen af familiens merudgifter, da udgifterne ikke skønnedes at være en konsekvens af pigens nedsatte funktionsevne.</p>\r\n<p>Ankestyrelsen lagde vægt på, at reparationer og genanskaffelse af diverse indbo ikke kunne betragtes som merudgifter ved forsørgelsen af pigen.</p>\r\n<p>Ankestyrelsen fandt, at de udgifter, familien havde haft til reparation og genanskaffelse af ødelagt indbo, måtte betragtes som udgifter, som børnefamilier normalt selv ville afholde.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 31. maj 2011, da den er erstattet af principafgørelse 77-11."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20081090625"
        },
        {
            "displayName": "Entydig dokumentidentifikation",
            "displayValue": "BS007368"
        },
        {
            "displayName": "Dato for indlæggelse",
            "displayValue": "08/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10906"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/02/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500231-07"
        },
        {
            "displayName": "Stikord",
            "displayValue": "C-4-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}