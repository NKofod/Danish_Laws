{
    "id": 69900,
    "title": "Regler for arbejdsstedets indretning (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3203 af 01/06/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler for arbejdsstedets indretning (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Baggrund:</B>  </P>  \r\n\r\n<P>Arbejdsministeriets bekendtgørelse nr. 1163 af 16. december 1992 om faste  \r\n\r\n arbejdssteders indretning. </P>  \r\n\r\n<P>Arbejdsministeriets bekendtgørelse nr. 290 af 5. maj 1993 om skiftende  \r\n\r\n arbejdssteders indretning. </P>  \r\n\r\n<P>Arbejdsministeriets bekendtgørelse nr. 1017 af 15. december 1993 om  \r\n\r\n indretning af byggepladser og lignende arbejdssteder efter lov om  \r\n\r\n arbejdsmiljø. </P>  \r\n\r\n<P>Denne At-meddelelse oplyser om arbejdsmiljølovgivningens regler for  \r\n\r\n arbejdsstedets indretning, med særlig henblik på de tre regelsæt om  \r\n\r\n arbejdsstedets indretning. </P>  \r\n\r\n<P>Arbejdsmiljøloven fastsætter, at arbejdsstedet skal indrettes således, at  \r\n\r\n det sikkerheds- og sundhedsmæssigt er fuldt forsvarligt. </P>  \r\n\r\n<P>Arbejdsmiljølovens bestemmelse gælder for ethvert sted på landjorden, hvor  \r\n\r\n ansatte udfører arbejde for en arbejdsgiver, det være sig på arbejdsgiverens  \r\n\r\n eget virksomhedsområde (bedriftsområde) eller uden for dette, på anden  \r\n\r\n virksomhed, hos private eller på offentligt område, midlertidigt, skiftende,  \r\n\r\n indendørs eller udendørs. Udfører den ansatte arbejdet i sit hjem, gælder  \r\n\r\n bestemmelsen dog ikke. </P>  \r\n\r\n<P>Med baggrund i lovens bestemmelse er der fastsat mere detaljerede  \r\n\r\n bestemmelser i tre regelsæt: om </P>  \r\n\r\n<P>- faste arbejdssteders indretning </P>  \r\n\r\n<P>- skiftende arbejdssteders indretning </P>  \r\n\r\n<P>- byggepladser og lignende arbejdssteders indretning. </P>  \r\n\r\n<P>Tilsammen dækker de tre regelsæt alle arbejdssteder, som lovens  \r\n\r\n bestemmelse gælder for. </P>  \r\n\r\n<P> <B>Faste arbejdssteder.</B>  </P>  \r\n\r\n<P>Reglerne om faste arbejdssteder gælder virksomheder af enhver art, som fx  \r\n\r\n industri-, handels- og kontorvirksomheder, skoler, hospitaler og andre  \r\n\r\n institutioner, landbrugs-, skovbrugs- og gartnerivirksomheder, hvis der er  \r\n\r\n ansatte beskæftiget. </P>  \r\n\r\n<P>Reglerne gælder for virksomhedens bedriftsområde. Det omfatter alle  \r\n\r\n bygninger, bedriftsanlæg m.v. og arealer, som virksomhedens ansatte har  \r\n\r\n adgang til som led i deres arbejde. </P>  \r\n\r\n<P>På landbrugs-, skovbrugs- og gartnerivirksomheder gælder reglerne dog kun  \r\n\r\n for virksomhedens bygninger og bedriftsanlæg samt de arealer, der ligger  \r\n\r\n umiddelbart op hertil. Ved arbejde på fjernere dele af bedriftsområdet gælder  \r\n\r\n reglerne om skiftende arbejdssteder. Det samme gælder andre former for  \r\n\r\n virksomhed, der har et område, der er meget udstrakt eller spredt beliggende.  \r\n\r\n Som eksempler kan nævnes jernbanevirksomhed og energiforsyningsvirksomheder.  \r\n\r\n</P>  \r\n\r\n<P>Reglerne om faste arbejdssteder indeholder de almindelige krav, der  \r\n\r\n stilles til en virksomheds bygninger og bedriftsanlæg, færdselsveje,  \r\n\r\n arbejdsrum, inventar, temperatur, ventilation og velfærdsforanstaltninger som  \r\n\r\n fx toiletter, spiseforhold, garderobe og bade- og vaskeforhold. Nogle af  \r\n\r\n disse bestemmelser er nærmere omhandlet i en række At-meddelelser. </P>  \r\n\r\n<P> <B>Skiftende arbejdssteder.</B>  </P>  \r\n\r\n<P>Reglerne for skiftende arbejdssteder gælder, når ansatte udfører arbejde  \r\n\r\n uden for arbejdsgiverens bedriftsområde. Det kan være arbejde på fremmed  \r\n\r\n virksomhed fx med reparation af maskiner eller rengøring på denne, arbejde i  \r\n\r\n private hjem som fx hjemmehjælp og hjemmesygepleje, arbejde på offentlige  \r\n\r\n steder med fx renholdelse og vedligeholdelse af gader m.v., arbejde med  \r\n\r\n transport, patruljering eller redningstjeneste. Reglerne gælder enhver form  \r\n\r\n for arbejde uden for arbejdsgiverens bedriftsområde, bortset fra bygge- og  \r\n\r\n anlægsarbejde. </P>  \r\n\r\n<P>Undertiden gælder reglerne også ved arbejde på arbejdsgiverens virksomhed.  \r\n\r\n Det er tilfældet, hvis denne er en landbrugs-, skovbrugs- eller  \r\n\r\n gartnerivirksomhed eller anden virksomhed med et meget udstrakt eller spredt  \r\n\r\n beliggende bedriftsområde, og arbejdet foregår væk fra bygninger,  \r\n\r\n bedriftsanlæg og arealerne umiddelbart op hertil. </P>  \r\n\r\n<P>Reglerne for skiftende arbejdssteder indeholder krav om, at arbejdsgiveren  \r\n\r\n skal sikre, at forholdene er forsvarlige på arbejdsstedet, bestemmelser for  \r\n\r\n mobile arbejdssteders indretning og for velfærdsforanstaltninger i  \r\n\r\n forbindelse med arbejdet. </P>  \r\n\r\n<P> <B>Byggepladser og lignende arbejdssteder.</B>  </P>  \r\n\r\n<P>Hvis arbejdet består i bygge- eller anlægsarbejde, er det reglerne for  \r\n\r\n byggepladser og lignende arbejdssteder, der gælder. Ved bygge- og  \r\n\r\n anlægsarbejde forstås arbejde med opførelse af bygninger og konstruktioner,  \r\n\r\n herunder gravnings- og montagearbejde, bygning af veje, tunneler, broer,  \r\n\r\n havne og lignende anlæg samt arbejde der består i reparation,  \r\n\r\n vedligeholdelse, nedbrydning og demontering af sådanne bygninger m.v. </P>  \r\n\r\n<P>Reglerne indeholder bestemmelser om planlægning og indretning af  \r\n\r\n byggepladsen af hensyn til sikkerhed og sundhed under arbejdet,  \r\n\r\n sikkerhedsforanstaltninger ved forskellige former for arbejde, bl.a.  \r\n\r\n tagarbejde, indretning af færdselsarealer og -veje, belysning m.v. </P>  \r\n\r\n<P>Disse bestemmelser, der vedrører arbejdssikkerheden på pladsen, gælder  \r\n\r\n også i forbindelse med arbejde, der udføres af arbejdsgiveren selv eller af  \r\n\r\n selvstændige, der ikke har ansatte. </P>  \r\n\r\n<P>Reglerne indeholder desuden bestemmelser om velfærdsforanstaltninger. De  \r\n\r\n fastsætter, hvilke faciliteter arbejdsgiveren skal sørge for er til rådighed  \r\n\r\n under arbejdet, toilet, spiserum m.v., beliggenheden og antallet af dem. </P>  \r\n\r\n<P>Bestemmelserne om velfærdsforanstaltninger gælder kun ved arbejde, der  \r\n\r\n udføres af ansatte. De ansatte skal have velfærdsforanstaltninger efter  \r\n\r\n reglerne for skiftende arbejdssteder, hvis arbejdsgiverens arbejdsopgaver på  \r\n\r\n byggepladsen er af en varighed på højst 3 hele arbejdsdage, og de ansattes  \r\n\r\n samlede beskæftigelse er højst 6 manddage, samt hvis de ansatte på  \r\n\r\n byggepladsen begynder og afslutter den daglige arbejdstid på et andet sted  \r\n\r\n end byggepladsen. </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) AM 1.00.1 juni 1994 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19940320360"
        },
        {
            "displayName": "Entydig dokumentidentifikation",
            "displayValue": "CM029087"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3203"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "01/06/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}