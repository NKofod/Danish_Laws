{
    "id": 80863,
    "title": "At-anvisning nr. 2.3.0.1, juli 1995 Indretning af hejseredskaber ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3451 af 01/07/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 2.3.0.1, juli 1995 Indretning  \r\n\r\n af hejseredskaber </H1>  \r\n\r\n<P></P>  \r\n\r\n<BR>  \r\n\r\n<P> <B>Indholdsfortegnelse </B></P>  \r\n\r\n<P>Indledning </P>  \r\n\r\n<P CLASS=PUNKT> <B>1.</B> Område </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P CLASS=PUNKT> <B>3.</B> Konstruktion </P>  \r\n\r\n<P>3.1 Alment </P>  \r\n\r\n<P>3.2 Sikring, udstyr </P>  \r\n\r\n<P>3.3 Førerhuse, betjeningsorganer, kontrolrum m.v. </P>  \r\n\r\n<P>3.4 Særligt udstyr for hejseredskaber med variabelt udlæg </P>  \r\n\r\n<P CLASS=PUNKT> <B>4.</B> Brugsanvisning </P>  \r\n\r\n<P> <B>Indledning</B>  </P>  \r\n\r\n<P>Denne anvisning giver nærmere retningslinier for, hvorledes visse krav i  \r\n\r\n bekendtgørelse nr. 1101 af 14. december 1992 om hejseredskaber og spil samt  \r\n\r\n kapitel 3 i bekendtgørelse nr. 561 af 24. juni 1994 om tekniske hjælpemidlers  \r\n\r\n indretning kan opfyldes for hejseredskabers vedkommende. Det er krav i  \r\n\r\n bekendtgørelsernes bestemmelser om indretning og brugsanvisning. </P>  \r\n\r\n<P>Arbejdstilsynet kræver, at hejseredskaber, omfattet af nævnte  \r\n\r\n bestemmelser, er indrettet i overensstemmelse med anvisningen eller på anden  \r\n\r\n lige så forsvarlig måde. Hvor konkrete omstændigheder gør det nødvendigt, kan  \r\n\r\n Arbejdstilsynet dog stille yderligere krav. </P>  \r\n\r\n<P>De nævnte bestemmelser og denne anvisning gælder for redskaber, der er  \r\n\r\n taget i brug før den 1. januar 1993. De gælder desuden for redskaber, der er  \r\n\r\n taget i brug i perioden 1. januar 1993 til 31. december 1994, medmindre de er  \r\n\r\n markedsført efter reglerne i EF-direktiverne om maskiner, herunder forsynet  \r\n\r\n med EF-mærkning og EF- overensstemmelseserklæring. </P>  \r\n\r\n<P>Anvisningen omhandler således ikke kravene ifølge nævnte EF-regler. Der  \r\n\r\n henvises herom til bestemmelserne i kapitel 2 i Arbejdstilsynets  \r\n\r\n bekendtgørelse nr. 561 af 24. juni 1994 om indretning af tekniske  \r\n\r\n hjælpemidler, hvormed EF-reglerne er implementeret i dansk lovgivning. Disse  \r\n\r\n bestemmelser gælder for hejseredskaber, der leveres som nye efter den 31.  \r\n\r\n december 1994. </P>  \r\n\r\n<P>Anvisningen omhandler ikke de krav, der ifølge anden lovgivning som fx  \r\n\r\n færdselslovgivning og elektricitetslovgivning, måtte gælde for redskaberne.  \r\n\r\n</P>  \r\n\r\n<P>Anvisningen er udarbejdet af Direktoratet for Arbejdstilsynet. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>1.1 Denne anvisning gælder for alle hejseredskaber (fx kraner og taljer),  \r\n\r\n der er drevet mekanisk, og som med et bæremiddel løfter en byrde  \r\n\r\n frithængende. Anvisningen omfatter både stationære, fast monterede,  \r\n\r\n skinnekørende og fritkørende hejseredskaber. Det er endvidere uden betydning,  \r\n\r\n om hejseredskabet også kan bevæge byrden i en vandret retning (evt. flere  \r\n\r\n vandrette retninger). </P>  \r\n\r\n<P> <B>1.2</B> Undtaget fra denne anvisning er hejseredskaber til brug for  \r\n\r\n bevægelseshæmmede, spil og elevatorer m.v. </P>  \r\n\r\n<P> <B>1.3</B> Anvisningen omhandler krav, der er særlige for hejseredskaber.  \r\n\r\n De øvrige krav, der følger af arbejdsmiljølovgivningens andre bestemmelser om  \r\n\r\n tekniske hjælpemidler, som fx krav til trykbeholdere og oliehydroforer, der  \r\n\r\n indgår i hejseredskabet, samt de almindelige krav til maskinbeskyttelse  \r\n\r\n omhandles ikke. For så vidt angår kravene til maskinbeskyttelse henvises til  \r\n\r\n At-anvisning 2.2.0.1 om maskiner og maskinanlæg. </P>  \r\n\r\n<P> <B>1.4</B> Anvisningen omhandler kravene til indretning og  \r\n\r\n brugsanvisning. </P>  \r\n\r\n<P>For så vidt angår de krav, der handler om opstilling på brugsstedet,  \r\n\r\n henvises til At-anvisning nr. 2.3.0.2. </P>  \r\n\r\n<P> <B>1.5</B> Hvis et hejseredskab i sin helhed eller for en dels  \r\n\r\n vedkommende også er en anden form for redskab, eller hvis det indgår i eller  \r\n\r\n kombineres med en anden form for redskab, skal eventuelle særlige regler om  \r\n\r\n dette redskab også følges. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Ved beskrivelsen af anvisningens område er følgende definitioner lagt til  \r\n\r\n grund: </P>  \r\n\r\n<P>Et hejseredskab er mekanisk drevet, når det drives af energi fra  \r\n\r\n kraftmaskine (fx elektromotor og forbrændingsmotor) eller af hydraulisk eller  \r\n\r\n pneumatisk udstyr. </P>  \r\n\r\n<P>Et bæremiddel er en løfteindretning, der er fastmonteret til  \r\n\r\n hejseredskabet, og som bruges til løft af byrden, fx tov, kæde, bændel og  \r\n\r\n løftearm. </P>  \r\n\r\n<P>Løfteorganer er dele, der indgår i bæremidlet og berører byrden, fx  \r\n\r\n krankrog og gribeskovl. </P>  \r\n\r\n<P CLASS=PUNKT> <B>3.</B> Konstruktion </P>  \r\n\r\n<P> <B>3.1 Alment </B></P>  \r\n\r\n<P>3.1.1 Hejseredskaber og alle deres enkelte dele skal dimensioneres,  \r\n\r\n konstrueres og udføres efter anerkendte normer. </P>  \r\n\r\n<P> <B>3.1.2</B> Dele, der under brug påvirkes af varierende last, skal  \r\n\r\n dimensioneres efter anerkendt norm for udmattelsespåvirket konstruktion. </P>  \r\n\r\n<P> <B>3.1.3</B> Hejseredskaber styret i en bestemt bane skal dimensioneres  \r\n\r\n og konstrueres under hensyn til redskabets vægt og kørehastighed. </P>  \r\n\r\n<P> <B>3.1.4</B> Hejseredskaber skal indrettes, så bevægelse kan ske uden  \r\n\r\n skadelig stødpåvirkning. Hastigheder på redskabets funktioner skal være  \r\n\r\n tilpasset redskabets forudseelige anvendelse, således at denne kan ske  \r\n\r\n sikkerhedsmæssigt forsvarligt. </P>  \r\n\r\n<P> <B>3.1.5</B> Det skal ved konstruktionen sikres, at der ved anvendelsen  \r\n\r\n af hejseredskabet afgives mindst mulig støj og vibrationer, og at støjen og  \r\n\r\n vibrationerne ikke afgives på en sådan måde, at det frembyder fare for  \r\n\r\n sikkerhed eller sundhed. </P>  \r\n\r\n<P>Ingen person må under arbejdet udsættes for en støjbelastning over  \r\n\r\n gældende grænser, ifølge Arbejdstilsynets bekendtgørelse om støjgrænser på  \r\n\r\n arbejdspladsen. </P>  \r\n\r\n<P>Hvis det ikke er muligt at nedsætte støjbelastningen til denne  \r\n\r\n grænseværdi, må arbejdet kun udføres med anvendelse af høreværn. </P>  \r\n\r\n<P> <B>3.1.6</B> Det skal ved konstruktionen sikres, at hejseredskaber kan  \r\n\r\n opstilles forsvarligt og således, at fornøden stabilitet, under den  \r\n\r\n forudsatte anvendelse og under hensyntagen til opstillingsstedets hældning og  \r\n\r\n underlagets beskaffenhed, kan opnås. </P>  \r\n\r\n<P> <B>3.1.7</B> Hejseredskaber, der bruges som hjælpeudstyr i forbindelse  \r\n\r\n med manuel transport, skal være indrettet, så de er velegnet til formålet og  \r\n\r\n således, at deres anvendelse ikke giver unødig belastning af brugeren. </P>  \r\n\r\n<P> <B>3.2 Sikring, udstyr </B></P>  \r\n\r\n<P>Løfteorganer </P>  \r\n\r\n<P>3.2.1 Hejseredskaber skal indrettes, så løfteorganerne ikke kan bevæges ud  \r\n\r\n over yderstillingerne. Ved tovtromler er dette opfyldt, når der etableres en  \r\n\r\n anordning, som automatisk stopper tovtromlen, når der er mindst 2  \r\n\r\n tovvindinger tilbage på tromlen, og tovet er sikkerhedsmæssigt forsvarligt  \r\n\r\n fastgjort, jf. pkt. 3.2.23. </P>  \r\n\r\n<P> <B>Hydraulik </B></P>  \r\n\r\n<P>3.2.2 Hydrauliske systemer skal være sikret, så der i tilfælde af  \r\n\r\n utætheder ikke opstår farlige bevægelser i hejseredskabet eller forringelse  \r\n\r\n af dets stabilitet. </P>  \r\n\r\n<P> <B>3.2.3</B> Til sikring i tilfælde af brud i hydrauliksystemets rør og  \r\n\r\n slanger skal de bærende eller støttende cylindre være indrettet med  \r\n\r\n automatisk virkende rørbrudsventiler eller andre anordninger med tilsvarende  \r\n\r\n virkning. </P>  \r\n\r\n<P> <B>3.2.4</B> Bæremidler og drivmaskinerier (fx trykluftcylindre), som  \r\n\r\n ikke i sig selv sikrer en jævn bevægelse, må ikke anvendes. </P>  \r\n\r\n<P> <B>Afsporing, væltning m.v. </B></P>  \r\n\r\n<P>3.2.5 Ved kørsel på vandret underlag må brud på bærende aksler, punktering  \r\n\r\n af hjul o.l. ikke kunne bevirke, at et hejseredskab vælter. Skinnekørende  \r\n\r\n kraner skal være således konstrueret, at afsporing, aksel- eller hjulbrud  \r\n\r\n ikke medfører væltningsfare. </P>  \r\n\r\n<P> <B>3.2.6</B> Udendørs skinnekørende hejseredskaber skal have  \r\n\r\n indretninger, der sikrer redskabet i dets hvilestilling mod, at vind eller  \r\n\r\n anden påvirkning kan sætte redskabet i farlig bevægelse. </P>  \r\n\r\n<P> <B>3.2.7</B> Tovskiver, kædenødder og tromler skal være forsynet med  \r\n\r\n forsvarlig afsporingssikring. Dette kan blandt andet opnås ved, at tromlen er  \r\n\r\n forsynet med tovspor og tovlederudstyr. </P>  \r\n\r\n<P>Korrekt opspoling skal være sikret også ved flerlagsopspoling. </P>  \r\n\r\n<P>Ved fuldt udtrukket tov skal der være mindst 2 vindinger tilbage på  \r\n\r\n tromlen. </P>  \r\n\r\n<P> <B>Påkørsel </B></P>  \r\n\r\n<P>3.2.8 Hejseredskaber, der er styret i en fast bane på arealer, hvor der  \r\n\r\n færdes personer, skal foran hvert hjul eller boogie være forsynet med  \r\n\r\n skinnerømmer og eftergivende afviser. </P>  \r\n\r\n<P>Den eftergivende afviser kan fx være en ståltovsbøjle anbragt ca. 750 mm  \r\n\r\n over sporet og rækkende ca. 500 mm frem foran undervognens forreste del. </P>  \r\n\r\n<P> <B>3.2.9</B> Hejseredskaber, der styres, uden at der er fuld oversigt  \r\n\r\n over kørearealet, skal sikres effektivt mod at kunne påkøre en person på en  \r\n\r\n skadevoldende måde. Hvis et redskab er automatisk eller fjernstyret og er  \r\n\r\n indrettet med eftergivende berøringsstop, skal det sikres, at redskabet  \r\n\r\n stopper inden for stoppets eftergivelighedsområde. </P>  \r\n\r\n<P> <B>3.2.10</B> Hejseredskaber skal indrettes med hørligt og synligt  \r\n\r\n signal, når de frembyder særlig fare for personpåkørsel. </P>  \r\n\r\n<P>Dette gælder altid, når hejseredskaber er førerløse (fjernstyrede eller  \r\n\r\n automatiske), medmindre de kører i afspærret område. </P>  \r\n\r\n<P>Hvor førerløse hejseredskaber krydser andre transportveje, skal der på  \r\n\r\n stedet etableres advarselssignal, der automatisk sættes i gang i så god tid,  \r\n\r\n at påkørsel kan undgås. </P>  \r\n\r\n<P>Det samme gælder, hvor der er anden færdsel på det førerløse hejseredskabs  \r\n\r\n transportvej og ikke er fuldt overblik over denne. </P>  \r\n\r\n<P> <B>Fri firing </B></P>  \r\n\r\n<P>3.2.11 Hejseredskaber må ikke være indrettet med fri firing. </P>  \r\n\r\n<P>Dette gælder dog ikke i følgende to tilfælde: </P>  \r\n\r\n<UL CLASS=PLAIN-LIST>  \r\n\r\n<LI>1) mobilkraner, forudsat de er forsynet med en nødudløsning for fri  \r\n\r\n firing anbragt således, at utilsigtet betjening ikke kan forekomme. </LI>  \r\n\r\n</UL>  \r\n\r\n<P>Denne forudsætning anses for opfyldt, når betjeningsorganet for fri firing  \r\n\r\n er således indrettet, at byrden automatisk fastholdes i sin stilling, når  \r\n\r\n betjeningsorganet er i neutral position, og uden at føreren skal gøre brug af  \r\n\r\n andet betjeningsorgan. </P>  \r\n\r\n<P>Nødudløsningen, hvormed føreren i en nødsituation kan sætte byrden hurtigt  \r\n\r\n af (dvs. i fri firing), skal være sikret mod utilsigtet aktivering. </P>  \r\n\r\n<UL CLASS=PLAIN-LIST>  \r\n\r\n<LI>2) hejseredskaber, hvor fri firing er nødvendig for arbejdets udførelse,  \r\n\r\n fx rambukke, kraner med gribeskovl og kraner med slæbeskovl. </LI>  \r\n\r\n</UL>  \r\n\r\n<P>Til sikring af, at dette kan ske forsvarligt, skal betjeningsorganet for  \r\n\r\n fri firing være indrettet efter retningslinierne angivet under 1), og der  \r\n\r\n skal ved indretningen af hejseredskabet være taget særlige hensyn for at  \r\n\r\n undgå faresituationer for personer, der måtte opholde sig i umiddelbar nærhed  \r\n\r\n af byrden. </P>  \r\n\r\n<P> <B>Nødstop, hovedafbryder og overlastsikring </B></P>  \r\n\r\n<P>3.2.12 Hejseredskaber skal være forsynet med: </P>  \r\n\r\n<UL CLASS=PLAIN-LIST>  \r\n\r\n<LI>a) Et eller flere nødstop, der stopper alle funktioner, jf. dog 3.2.13 og  \r\n\r\n 3.2.14. </LI>  \r\n\r\n</UL>  \r\n\r\n<P>Et nødstop skal være synligt og let tilgængeligt for betjening og  \r\n\r\n indrettet således, at redskabet ikke kan startes, før det pågældende nødstop  \r\n\r\n er tilbagestillet. </P>  \r\n\r\n<UL CLASS=PLAIN-LIST>  \r\n\r\n<LI>b) Aflåselig hovedafbryder, som standser enhver bevægelse, jf. dog  \r\n\r\n 3.2.14. </LI>  \r\n\r\n<LI>c) Overlastsikring, der begrænser løftekraften således, at den, når den  \r\n\r\n træder i funktion, stopper løftebevægelser og andre bevægelser, som øger  \r\n\r\n belastningen på hejseredskabet, jf. dog 3.2.15-19. </LI>  \r\n\r\n</UL>  \r\n\r\n<P> <B>3.2.13</B> Undtaget fra kravet om nødstop er de hejseredskaber, som er  \r\n\r\n indrettet eller afskærmet således, at risiko for personskade er udelukket.  \r\n\r\n</P>  \r\n\r\n<P> <B>3.2.14</B> På hejseredskaber, der drives af forbrændingsmotorer, kan  \r\n\r\n en nøglebetjent startkontakt træde i stedet for nødstop og aflåselig  \r\n\r\n hovedafbryder. </P>  \r\n\r\n<P>Ved dieselmotorer skal der træffes andre særlige foranstaltninger, der  \r\n\r\n stopper motoren. </P>  \r\n\r\n<P>Ved små redskaber kan vægkontakt eventuelt træde i stedet for  \r\n\r\n hovedafbryder - i øvrigt efter Stærkstrømsreglementets krav. </P>  \r\n\r\n<P> <B>3.2.15</B> Overlastsikringen kan være en mekanisk anordning - fx en  \r\n\r\n skridkobling - eller en elektrisk anordning. Kobling med brudstift må ikke  \r\n\r\n anvendes. </P>  \r\n\r\n<P> <B>3.2.16</B> Overlastsikringen skal indstilles således, at  \r\n\r\n hejseredskabet med den maksimale last i krogen kan betjenes med normal  \r\n\r\n forsigtighed, uden at overlastsikringen træder i funktion. </P>  \r\n\r\n<P>Dette vil normalt være opfyldt for redskaber, som ikke kan vælte, når  \r\n\r\n overlastsikringen bryder ved en statisk last på 1,1-1,3 gange maks.  \r\n\r\n tilladelig belastning. For redskaber, som kan vælte, vil det normalt være  \r\n\r\n opfyldt, når overlastsikringen bryder ved 1,1-1,2 gange maks. tilladelig  \r\n\r\n belastning. Faktor 1,1 anvendes ved det udlæg, hvor hejseredskabets  \r\n\r\n stabilitet er mindst. </P>  \r\n\r\n<P> <B>3.2.17</B> Ved overlastsikringer må visningen (lastviseren) ikke have  \r\n\r\n en aflæsningsunøjagtighed, der kan give anledning til farlige situationer.  \r\n\r\n Dette vil normalt være tilfældet, hvis visningen ved fuldt skalaudslag  \r\n\r\n afviger mere end 5% fra den virkelige værdi. (Se også pkt. 3.4.4). </P>  \r\n\r\n<P> <B>3.2.18</B> I hejseredskaber med hydraulisk manøvreret kranarm og et  \r\n\r\n lastmoment, som ikke overstiger 250 kNm eller 25 tm, kan som overlastsikring  \r\n\r\n anvendes trykbegrænsningsventiler i det hydrauliske system. </P>  \r\n\r\n<P> <B>3.2.19</B> Ved hejseredskaber med et lastmoment større end 600 kNm  \r\n\r\n eller 60 tm skal overlastsikringen afgive et optisk eller akustisk signal  \r\n\r\n senest ved den maksimale belastning. Valg af signaltype skal ske under hensyn  \r\n\r\n til de konkrete arbejdsforhold. </P>  \r\n\r\n<P>Ved overbelastning af hejseredskabet skal føreren og de personer, der  \r\n\r\n måtte opholde sig i arbejdsområdet, advares herom på hensigtsmæssig måde.  \r\n\r\n Dette kan ske ved et tydeligt og konstant akustisk advarselssignal. </P>  \r\n\r\n<P>Signalet bør senest aktiveres ved belastninger mellem 102,5% og 110% af  \r\n\r\n maks. belastning. Signalet bør lyde, så længe belastningen overstiger 110% af  \r\n\r\n maks. belastning. </P>  \r\n\r\n<P>Ved signaler til information af føreren bør der anvendes et optisk signal,  \r\n\r\n og følgende farver bør anvendes: </P>  \r\n\r\n<P>Grøn for laster mindre end 90% af maks. last. </P>  \r\n\r\n<P>Gul for laster mellem 90-100% af maks. last. </P>  \r\n\r\n<P>Rød for laster større end maks. last. </P>  \r\n\r\n<P> <B>Driftsbremser og kørebremser m.v. </B></P>  \r\n\r\n<P>3.2.20 På hejseredskaber, hvor en langsom hastighedsreduktion vil medføre  \r\n\r\n risiko for personskade, skal der være effektivt virkende  \r\n\r\n driftsbremseanordninger. </P>  \r\n\r\n<P> <B>3.2.21</B> Mobile hejseredskaber skal desuden være forsynet med  \r\n\r\n effektivt virkende kørebremser. </P>  \r\n\r\n<P> <B>3.2.22</B> Drifts- og kørebremser må ikke med rem, kilerem eller  \r\n\r\n kædetræk være forbundet med tromler, drivskiver, kørehjul eller andet, som de  \r\n\r\n skal bremse. </P>  \r\n\r\n<P> <B>Bæremidler </B></P>  \r\n\r\n<P>3.2.23 Bæremidler skal være velegnet til formålet og skal være fastgjort  \r\n\r\n forsvarligt. Fastgørelsen skal kunne holde til mindst 80% af bæremidlets  \r\n\r\n mindste garanterede brudlast. </P>  \r\n\r\n<P> <B>3.2.24</B> Anvendes kæder, skal kæden være fastgjort til løfteorganet  \r\n\r\n på en sådan måde, at drejning af byrden ikke kan medføre skadelig påvirkning  \r\n\r\n af kæden. </P>  \r\n\r\n<P> <B>3.2.25</B> Den frie ende af ståltove i kilelåse skal være sikret mod  \r\n\r\n udtrækning. </P>  \r\n\r\n<P> <B>3.2.26</B> Krankroge skal være indrettet med afhægtningssikring, så  \r\n\r\n byrden ikke utilsigtet kan afhægtes. Afhægtningssikringen skal være  \r\n\r\n indrettet, så der ikke kan opstå klemningsfare. </P>  \r\n\r\n<P>Krogblokken skal være udformet således, at indgrebet mellem tov og  \r\n\r\n tovskive er beskyttet. </P>  \r\n\r\n<P> <B>3.2.27</B> Med levering af et hejseredskab med tov eller kæde, skal  \r\n\r\n der følge certifikat for det anvendte bæremiddel. </P>  \r\n\r\n<P> <B>Højdestop og friktionskobling </B></P>  \r\n\r\n<P>3.2.28 Hejseredskaber skal være forsynet med højdestop, der automatisk  \r\n\r\n standser enhver bevægelse, der kan føre til, at bæremidlet udsættes for  \r\n\r\n overbelastning. </P>  \r\n\r\n<P>Højdestoppet bør være direkte eller indirekte påvirket af krogblokken.  \r\n\r\n</P>  \r\n\r\n<P> <B>3.2.29</B> På redskaber med lænkekæde kan højdestoppet erstattes af en  \r\n\r\n friktionskobling. Friktionskoblingen bør kunne indstilles med en tolerance på  \r\n\r\n +/- 5% og bør senest glide ved 30% overbelastning. </P>  \r\n\r\n<P>Redskabet skal da i umiddelbar nærhed af justeringsstedet for  \r\n\r\n friktionskoblingen være forsynet med et skilt med teksten:  \r\n\r\n &#187;Friktionskoblingen må kun justeres af leverandøren eller en person, som  \r\n\r\n er instrueret i at foretage justeringen.&#171; </P>  \r\n\r\n<P> <B>Endestop </B></P>  \r\n\r\n<P>3.2.30 Skinner eller andre styr for hejseredskaber skal være forsynet med  \r\n\r\n et effektivt, fast endestop. Endestop skal indeholde et eftergiveligt  \r\n\r\n element, fx fjeder, gummi eller plast, hvis dette er nødvendigt for at undgå  \r\n\r\n farlige stødpåvirkninger. </P>  \r\n\r\n<P> <B>3.2.31</B> Skinnekørende hejseredskaber skal have driftsendestop for  \r\n\r\n køremaskineriet, således at redskabet normalt standser automatisk og er helt  \r\n\r\n opbremset, inden de faste endestop nås. </P>  \r\n\r\n<P> <B>3.2.32</B> Der skal være automatisk driftsendestop for løbekat. </P>  \r\n\r\n<P> <B>Elektrisk udstyr </B></P>  \r\n\r\n<P>3.2.33 Elektriske afbrydere, som har sikkerhedsmæssig betydning, skal have  \r\n\r\n tvangsført brydefunktion og en brydeafstand på mindst 3 mm. Ved delt  \r\n\r\n brydeafstand skal hver brydeafstand mellem kontakterne efter afbrydelsen være  \r\n\r\n mindst 2 mm. Ved sikkerhedsmæssig betydning forstås i denne forbindelse, at  \r\n\r\n en udebleven funktion vil indebære personrisiko. </P>  \r\n\r\n<P> <B>Andet udstyr </B></P>  \r\n\r\n<P>3.2.34 Hejseredskaber, som må påregnes at blive genstand for flytning,  \r\n\r\n transport, opstilling og montage, skal være forsynet med beslag eller  \r\n\r\n anhugningssteder for løft eller bugsering. </P>  \r\n\r\n<P>Beslagene eller anhugningsstederne skal være indrettet således, at de med  \r\n\r\n sikkerhed kan overføre de størst forekommende belastninger. </P>  \r\n\r\n<P>Ved redskaber med 4 anhugningssteder skal hvert anhugningssted kunne  \r\n\r\n overføre den halve belastning, medmindre der er truffet foranstaltninger, der  \r\n\r\n sikrer en ligelig belastning af alle anhugningsstederne. </P>  \r\n\r\n<P> <B>3.2.35</B> På hejseredskaber, der ikke er fast opstillet, skal der  \r\n\r\n findes udstyr til kontrol af, om redskabets undervogn er vandret, når dette  \r\n\r\n har betydning for stabiliteten. </P>  \r\n\r\n<P>Udstyret bør være så nøjagtigt, at en vinkel på 3 grader kan aflæses med  \r\n\r\n en nøjagtighed på +/- 10%. </P>  \r\n\r\n<P> <B>3.3. Førerhuse, betjeningsorganer, kontrolrum, m.v. </B></P>  \r\n\r\n<P>Adgangsveje </P>  \r\n\r\n<P>3.3.1 Der skal være uhindret og sikker adgang til førerhuse, førerpladser  \r\n\r\n og andre arbejdspladser. Adgangsveje skal være således udformet og udført,  \r\n\r\n sikret og belyst, at de kan benyttes farefrit og uden unødig belastning. </P>  \r\n\r\n<P>Lejdere skal have ubrudte vanger. </P>  \r\n\r\n<P>Ifølge bekendtgørelsen om hejseredskaber og spil, § 7, skal tårnkraner,  \r\n\r\n der er opstillet i mere end 2 måneder, være indrettet med personelevator,  \r\n\r\n hvis det er teknisk og praktisk muligt, når adgangsvejen til førerhuset er  \r\n\r\n over 25 m. </P>  \r\n\r\n<P>Adgangsvejen måles som den lodrette højde fra det sted, hvor kranen  \r\n\r\n betrædes, til det højeste punkt på adgangsvejen. </P>  \r\n\r\n<P>Ud over elevator skal der være sædvanlige adgangsveje. </P>  \r\n\r\n<P>Regelmæssige vedligeholdelses- og eftersynsarbejder skal kunne foretages  \r\n\r\n fra platform eller gangbro. </P>  \r\n\r\n<P> <B>Førerpladser </B></P>  \r\n\r\n<P>3.3.2 Førerpladsen og betjeningsorganerne skal være indrettet ergonomisk  \r\n\r\n hensigtsmæssigt. Betjeningsorganer skal være placeret og markeret holdbart,  \r\n\r\n således at utilsigtet betjening og forveksling er forhindret. </P>  \r\n\r\n<P>Førerstandpladsen må ikke placeres under bevægelig udligger. </P>  \r\n\r\n<P>Betjeningsorganer skal være anbragt uden for farlige områder og placeret  \r\n\r\n således, at operatøren kan overvåge samtlige farlige områder. </P>  \r\n\r\n<P>Ved alle normalt forekommende betjeningssteder skal der være opsat skilt  \r\n\r\n eller andet, der på tydelig måde oplyser om redskabets største tilladelige  \r\n\r\n belastning. </P>  \r\n\r\n<P>Førerplads for siddende fører skal være ergonomisk hensigtsmæssigt  \r\n\r\n indrettet, så der kan opnås en god arbejdsstilling uden belastende bevægelser  \r\n\r\n for føreren, - dette vil normalt forudsætte, at stolen har </P>  \r\n\r\n<P>- ryglæn og armlæn </P>  \r\n\r\n<P>- let betjente indstillingsmuligheder i såvel højde- som længderetning  \r\n\r\n samt for ryglæn og armlæn (indstillingsmulighederne skal give mulighed for  \r\n\r\n såvel stående som siddende arbejdsstillinger) </P>  \r\n\r\n<P>- vippefunktion </P>  \r\n\r\n<P>- en varmeisolerende og ventilerende polstring </P>  \r\n\r\n<P>- har et vibrationsdæmpende ophæng. </P>  \r\n\r\n<P>Betjeningsorganerne bør </P>  \r\n\r\n<P>- være placeret i delte manøvrebokse i forlængelse af armlænene </P>  \r\n\r\n<P>- let kunne indstilles i højde- og længderetning </P>  \r\n\r\n<P>- kunne betjenes let og ubesværet. </P>  \r\n\r\n<P>Til førerpladsen bør der være individuelt indstillelige fodstøtter, der  \r\n\r\n understøtter hele foden. </P>  \r\n\r\n<P> <B>3.3.3</B> Der skal sikres en god kommunikationsmulighed til og fra  \r\n\r\n førerplads. Der skal installeres radio og/eller fjernsyn, medmindre der er  \r\n\r\n sikkerhed for, at tegngivning med håndsignaler til enhver tid vil give sikker  \r\n\r\n kontakt til kranføreren. </P>  \r\n\r\n<P> <B>Førerhuse </B></P>  \r\n\r\n<P>3.3.4 Førerhuse skal være indrettet således, at førerplads og  \r\n\r\n betjeningsorganer er placeret og udformet ergonomisk hensigtsmæssigt. </P>  \r\n\r\n<P>Adgang til førerhus skal ske via en platform. </P>  \r\n\r\n<P>Førerhuse skal have mindst een udgang, som ikke kan blokeres indefra. </P>  \r\n\r\n<P>Døre i førerhuse skal åbne udad og skal normalt have en åbning på mindst  \r\n\r\n 0,6 meter i bredden og 1,9 meter i højden. </P>  \r\n\r\n<P>Ruderne i førerhuset skal være fremstillet/udført af hærdet glas.  \r\n\r\n Førerkabinen skal være indrettet således, at udsynet gennem ruderne ikke  \r\n\r\n giver blænding eller reflekser. </P>  \r\n\r\n<P>Dette kan fx opnås ved en kombination af </P>  \r\n\r\n<P>- at ruderne har en hældning udad, </P>  \r\n\r\n<P>- at der anvendes solafskærmning, </P>  \r\n\r\n<P>- at anvende tonede ruder, </P>  \r\n\r\n<P>- at der anvendes vinduesviskere og defrosteranlæg, </P>  \r\n\r\n<P>- at der pålimes en film, der kan medvirke til fjernelse af reflekser.  \r\n\r\n</P>  \r\n\r\n<P>Sprosser eller bærende konstruktionsdele skal være udformede, så de i  \r\n\r\n mindst mulig grad hindrer udsynet. </P>  \r\n\r\n<P>Førerhuset skal indvendigt være forsynet med tilstrækkelige knager og  \r\n\r\n hylder. </P>  \r\n\r\n<P>Der er fastsat nærmere mål for dimensioner på førerkabiner nævnt i  \r\n\r\n bekendtgørelsen nr. 1101, 1992, § 6. </P>  \r\n\r\n<P>(FIGUR 1) </P>  \r\n\r\n<P><IMG SRC=\"/image.aspx?id=80863&img=CR40106_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>(FIGUR 2) </P>  \r\n\r\n<P><IMG SRC=\"/image.aspx?id=80863&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>3.3.5</B> Ved placering af førerhuse på kraner med udligger må  \r\n\r\n førerhuset ikke ophænges i udliggeren. Førerhus anbragt i eller på tårnet  \r\n\r\n skal placeres således, at det ikke vil blive knust, hvis udlæggeren klapper  \r\n\r\n ned. </P>  \r\n\r\n<P> <B>3.3.6</B> Udsynet fra førerpladsen skal være tilfredsstillende. For  \r\n\r\n tårnkraner, byggekraner o.l. vil dette normalt være tilfældet, når følgende  \r\n\r\n retningslinier efterleves (fig. 1 og fig. 2): </P>  \r\n\r\n<P>- Synsfeltet fremad og nedad skal i synsfelt A dække et plan over 30  \r\n\r\n grader fra en lodret linie gennem øjets referencepunkt. I synsfelt B og C,  \r\n\r\n der svarer til arbejde i foroverbøjet eller stående stilling, skal der kunne  \r\n\r\n ses lodret ned. </P>  \r\n\r\n<P>- Synsfeltet opad: Ved hejseredskaber med løbekat skal hele kranudlæggeren  \r\n\r\n være synlig. Ved hejseredskaber med bevægelig udlægger skal spidsen af  \r\n\r\n udlæggeren være synlig i enhver arbejdssituation. </P>  \r\n\r\n<P> <B>Betjeningsorganer med dødmandsknapfunktion </B></P>  \r\n\r\n<P>3.3.7 Betjeningsorganer for manuel styring af hejseredskaber skal have  \r\n\r\n dødmandsknapfunktion. </P>  \r\n\r\n<P>Hvis der på et redskab er et betjeningsorgan, med hvilket man kan sætte en  \r\n\r\n sikkerhedsanordning ud af funktion, ved fx belastningsprøver, skal dette  \r\n\r\n organ have dødmandsknapfunktion. </P>  \r\n\r\n<P> <B>3.3.8</B> På hejseredskaber, der betjenes gående, skal alle  \r\n\r\n betjeningsorganer have dødmandsknapfunktion. </P>  \r\n\r\n<P> <B>3.3.9</B> På skinnekørende hejseredskaber skal betjeningsorganer for  \r\n\r\n manuel styring af kørefunktionen have dødmandsknapfunktion. </P>  \r\n\r\n<P> <B>3.3.10</B> Betjeningsorganer med dødmandsknapfunktion skal være  \r\n\r\n således indrettet, at de automatisk går i nulstilling, når de slippes.  \r\n\r\n Organerne skal være indrettet og placeret, så de ikke kan blokeres, og de  \r\n\r\n skal være beskyttet mod utilsigtet betjening. </P>  \r\n\r\n<P> <B>Ekstra sæde </B></P>  \r\n\r\n<P>3.3.11 Hejseredskaber må kun forsynes med ekstra sæde, hvis det kan  \r\n\r\n placeres forsvarligt og uden at være til gene for føreren. </P>  \r\n\r\n<P> <B>Udstødning </B></P>  \r\n\r\n<P>3.3.12 Udstødningssystemet på hejseredskaber med forbrændingsmotor skal  \r\n\r\n indrettes, så føreren ikke generes. </P>  \r\n\r\n<P> <B>Kontrolrum </B></P>  \r\n\r\n<P>3.3.13 Kontrolrum skal være indrettet ergonomisk hensigtsmæssigt og  \r\n\r\n således, at betjeningspersonalet har fuldt overblik over redskabets  \r\n\r\n driftstilstand. </P>  \r\n\r\n<P> <B>3.4 Særligt udstyr for hejseredskaber med variabelt udlæg </B></P>  \r\n\r\n<P>Lastmomentsikring </P>  \r\n\r\n<P>3.4.1 Hejseredskaber med variabelt udlæg skal være indrettet med  \r\n\r\n lastmomentsikring. Dette gælder dog ikke mindre søjlesvingkraner og  \r\n\r\n konsolkraner. </P>  \r\n\r\n<P>Lastmomentsikringen skal stoppe redskabet, hvis dets tilladelige  \r\n\r\n belastning overskrides. En afvigelse på 5% fra det virkelige lastmoment kan  \r\n\r\n accepteres. </P>  \r\n\r\n<P>Firing af lasten samt bevægelser, som reducerer lastmomentet, må dog kunne  \r\n\r\n foretages, når lastmomentsikringen er aktiveret. Bevægelser, som reducerer  \r\n\r\n lastmomentet, men som samtidig hæver lasten, må dog ikke kunne foretages.  \r\n\r\n</P>  \r\n\r\n<P>For lastbilmonterede kraner med et lastmoment under 25 tm kan den  \r\n\r\n hydrauliske overlastsikring fungere som lastmomentsikring. </P>  \r\n\r\n<P> <B>Lastvisning </B></P>  \r\n\r\n<P>3.4.2 Hejseredskaber med variabelt udlæg skal være indrettet således, at  \r\n\r\n føreren fra førerpladsen let kan konstatere redskabets størst tilladelige  \r\n\r\n belastning ved ethvert udlæg. </P>  \r\n\r\n<P> <B>3.4.3</B> Ved førerpladsen skal der være opsat letforståelig tabel  \r\n\r\n eller diagram, hvoraf den tilladelige belastning i de forskellige stillinger  \r\n\r\n og skæringer kan aflæses. </P>  \r\n\r\n<P> <B>3.4.4</B> Mobilkraner samt andre hejseredskaber, der kan vælte, og  \r\n\r\n hvis lastmoment overstiger 60 tm, skal indrettes med lastmomentviser eller  \r\n\r\n lastviser. </P>  \r\n\r\n<P> <B>3.4.5</B> På hejseredskaber med variabelt udlæg, hvor stabiliteten er  \r\n\r\n afhængig af støttebenenes placering, bør støttebenene være tvangskoblet til  \r\n\r\n løftebevægelsen, så løft ikke er muligt, medmindre benene er i støttende  \r\n\r\n stilling og således, at de ikke kan trækkes ind under brugen, og/eller der  \r\n\r\n skal være en indikering på førerpladsen af støttebenenes placering.  \r\n\r\n Ovennævnte hejseredskaber, der indrettes til personløft, skal have den nævnte  \r\n\r\n tvangskobling af støttebenene. </P>  \r\n\r\n<P> <B>Vindmåler </B></P>  \r\n\r\n<P>3.4.6 Alle tårnkraner skal være indrettet med lastmomentviser og  \r\n\r\n vindhastighedsviser. </P>  \r\n\r\n<P CLASS=PUNKT> <B>4.</B> Brugsanvisning </P>  \r\n\r\n<P>4.1 Den, der sælger, udlejer eller på anden måde overlader eller  \r\n\r\n overdrager et hejseredskab til brug, skal sørge for, at der til hvert redskab  \r\n\r\n medleveres en brugsanvisning på dansk. Brugsanvisningen skal på let  \r\n\r\n forståelig måde give alle de oplysninger, som er nødvendige for, at redskabet  \r\n\r\n kan anvendes, transporteres, opstilles og vedligeholdes sikkerheds- og  \r\n\r\n sundhedsmæssigt forsvarligt og holdes i forsvarlig stand. </P>  \r\n\r\n<P>Brugsanvisningen skal indeholde redskabets foreskrevne, forventede  \r\n\r\n anvendelse tillige med unormale, men forudsigelige anvendelser og  \r\n\r\n brugssituationer. </P>  \r\n\r\n<P>Hvad disse oplysninger nærmere skal omfatte, vil helt afhænge af  \r\n\r\n redskabets type. Nedenfor er nævnt nogle punkter. </P>  \r\n\r\n<UL CLASS=PLAIN-LIST>  \r\n\r\n<LI>1) diagrammer og planer for redskabets indretning og funktion, herunder  \r\n\r\n lastdiagrammer, som er nødvendige for ibrugtagningen </LI>  \r\n\r\n<LI>2) redskabets belastningsgruppe, der normalt er fastlagt ved beregning og  \r\n\r\n dimensionering af redskabet </LI>  \r\n\r\n<LI>3) forsvarlig opstilling og nedtagning </LI>  \r\n\r\n<LI>4) forsvarlig vedligeholdelse, evt. med angivelse af en checkliste,  \r\n\r\n oplysning om undersøgelser og kontrol af maskinens rette funktion </LI>  \r\n\r\n<LI>5) terminer for eftersyn og hovedeftersyn </LI>  \r\n\r\n<LI>6) kriterier for kassation af redskaber, redskabsdele og udstyr, herunder  \r\n\r\n bæremidler </LI>  \r\n\r\n<LI>7) særlige sikkerhedsforanstaltninger under redskabets brug, fx  \r\n\r\n supplerende ventilation, lys- og lydsignaler, afspærring </LI>  \r\n\r\n<LI>8) eventuelle oplæringsinstrukser </LI>  \r\n\r\n<LI>9) særlige sikkerhedsforanstaltninger, når redskabet forlades, bl. a.  \r\n\r\n sikring mod benyttelse af uvedkommende </LI>  \r\n\r\n<LI>10) begrænsninger, hvorunder redskabet må arbejde, herunder angivelse af  \r\n\r\n maksimal vindstyrke o.l. </LI>  \r\n\r\n<LI>11) brug af personlige værnemidler, fx høreværn, hvis støjbelastningen  \r\n\r\n overstiger de fastsatte grænser. </LI>  \r\n\r\n</UL>  \r\n\r\n<P>Hvilke oplysninger, det i øvrigt er nødvendigt at medtage i  \r\n\r\n brugsanvisningen, afhænger af redskabets art og anvendelsesområde. </P>  \r\n\r\n<P>Hvis der er anvendelsesmåder, der frarådes, skal disse specificeres. </P>  \r\n\r\n<P> <B>4.2</B> Det skal tillige oplyses i brugsanvisningen, hvis  \r\n\r\n hejseredskabet efter lovgivningen er underkastet krav om anmeldelse,  \r\n\r\n belastningsprøve, journalføring eller førercertifikat. </P>  \r\n\r\n<P> <B>4.3</B> I det omfang, det kan have sikkerheds- og sundhedsmæssig  \r\n\r\n betydning, skal brugsanvisningen eller væsentlige dele deraf eller  \r\n\r\n henvisninger til den være angivet direkte på hejseredskabet eller på skilt,  \r\n\r\n opslag eller lignende til opsætning nær ved redskabet. </P>  \r\n\r\n<P>H.Elo Petersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950345160"
        },
        {
            "displayName": "Entydig dokumentidentifikation",
            "displayValue": "CM040106"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3451"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/07/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Arbejdsmin., j.nr."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}