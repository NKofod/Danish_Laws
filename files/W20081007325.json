{
    "id": 124931,
    "title": "Jobcenteret reviderede jobplan, ej afholdt jobsamtale med medlemmet i forbindelse med revisionen, medlemmet udeblev fra tilbud efter den reviderede jobplan, ej sanktion efter reglerne om selvforskyldt ledighed.",
    "documentTypeId": "240",
    "isSagsforlobPeriodValid": true,
    "shortName": "KEN nr 10073 af 10/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Jobcenteret reviderede jobplan, ej afholdt jobsamtale med medlemmet i forbindelse med revisionen, medlemmet udeblev fra tilbud efter den reviderede jobplan, ej sanktion efter reglerne om selvforskyldt ledighed.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Jobcenteret reviderede medlemmets jobplan, som Jobcenteret sendte medlemmet til underskrift.</div>\r\n        </p>\r\n        <p class=\"Tekst2\">\r\n          <div>Ifølge den reviderede jobplan skulle medlemmet deltage i et jobsøgningskursus.</div>\r\n        </p>\r\n        <p class=\"Tekst2\">\r\n          <div>Medlemmet mødte imidlertid ikke op til jobsøgningskurset i henhold til den reviderede jobplan.</div>\r\n        </p>\r\n        <p class=\"Tekst2\">\r\n          <div>Jobcenteret oplyste, at de ikke havde afholdt en samtale med medlemmet i forbindelse med revisionen af medlemmets jobplan.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at Jobcenteret uden medlemmets medvirken kunne revidere medlemmets jobplan, og at medlemmet af den grund ikke kunne sanktioneres efter reglerne om selvforskyldt ledighed.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at Jobcenteret ikke i forbindelse med ændringen af medlemmets jobplan havde afholdt en jobsamtale med medlemmet.</div>\r\n        </p>\r\n        <p class=\"Tekst2\">\r\n          <div>Ankenævnet ændrer således Arbejdsdirektoratets afgørelse</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 9. oktober 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Der er ikke grundlag for at pålægge Dem tre ugers karantæne fra den 26. november 2007.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 20. februar 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Jobcenter Y den 10. august 2004 udarbejdede en jobplan til Dem,</p>\r\n        <p class=\"Liste1\"><span class=\"Liste1Nr\" id=\"\">–</span> Jobcenter Y den 7. november 2007 reviderede Deres jobplan, som jobcenteret sendte Dem til underskrift,</p>\r\n        <p class=\"Liste1\"><span class=\"Liste1Nr\" id=\"\">–</span> De ifølge den reviderede jobplan skulle deltage i et jobsøgningskursus fra den 26. november 2007 til den 28. marts 2008,</p>\r\n        <p class=\"Liste1\"><span class=\"Liste1Nr\" id=\"\">–</span> De ikke mødte op til kurset, som fremgik af den reviderede jobplan, og</p>\r\n        <p class=\"Liste1\"><span class=\"Liste1Nr\" id=\"\">–</span> Jobcenter Y i forbindelse med revisionen af Deres jobplan ikke afholdt en samtale med Dem.</p>\r\n      </p>\r\n      <p class=\"TekstV\">Et medlem er selvforskyldt ledig, hvis medlemmet afslår, ikke begynder på eller ophører i et tilbud uden en gyldig grund.</p>\r\n      <p class=\"TekstV\">De gyldige grunde fremgår af bekendtgørelse om selvforskyldt ledighed kap. 4.</p>\r\n      <p class=\"TekstV\">Det sidestilles med et afslag, hvis et medlem udviser en adfærd, som gør, at medlemmet ikke får udarbejdet eller revideret en jobplan eller ikke får et tilbud.</p>\r\n      <p class=\"TekstV\">Hvis der er udarbejdet en jobplan og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\">Staten henholdsvis kommunen i jobcenteret udarbejder jobplanen sammen med personen. Jobplanen skal være drøftet med personen ved en jobsamtale. Den udarbejdede jobplan skal underskrives af personen og staten henholdsvis kommunen i jobcenteret.</p>\r\n      <p class=\"TekstV\">Samme regler gælder ved revision af en jobplan.</p>\r\n      <p class=\"TekstV\">Ankenævnet finder, uanset om De måtte have underskrevet og returneret den reviderede jobplan eller ej, ikke grundlag for at pålægge Dem tre ugers karantæne for selvforskyldt ledighed som følge af, at De udeblev fra jobsøgningskurset den 26. november 2007, idet det er Ankenævnets opfattelse, at jobcenteret ikke har overholdt reglerne i bekendtgørelse om en aktiv beskæftigelsesindsats i forbindelse med revisionen af Deres jobplan den 7. november 2007.</p>\r\n      <p class=\"TekstV\">Ankenævnet har i den forbindelse lagt vægt på, at jobcenteret ikke i forbindelse med ændringen af Deres jobplan har afholdt en jobsamtale med Dem.</p>\r\n      <p class=\"TekstV\">Ankenævnet finder ikke, at jobcenteret uden Deres medvirken kunne revidere Deres jobplan. De kan af den grund ikke sanktioneres efter reglerne om selvforskyldt ledighed.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 1, nr. 5 og stk. 6, i lov om arbejdsløshedsforsikring mv., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 29, stk. 1 og 2, og § 31 i lov om en aktiv beskæftigelsesindsats, jf. lovbekendtgørelse nr. 1074 af 7. september 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 13, stk. 1-3, i Arbejdsdirektoratets bekendtgørelse nr. 178 af 19. februar 2007 om selvforskyldt ledighed, og</p>\r\n        <p class=\"Liste1\"><span class=\"Liste1Nr\" id=\"\">–</span> § 64, stk. 1 og § 65, stk. 2, i Arbejdsmarkedsstyrelsens bekendtgørelse nr. 1676 af 19. december 2006 om en aktiv beskæftigelsesindsats med de ændringer, der følger af ændringsbekendtgørelse nr. 183 af 28. februar 2007..</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet og sekretariatets telefonsamtale med Jobcenteret Y (kontorrapport af den 22. september 2008).</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Kopi til:</span></p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007:</span></p>\r\n      <p class=\"TekstV\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at medlemmet uden fyldestgørende grund afslår et rimeligt arbejde, der er formidlet af staten i jobcenteret, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\" id=\"\">3)</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\" id=\"\">4)</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\" id=\"\">5)</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ved ophør på grund af konkurs,</p>\r\n        <p class=\"Liste1\"><span class=\"Liste1Nr\" id=\"\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ved ophør på grund af tvangsauktion.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.</p>\r\n      <p class=\"TekstV\"><span class=\"Italic\">Stk. 4.</span> Ved selvforskyldt ledighed efter stk. 1 pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">2)</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> For et medlem, der er mellem 25 og 30 år, og som ikke har gennemført en uddannelse, der berettiger til optagelse i en arbejdsløshedskasse, jf. § 41, bortfalder retten til dagpenge, jf. stk. 4, 2. pkt., hvis medlemmet efter at have afslået eller være ophørt i et tilbud efter § 85, stk. 3, i lov om en aktiv beskæftigelsesindsats, uden fyldestgørende grund afslår at finde, søge ind på eller påbegynde en uddannelse, jf. § 85, stk. 4, i lov om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 1074 af 7. september 2007:</span></p>\r\n      <p class=\"TekstV\">Kapitel 9</p>\r\n      <p class=\"TekstV\"><span class=\"Italic\">Jobplan</span></p>\r\n      <p class=\"TekstV\"><span class=\"Bold\">§ 29.</span> Forud for afgivelse af tilbud efter kapitel 10-12 til personer, der er omfattet af § 2, nr. 1-4, skal der udarbejdes en jobplan.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 10, som består af vejlednings- og afklaringsforløb, jf. § 32, stk. 1, nr. 1, hvis tilbuddet har en varighed på op til 2 uger.</p>\r\n      <p class=\"TekstV\"><span class=\"Bold\">§ 31.</span> Beskæftigelsesministeren fastsætter nærmere regler efter dette kapitel, herunder om indholdet af jobplanen og procedurer for udarbejdelse af jobplaner.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 178 af 19. februar 2007 om selvforskyldt ledighed:</span></p>\r\n      <p class=\"TekstV\"><span class=\"Italic\">Afslag på en jobplan eller afslag på eller ophør i et tilbud</span></p>\r\n      <p class=\"TekstV\"><span class=\"Bold\">§ 13.</span> Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund, jf. kap. 4.</p>\r\n      <p class=\"TekstV\"><span class=\"Italic\">Stk. 2.</span> Et medlem er selvforskyldt ledig, hvis medlemmet afslår, ikke begynder på eller ophører i et tilbud uden en gyldig grund, jf. kap. 4.</p>\r\n      <p class=\"TekstV\"><span class=\"Italic\">Stk. 3.</span> Det sidestilles med et afslag, hvis et medlem udviser en adfærd, som gør, at medlemmet ikke får udarbejdet eller revideret en jobplan eller ikke får et tilbud.</p>\r\n      <p class=\"TekstV\"><span class=\"Italic\">Stk. 4.</span> Medlemmet er dog ikke selvforskyldt ledig, hvis medlemmet har vilje til at møde til tilbud­det, men udebliver,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> fordi medlemmet er til en ansættelsessamtale hos en arbejdsgiver,</p>\r\n        <p class=\"Liste1\"><span class=\"Liste1Nr\" id=\"\">2)</span> er begyndt på et arbejde, eller</p>\r\n        <p class=\"Liste1\"><span class=\"Liste1Nr\" id=\"\">3)</span> hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Det er en betingelse for anvendelsen af stk. 4, at medlemmet straks kontakter jobcenteret om udeblivelsen.</p>\r\n      <p class=\"TekstV\"><span class=\"Bold\">Arbejdsmarkedsstyrelsens bekendtgørelse nr. 1676 af 19. december 2006 om en aktiv beskæftigelsesindsats med de ændringer, der følger af ændringsbekendtgørelse nr. 183 af 28. februar 2007:</span></p>\r\n      <p class=\"TekstV\"><span class=\"Bold\">§ 64.</span> Staten henholdsvis kommunen i jobcenteret udarbejder jobplanen sammen med personen. Jobplanen skal være drøftet med personen ved en jobsamtale. Den udarbejdede jobplan skal underskrives af personen og staten henholdsvis kommunen i jobcenteret.</p>\r\n      <p class=\"TekstV\"><span class=\"Italic\">Stk. 2.</span> Jobplanen skal indeholde oplysninger om:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> personens beskæftigelsesmål og planer for tilbud,</p>\r\n        <p class=\"Liste1\"><span class=\"Liste1Nr\" id=\"\">2)</span> eventuelt aftalte tilbud,</p>\r\n        <p class=\"Liste1\"><span class=\"Liste1Nr\" id=\"\">3)</span> ansvar for tilmelding til tilbud,</p>\r\n        <p class=\"Liste1\"><span class=\"Liste1Nr\" id=\"\">4)</span> tidspunkt for påbegyndelse af aftalte tilbud og</p>\r\n        <p class=\"Liste1\"><span class=\"Liste1Nr\" id=\"\">5)</span> ansvar og dato for opfølgning.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Tilbud, hvor forsørgelsesgrundlaget er aktiveringsydelse, gives med forbehold for, at betingelserne for at modtage ydelsen i øvrigt er opfyldt.</p>\r\n      <p class=\"TekstV\"><span class=\"Italic\">Stk. 4.</span> Når der er udarbejdet eller revideret en jobplan, skal staten henholdsvis kommunen i jobcenteret give personen en kopi af den aftalte jobplan. For personer, der er omfattet af § 2, nr. 1, skal arbejdsløshedskassen tillige have en kopi.</p>\r\n      <p class=\"TekstV\"><span class=\"Bold\">§ 65.</span> Jobplanen kan revideres på personens initiativ og skal revideres, hvis dette er begrundet i personens situation, eller hvis der er væsentligt ændrede forudsætninger på arbejdsmarkedet, som gør en revision hensigtsmæssig.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan, og personen skal have et tilbud, som ikke indgår heri, skal jobplanen revideres, jf. § 54, stk. 2. Bestemmelserne i § 64 finder tilsvarende anvendelse. For personer, der har ret til tilbud efter afsnit VI, bortset fra § 150, stk. 1, og § 160, stk. 2, kan staten henholdsvis kommunen i jobcenteret dog under hensyn til personens mulighed for at kunne påbegynde tilbuddet rettidigt fremsende den reviderede jobplan til underskrift til personen uden forudgående samtale. Staten henholdsvis kommunen i jobcenteret skal forinden have forsøgt telefonisk at orientere personen om tilbuddet og om fremsendelsen af jobplanen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081007325"
        },
        {
            "displayName": "Entydig dokumentidentifikation",
            "displayValue": "BE003382"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10073"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "10/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100151-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}