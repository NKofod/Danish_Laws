{
    "id": 153472,
    "title": "Ankestyrelsens principafgørelse 135-11 om førtidspension - fratræk - boligstøtte - udbetaling - modregning - økonomisk vurdering - rimeligt rådighedsbeløb",
    "documentTypeId": "240",
    "isSagsforlobPeriodValid": true,
    "shortName": "KEN nr 10172 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 135-11 om førtidspension - fratræk - boligstøtte - udbetaling - modregning - økonomisk vurdering - rimeligt rådighedsbeløb</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen skulle foretage en konkret vurdering af borgerens økonomiske forhold, når kommunen skulle tage stilling til fratræk i førtidspensionen for lån til betaling af beboerindskud.</p>\r\n   <p class=\"TekstGenerel\">Borgeren skulle overlades et rimeligt rådighedsbeløb til sig selv og sin familie, idet den månedlige pensionsudbetaling er en aktuel forsørgelsesydelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 32d, stk. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i NNs sag om fratræk i hans førtidspension for lån til betaling af beboerindskud.</p>\r\n<p>Resultatet er:</p>\r\n<p>• Kommunen skal ved fastsættelsen af en tilbagebetalingsordning overlade NN et rimeligt rådighedsbeløb</p>\r\n<p>Det betyder, at kommunen skal foretage en konkret vurdering af NNs økonomiske forhold.</p>\r\n<p>Vi er således kommet til det samme resultat som Det Sociale Nævn i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ved vurderingen af, om kommunen kan foretage fratræk i pensionen for lån til betaling af beboerindskud, skal der foretages en konkret vurdering af NNs økonomiske forhold.</p>\r\n<p>Det fremgår af reglerne i lov om social pension, at for meget udbetalt boligstøtte kan fratrækkes pensionen.</p>\r\n<p>Det fremgår ikke af loven eller af bemærkningerne til loven, hvordan der konkret skal foretages fratræk.</p>\r\n<p>Af retspraksis på det sociale område fremgår det, at inddrivelse og tilbagebetalingsordning kan iværksættes, når skyldneren har et væsentligt større rådighedsbeløb end kontanthjælpsmodtagere i almindelighed.</p>\r\n<p>Det er Ankestyrelsens opfattelse, at fastsættelsen af en tilbagebetalingsordning skal foretages på grundlag af en konkret vurdering af de økonomiske forhold i det enkelte tilfælde, således at skyldneren er overladt et rimeligt rådighedsbeløb til sig selv og sin familie, idet den månedlige pensionsudbetaling er en aktuel forsørgelsesydelse.</p>\r\n<p>Vi har lagt vægt på, at kommunen ikke har foretaget en konkret vurdering af NNs økonomiske forhold.</p>\r\n<p>Kommunen skulle derfor behandle sagen igen og træffe ny afgørelse.</p>\r\n<p>Vi har noteret os, at kommunen i brev af 11. juni 2010 har truffet ny afgørelse om, at inddrivelsen af kravet er oversendt til SKAT til inddrivelse, hvormed det er op til SKAT, og således ikke længere kommunen, at fastsætte en tilbagebetalingsordning.</p>\r\n<p>I forhold til kommunens brev til NN af 13. april 2010, hvor kommunen underretter NN om, at der fremover vil blive fratrukket 500 kr. pr. måned i pensionen, er det vores opfattelse, at kommunen burde have givet NN klagevejledning, da det må betragtes som en afgørelse i forvaltningslovens forstand.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå, da nævnet traf afgørelse i sagen</p>\r\n<p>• nævnets afgørelse af 10. juni 2010</p>\r\n<p>• klagen til Ankestyrelsen i e-mail af 14. juni 2010 + afgørelse om oversendelse af sag til SKAT af 11. juni 2010</p>\r\n<p>• nævnets genvurdering af 23. juni 2010</p>\r\n<p>Kommunen underrettede den 13. april 2010 borgeren om, at kommunen havde besluttet at fratrække 500 kr. pr. måned i borgerens pension for de 15.253,32 kr., som borgeren skyldte kommunen for lån til betaling af beboerindskud.</p>\r\n<p>Borgeren klagede over modregningen.</p>\r\n<p>Nævnet hjemviste den 10. juni 2010 sagen til fornyet behandling i kommunen med den begrundelse, at kommunen skulle fastsætte tilbagebetalingsbeløbet på baggrund af en konkret vurdering af borgerens</p>\r\n<p>økonomiske forhold, således at borgeren sikredes et rimeligt beløb til forsørgelsen.</p>\r\n<p>Kommunen klagede over nævnets afgørelse. Kommunen henviste til, at inddrivelsen af kravet var oversendt til SKAT til inddrivelse, hvormed det var op til SKAT, og således ikke længere kommunen, at fastsætte en tilbagebetalingsordning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. marts 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111017225"
        },
        {
            "displayName": "Entydig dokumentidentifikation",
            "displayValue": "BS006274"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10172"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200143-10"
        },
        {
            "displayName": "Stikord",
            "displayValue": "135-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}