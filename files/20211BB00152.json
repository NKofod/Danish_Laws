{
    "id": 229555,
    "title": "Forslag til folketingsbeslutning om at fremme den danske maritime kulturarv gennem etablering af 10 pct. urørte havområder",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 152",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af René Christensen (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at fremme den danske maritime kulturarv gennem etablering af 10 pct. urørte havområder</p>\r\n<p class=\"Tekst1Sp\">Folketinget pålægger regeringen at sikre naturgrundlaget for vores maritime kulturarv ved etablering af 10 pct. urørt hav.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Krisen</span>\r\n</p>\r\n<p class=\"NormalInd\">Det danske hav er i krise. I årtier er det danske hav blevet benyttet som kilde til mad, rekreation, energi, transport og råstoffer, men desværre også som skraldespand for affald og forurening uden synderlig omtanke for dets bæreevne. Det har presset havets økosystemer ud af balance, og flere arter er i stærk tilbagegang.</p>\r\n<p class=\"NormalInd\">\r\n</p>\r\n<p class=\"NormalInd\">Ålen, der før var ganske almindelig og talrig ud for de danske kyster, er i dag en kritisk truet art, da antallet af unge ål ud for kysterne er faldet med 98 pct. siden 1980 (»Antallet af unge ål faldet med 98 procent: Alligevel bliver den stadig fisket«, Danmarks Naturfredningsforening, den 27. april 2021). På samme vis er halvdelen af de 14 danske hajarter i risiko for helt at uddø, og vores ikoniske danske torskebestande er i en ekstremt dårlig forfatning.</p>\r\n<p class=\"NormalInd\">\r\n</p>\r\n<p class=\"NormalInd\">Studier peger på, at vi ikke kan blive ved med at bibeholde havet i denne pressede tilstand. Hvis ikke der handles nu, står vi til at miste flere marine arter og ændre hele økosystemer permanent – og dermed også grundlaget for en stor del af vores stolte maritime kulturarv. Allerede nu er fiskebestandene i så ringe en tilstand, at lystfiskere i den vestlige Østersø fra den 1. januar 2022 kun må ilandbringe én torsk pr. dag pr. person (»Max én torsk og én laks om dagen i 2022«, Ministeriet for Fødevarer, Landbrug og Fiskeri, Fiskeristyrelsen, december 2021). Kystfiskeriet er presset af en fortsat ugunstig forvaltning og forsvindende kystnære fiskebestande. Noget skal gøres, hvis de få små fiskekuttere, der er tilbage, også skal være at finde på havnene i fremtiden.</p>\r\n<p style=\"text-align: justify;\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Maritim kulturarv</span>\r\n</p>\r\n<p class=\"NormalInd\">Forslagsstillerne ønsker en rigere dansk havnatur for at sikre grundlaget for den danske maritime kulturarv.</p>\r\n<p class=\"NormalInd\">\r\n</p>\r\n<p class=\"NormalInd\">Danmark har altid været en stolt havnation. Danskerne elsker og er afhængige af havet, og uanset hvor du befinder dig i landet, er du aldrig mere end 50 km væk fra havet. Men naturen og fiskebestandene er nu i en så pinlig og elendig tilstand, at vores havne er tomme for små fiskekuttere, og langs vores smukke kyster er der nu langt imellem fangsterne, når man tager med børn og børnebørn på fisketur.</p>\r\n<p class=\"NormalInd\">\r\n</p>\r\n<p class=\"NormalInd\">Dette skyldes, at havnaturen er i en så ringe tilstand, at den mange steder ikke længere kan understøtte de processer, som i sidste ende leverer goder til samfundet og os mennesker. Dette er ikke den natur- og kulturarv, som vi ønsker at efterlade til kommende generationer af danskere. Med en national krise til havs har det aldrig været vigtigere at sikre bedre forvaltning og beskyttelse af de danske farvande, og havets fremtid vedrører vores alles fremtid (»DN: Der mangler en plan og visioner for den trængte havnatur«, Altinget, Miljø, den 28. maj 2021).</p>\r\n<p style=\"text-align: justify;\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Dansk maritim kulturarv gennem etablering af urørt hav</span>\r\n</p>\r\n<p class=\"NormalInd\">Forslagsstillerne foreslår at sikre den danske maritime kulturarv gennem etablering af 10 pct. urørt hav.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen har kun afsat 4,1 pct. i udkastet til Danmarks nye havplan, og dette er langt fra nok til at skabe forbedringer for det marine Danmark (»Flertal af danske politikere kræver mere urørt hav«, Danmarks Naturfredningsforening, den 12. april 2021).</p>\r\n<p class=\"NormalInd\">\r\n</p>\r\n<p class=\"NormalInd\">Etableringen af områder til urørt hav er ganske essentielt for at genoprette den marine biodiversitet. Livet til havs er så presset, at det i visse dele af det danske havareal har brug for at opnå fuldstændig beskyttelse fra al udnyttelse som fiskeri, energi- og råstofudledning m.v.</p>\r\n<p class=\"NormalInd\">\r\n</p>\r\n<p class=\"NormalInd\">I de etablerede områder med urørt hav skal livet have ro til at genoprette og -etablere sig, så arter som ålen kan bevare sit habitat til at vokse og yngle og sikre fremtidige bestande.</p>\r\n<p class=\"NormalInd\">\r\n</p>\r\n<p class=\"NormalInd\">Gives den marine biodiversitet en status som urørt hav i blot 10 pct. af havet, vil det gavne hele det danske hav, så vi i andre områder end de 10 pct. fortsat kan nyde godt af havets goder og ressourcer, selvfølgelig med omtanke for dets bæreevne (»Messerschmidt og Lidegaard i fælles fodslag mod regeringen: Havplanen er alt for uambitiøs på naturens vegne«, Altinget, den 20. april 2021).</p>\r\n<p style=\"text-align: justify;\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Forslag til videre beslutningsproces</span>\r\n</p>\r\n<p class=\"NormalInd\">Beslutningen om at etablere 10 pct. urørt hav bør være en del af forårets forhandlinger om Danmarks nye havplan.</p>\r\n<p class=\"NormalInd\">\r\n</p>\r\n<p class=\"NormalInd\">Den videre proces, bl.a. med beslutninger om placering af områderne, må ske i tæt samspil med grønne organisationer, forskere og andre eksperter, der arbejder indgående med havmiljø, for at sikre den størst mulige biodiversitetseffekt på områderne. Det Blå Danmark skal høres.</p>\r\n<p class=\"NormalInd\">\r\n</p>\r\n<p class=\"NormalInd\">endvidere bør berørte parter som lokalsamfund og forskellige former for fiskeri inddrages i processen for at sikre inddragelse af unik lokal viden og erhvervsmæssige interesser.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">René Christensen</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at fremme den danske maritime kulturarv gennem etablering af 10 pct. urørte havområder.</p>\r\n<p class=\"ForslagsNummer\">(Beslutningsforslag nr. B 152)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 152",
            "stateLabel": "Forkastet",
            "references": [
                {
                    "shortName": "2021/1 BSF 152",
                    "title": "Forslag til folketingsbeslutning om at fremme den danske maritime kulturarv gennem etablering af 10 pct. urørte havområder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229555,
                    "eliUri": "/eli/ft/20211BB00152",
                    "externalLink": ""
                },
                {
                    "shortName": "2021/1 BTB 152",
                    "title": "Betænkning over Forslag til folketingsbeslutning om at fremme den danske maritime kulturarv gennem etablering af 10 pct. urørte havområder",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231242,
                    "eliUri": "/eli/ft/20211DB00927",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b152/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00152"
        },
        {
            "displayName": "Entydig dokumentidentifikation",
            "displayValue": "AX027412"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}