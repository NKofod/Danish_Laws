{
    "id": 156138,
    "title": "Ankestyrelsens principafgørelse A-34-01 om kontanthjælp - tidspunkt for ret til hjælp - feriepenge - lønefterregulering - beregning",
    "documentTypeId": "240",
    "isSagsforlobPeriodValid": true,
    "shortName": "KEN nr 9419 af 01/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-34-01 om kontanthjælp - tidspunkt for ret til hjælp - feriepenge - lønefterregulering - beregning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Retten til kontanthjælp indtrådte først på det tidspunkt, hvor løn, lønefterregulering og udbetalte feriepenge var levet op.</p>\r\n   <p class=\"TekstGenerel\">Ankestyrelsen lagde vægt på, at lønefterregulering og feriepenge måtte betragtes som lønandele.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>02-07-2012</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 614 af 26. juni 2001 - § 11, stk. 2, nr. 2</p>\r\n<p>\r\n   <span class=\"Bold\">Note:</span>\r\n</p>\r\n<p>Er nu indarbejdet i Principafgørelse 107-12.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var alene og forsørger til 1 barn under 18 år, var blevet arbejdsløs fra 15. juni 2000. Hun havde været ansat i et vikariat i tiden 15. marts 2000 - 15. juni 2000.</p>\r\n<p>Ansøger havde fået udbetalt sidste løn den 1. juli 2000 for perioden 1. juni - 15. juni 2000. I forbindelse med ansøgning om kontanthjælp den 27. juli 2000 havde ansøger oplyst, at hun havde afholdt ferie med feriepenge i tiden 15. juni 2000 til 20. juli  2000.</p>\r\n<p>Den 31. maj 2000 havde ansøger fået udbetalt løn for maj måned. Den 30. juni 2000 fik ansøger udbetalt løn for juni måned. Den 31. juli 2000 fik ansøger udbetalt et beløb i lønefterregulering.</p>\r\n<p>Kommunen bevilgede den 6. september 2000 kontanthjælp fra 20. september 2000, idet kommunen fandt, at ansøger havde løn at leve for frem til 14. august 2000 og feriepenge, som skulle dække perioden 15. august til 19. september 2000.</p>\r\n<p>I forbindelse med behandlingen af klagen over kommunens afgørelse, ændrede kommunen sin afgørelse, således at ansøger nu fandtes berettiget til kontanthjælp fra 5. september 2000.</p>\r\n<p>Nævnet fandt, at der ikke var grundlag for at pålægge kommunen at yde kontanthjælp, udover det beløb, som ansøger allerede havde modtaget.</p>\r\n<p>Nævnet begrundede afgørelsen med, at den løn, som ansøger fik udbetalt den 31. maj 2000 skulle leves op i juni måned 2000. Den løn, som ansøger fik udbetalt den 30. juni 2000 skulle leves op i 15 dage i juli måned. Da det imidlertid fremgik, at ansøger havde afholdt 5 ugers ferie med feriepenge fra hun fratrådte sin stilling den 15. juni til den 20. juli 2000, blev de beløb, som hun fik udbetalt 31. maj og 30. juni, forskudt. Løn fra disse udbetalinger og feriepenge ville derfor først være levet op den 20. august 2000.</p>\r\n<p>Nævnet lagde endvidere vægt på, at ansøger den 31. juli 2000 fik et beløb på brutto 13.397 kr. udbetalt. Selvom dette beløb vedrørte betaling for forskudt arbejdstid i tidligere måneder, havde ansøger fra den 1. august 2000 haft beløbet til rådighed, og dette beløb skulle derfor leves op, førend hun fik ret til kontanthjælp. Dette beløb skulle således dække tiden fra 21. august og frem til det tidspunkt, hvor der blev udbetalt kontanthjælp.</p>\r\n<p>I klagen til Ankestyrelsen havde ansøger bl.a. anført, at nævnets afgørelse stred mod Ankestyrelsens praksis i forhold til SM O-111-97 og SM O-29-96. Således var der ikke hjemmel til at fratrække indtægter, som var erhvervet forud for det tidspunkt, hvor behovet var til stede og betingelserne var opfyldt og det var afklaret at en ansøger måtte have et højere niveau end kontanthjælpen for en måned, i den måned hvor den sociale begivenhed indtrådte.</p>\r\n<p>Sagen blev behandlet i principielt møde med henblik på afklaring af om den løn, der blev udbetalt før afholdelse af ferie med feriepenge, kan kræves opsparet til underhold efter feriens afslutning.</p>\r\n<p>Ankestyrelsen behandlede endvidere spørgsmålet om, hvordan der skal forholdes med lønefterreguleringer, der er kommet til udbetaling efter arbejdsophøret.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke havde ret til kontanthjælp, udover den hjælp, som kommunen havde udbetalt.</p>\r\n<p>Begrundelsen for afgørelsen var, at retten til kontanthjælp først indtrådte på det tidspunkt, hvor den resterende løn og udbetalte feriepenge var levet op, dvs. den 25. september 2000, jf. aktivlovens § 11, stk. 2, nr. 2.</p>\r\n<p>Ankestyrelsen lagde vægt på, at ansøger var fratrådt sin stilling den 15. juni 2000. Efter dette tidspunkt fik hun udbetalt løn den 30. juni 2000 for perioden 1. juni til 15. juni 2000, feriepenge for 5 uger og efterbetaling af løn den 31. juli 2000 med et beløb svarende til kontanthjælpsniveauet for en forsørger i 37 dage.</p>\r\n<p>Ankestyrelsen stadfæstede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20010941925"
        },
        {
            "displayName": "Entydig dokumentidentifikation",
            "displayValue": "BS008929"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9419"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200020-01"
        },
        {
            "displayName": "Stikord",
            "displayValue": "A-34-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}