{
    "id": 121002,
    "title": "Uddannelse foregår på arbejdsplads, ikke ret til befordringstilskud",
    "documentTypeId": "240",
    "isSagsforlobPeriodValid": true,
    "shortName": "KEN nr 9519 af 13/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Uddannelse foregår på arbejdsplads, ikke ret til befordringstilskud</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet havde søgt om befordringstilskud under sin kursusdeltagelse.</div>\r\n        </p>\r\n        <p class=\"Tekst2\">\r\n          <div>Ifølge ansøgningen foregik kurset på arbejdsgiverens adresse.</div>\r\n        </p>\r\n        <p class=\"Tekst2\">\r\n          <div>Eftersom der ikke i reglerne er mulighed for befordringstilskud, når et kursus afholdes på ansøgerens arbejdsplads, var medlemmet derfor ikke berettiget til befordringstilskud.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således a-kassens afgørelse.</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 12. marts 2008.</p>\r\n      <p class=\"Tekst\">Ankenævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De er ikke berettiget til befordringstilskud i forbindelse med deltagelse i AMU-kurset ”Jobrelateret fremmedsprog med basalt ordforråd” afholdt i perioden 31. oktober 2007 til 5. december 2007, i alt 5 dage.</p>\r\n      <p class=\"Tekst\">Ankenævnet tiltræder således a-kassens afgørelse af den 17. januar 2008.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De er ansat hos YY på adressen BB.</p>\r\n      </p>\r\n      <p class=\"Tekst\">Personer der deltager i arbejdsmarkedsuddannelser og enkeltfag, der er optaget i en fælles kompetencebeskrivelse, kan som udgangspunkt opnå tilskud til dækning af udgifter til befordring.</p>\r\n      <p class=\"Tekst\">Hvis deltagelsen i uddannelsen foregår på den virksomhed, hvor deltageren er ansat, kan der ifølge reglerne dog ikke opnås befordringstilskud.</p>\r\n      <p class=\"Tekst\">Ankenævnet finder ikke, at De er berettiget til befordringstilskud under kursusdeltagelsen.</p>\r\n      <p class=\"Tekst\">Ankenævnet har lagt vægt på, at uddannelsesstedet ifølge ansøgningen om befordringstilskud var hos YY på adressen BB, og at kurset dermed blev afholdt på den virksomhed, hvor De er ansat.</p>\r\n      <p class=\"Tekst\">Det forhold, at De tidligere måtte have modtaget befordringstilskud under kursusdeltagelse på virksomheden, og at nogle af Deres kolleger måtte have modtaget befordringstilskud fra samme a-kasse under kursusdeltagelse i AMU-kurset ”Jobrelateret fremmedsprog med basalt ordforråd”, kan ikke medføre et andet resultat, idet der ikke i reglerne er hjemmel til at give Dem befordringstilskud.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 21, stk. 1 og 4 og § 22 i lov nr. 446 af 10. juni 2003 om arbejdsmarkedsuddannelser m.v. med de ændringer der følger af lov nr. 556 af 6. juni 2007 om lov om ændring af forskellige love på Undervisningsministeriets område, og</p>\r\n        <p class=\"Liste1\"><span class=\"Liste1Nr\">–</span> § 1, stk. 1, i bekendtgørelse nr. 495 af 16. juni 2005 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov nr. 446 af 10. juni 2003 om arbejdsmarkedsuddannelser m.v. med de ændringer der følger af lov nr. 556 af 6. juni 2007 om lov om ændring af forskellige love på Undervisningsministeriets område:</span></p>\r\n      <p class=\"Tekst\"><span class=\"Bold\">§ 21.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, og ved deltagelse i individuel kompetencevurdering efter denne lov.</p>\r\n      <p class=\"Tekst\"><span class=\"Italic\">Stk. 2.</span> Det er en betingelse for at opnå ydelse efter stk. 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Tekst\"><span class=\"Italic\">Stk. 3.</span> Tilskud til kost og logi bortfalder helt eller delvis, hvis uddannelsesstedet yder kost og logi.</p>\r\n      <p class=\"Tekst\"><span class=\"Italic\">Stk. 4.</span> Deltagere i uddannelse, i vurdering af basale færdigheder i læsning, skrivning, stavning, regning eller matematik og i vejledning i tilknytning hertil eller i individuel kompetencevurdering efter denne lov, der foregår på den virksomhed, hvor deltagerne er ansat, kan ikke opnå befordringstilskud.</p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Bekendtgørelse nr. 495 af 16. juni 2005 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse:</span></p>\r\n      <p class=\"Tekst\"><span class=\"Bold\">§ 1.</span> Deltagere, der opfylder betingelserne i § 21 i lov om arbejdsmarkedsuddannelser m.v. har ret til befordringstilskud, hvis deres daglige transport mellem bopæl i Danmark og uddannelsessted og retur er mere end 24 km.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080951925"
        },
        {
            "displayName": "Entydig dokumentidentifikation",
            "displayValue": "BE003037"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9519"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5300019-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}