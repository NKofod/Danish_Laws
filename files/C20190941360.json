{
    "id": 209263,
    "title": "Vejledning om ansøgningspuljen til forebyggelse af gråzoneprostitution.",
    "documentTypeId": "180",
    "isSagsforlobPeriodValid": true,
    "shortName": "VEJ nr 9413 af 13/05/2019",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgningspuljen til forebyggelse af gråzoneprostitution.</p>\r\n<p style=\"text-align: center;\">\r\n   <span class=\"Bold\">Ansøgningsfrist den 18. juni 2019 kl.</span> <span class=\"Bold\">12.00</span></p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">INDHOLDSFORTEGNELSE</span>\r\n</p>\r\n<p>1 Indledning</p>\r\n<p>2 Ansøgningspuljens formål</p>\r\n<p>3 Ansøgningspuljens forventede resulateter</p>\r\n<p>4 Ansøgningspuljens ansøgerkreds</p>\r\n<p>5 Målgruppe</p>\r\n<p>6 Baggrund om ansøgningspuljen</p>\r\n<p>7 Indhold i projektet</p>\r\n<p>7.1 Erfaringsudveksling mellem projekter</p>\r\n<p>8 Projektperiode</p>\r\n<p>9 Tildelingskriterier og vurdering</p>\r\n<p>10 Tilskudsberettigede udgifter</p>\r\n<p>11 Ikke tilskudsberettigede udgifter</p>\r\n<p>12 Udarbejdelse af budget</p>\r\n<p>13 Ansøgningsfrist og -procedure</p>\r\n<p>14 Statsstøtte</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Som led i satspuljeaftalen for 2018 blev der afsat i alt 10,0 mio. kr. til ansøgningspulje til forebyggelse af gråzoneprostitution. Midlerne er afsat på finansloven for 2019 på § 15.75.12.40. Bevillingen udmøntes i 2019 for en treårig periode med 2,0 mio. kr. i 2019, 4,0 mio. kr. i 2020 og 4,0 mio. kr. i 2021.</p>\r\n<p>Det forventes, at tre til fem ansøgere kan opnå tilskud fra ansøgningspuljen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Ansøgningspuljens formål</span></p>\r\n<p>Ansøgningspuljens formål er at forebygge, at unge etablerer og indgår i prostitutionslignende relationer ved at udvikle kvaliteten i private og frivillige organisationers eksisterende rådgivningstilbud, så målgruppen får tilbudt en målrettet, kvalificeret rådgivning og støtte om prostitutionslignende relationer.</p>\r\n<p>\r\n</p>\r\n<p>Unge, der bytter eller sælger seksuelle ydelser, henvender sig sjældent til rådgivningstilbud målrettet borgere i prostitution eller prostitutionslignende relationer, hvorfor formålet også er at kvalificere eksisterende rådgivning til unge, som ikke henvender sig specifikt om denne problemstilling. Prostitutionslignende relationer som eksempelvis sugardating, kan for nogle unge være en utilsigtet vej ind i prostitution, og formålet er således også at forebygge, at unge starter i egentlig prostitution.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Ansøgningspuljens forventede resultater</span></p>\r\n<p>\r\n</p>\r\n<p>Det forventes, at de støttede projekter opnår nedenstående resultat:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> At flere unge opnår at blive hjulpet og støttet i forhold til prostitutionslignende relationer igennem de eksisterende rådgivningstilbud. En hjælp og støtte til unge forventes bl.a. at føre til, at flere unge får mulighed for at få en målrettet og kvalificeret rådgivning og støtte, og at flere unge ophører med at have prostitutionslignende relationer.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Ansøgningspuljens ansøgerkreds</span></p>\r\n<p class=\"BilagtekstListe\">Ansøgerkredsen er:</p>\r\n<p class=\"Liste1\">\r\n   <span class=\"Liste1Nr\">–</span> Private og frivillige organisationer, der tilbyder rådgivning og støtte til unge.</p>\r\n<p class=\"Liste1\">\r\n   <span class=\"Liste1Nr\">–</span> Private og frivillige organisationer med viden om unge i prostitutionslignende relationer.</p>\r\n<p class=\"Liste1\">\r\n   <span class=\"Liste1Nr\">–</span> Partnerskaber mellem flere frivillige og private aktører inden for området er også inden for ansøgerkredsen.</p>\r\n<p>\r\n</p>\r\n<p>For private og frivillige organisationer, der tilbyder rådgivning og støtte til unge gælder, at organisationerne skal tilbyde landsdækkende rådgivning eller dække et større geografisk område med rådgivning i minimum tre regioner.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Målgruppe</span></p>\r\n<p>Ansøgningspuljens målgruppe er unge i alderen 15 til 30 år, der er i risiko for eller indgår i prostitutionslignende relationer, eksempelvis sugardating. Inden for målgruppen hører også unge, som ikke definerer deres adfærd som prostitution, og derfor ikke opsøger rådgivning eller hjælpetilbud målrettet borgere i prostitution.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Baggrund om ansøgningspuljen</span></p>\r\n<p>I de senere år er relationer med prostitutionslignende karakter blevet mere synlige. Fx efterspørges og tilbydes seksuelle byttehandler på sociale medier og konkrete hjemmesider. For unge kan det være fristende at afprøve og eksperimentere med gråzoneprostitution, men det kan også have konsekvenser, som de unge kan have svært ved at overskue. Det kan handle om, at unge befinder sig i positioner/relationer, hvor det er svært eller umuligt at sige nej. Nogle unge kan have svært ved at mærke egne grænser, og derfor er de ikke i stand til at være opmærksomme på, når de indgår i relationer, som er skadelige for dem. Unge kan også blive manipuleret til at indgå i prostitutionslignende relationer.</p>\r\n<p>\r\n</p>\r\n<p>Ansøgningspuljen skal bidrage til at etablere kontakt til unge i målgruppen, opbygge viden om unge i prostitutionslignende relationer og kvalificere eksisterende rådgivnings- og støttetilbud til unge i prostitutionslignende relationer. Unge, som bytter eller sælger seksuelle ydelser, opsøger ikke nødvendigvis rådgivning om deres gråzoneprostitution, men andre problemstillinger, som de oplever. Det er langt fra altid, at unge selv anser deres adfærd som gråzoneprostitution. Samtidig er emnet forbundet med stort tabu og stigma, hvilket ligeledes kan gøre det svært at starte en dialog om emnet, både for den unge og for den rådgivende fagperson.</p>\r\n<p>\r\n</p>\r\n<p>Ansøgningspuljen har fokus på at kvalificere eksisterende rådgivningstilbud til unge. Dette fx ved at opkvalificere fagpersoner, der rådgiver unge og udvikle nye redskaber til, hvordan man indgår i dialog om prostitutionslignende relationer med målgruppen. Det kan fx være redskaber i form af dialogværktøjer, der guider fagpersonen i at opspore og tale om prostitutionslignende relationer. Det kan også bestå i fx dialogskabende rådgivning og/eller information målrettet unge, som bevæger sig på datingsider (sugardating) og sociale medier.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Indhold i projektet</span></p>\r\n<p>Projektet skal etablere kontakt til unge i målgruppen, opbygge erfaringer med arbejdet med unge i prostitutionslignende relationer og oplyse målgruppen om prostitutionslignende relationer, herunder om muligheden for at få kvalificeret rådgivning og støtte målrettet de prostitutionslignende relationer. Indsatsen skal bygge på organisationens erfaringer fra eksisterende rådgivningstilbud til unge og skal kvalificere denne rådgivning og støtte til unge, eksempelvis gennem opkvalificering af medarbejdere, der varetager rådgivningen, samt udvikling og afprøvning af nye screeningsværktøjer, samtaleredskaber og webbaserede løsninger tilpasset unge i prostitutionslignende relationer.</p>\r\n<p>\r\n</p>\r\n<p>Aktiviteterne skal have fokus på at benytte sig af de platforme, som unge mennesker bevæger sig på i forhold til at få udbredt viden og yde rådgivning om risikoadfærd, lovgivning etc. for eksempel på sociale medier. Aktiviteter omfatter alle former for rådgivningstilbud i privat eller frivilligt regi som telefonrådgivning, samtaleforløb, ung til ung formidling, opsøgende rådgivning på skoler mv.</p>\r\n<p>\r\n</p>\r\n<p class=\"Overskriftsnummer2\">7.1. Erfaringsudveksling mellem projekter</p>\r\n<p>I projektperioden stilles der krav til, at de organisationer, der modtager tilskud fra ansøgningspuljen på egen hånd organiserer netværkssamarbejde med øvrige tilskudsmodtagere. Hver tilskudsmodtager skal som minimum afholde ét netværksmøde i projektperioden med deltagelse af øvrige tilskudsmodtagere med henblik på videns- og erfaringsudveksling om opnåede resultater, viden om målgruppen og udviklede værktøjer til arbejdet med målgruppen.</p>\r\n<p>\r\n</p>\r\n<p>Endvidere skal tilskudsmodtager årligt afrapportere om opnåede resultater til Socialstyrelsen i en statusrapport, bl.a. om resultater fra netværksmøder, herunder stillingtagen til, hvordan de opnåede resultater kan forankres i egen praksis.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">8.</span> <span class=\"Bold\">Projektperiode</span></p>\r\n<p>Midlerne anvendes inden for projektperioden 1. september 2019 til 31. august 2022.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">9.</span> <span class=\"Bold\">Tildelingskriterier og vurdering</span></p>\r\n<p>Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.</p>\r\n<p>\r\n</p>\r\n<p>\r\n   <span class=\"Bold\">Tabel 1: Vurdering og tildelingskriterier:</span>\r\n</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"603\" style=\"border-collapse: collapse;\">\r\n                  <colgroup>\r\n                     <col width=\"171px\">\r\n                     </col>\r\n                     <col width=\"281px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">1. Ansøgerkreds, formål og målgruppe</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Ansøger, formål og målgruppe ligger inden for ansøgningspuljens ansøgerkreds, formål og målgruppe.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">2. Aktiviteter og tilgang</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Projektets aktiviteter og tilgang bidrager til opfyldelse af projektets forventede resultater, jf. vejledningens afsnit 3.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">3. Faglige kriterier</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Ansøger har tilrettelagt en opsøgende indsats for at gøre målgruppen opmærksom på muligheden for at modtage rådgivning om gråzoneprostitution, herunder mere intensivt opsøgende aktiviteter for de organisationer, der i forvejen tilbyder denne rådgivning.</div>\r\n                        <div class=\"TabelTekst2\">- Ansøger har fokus på opkvalificering af de rådgivere, der varetager rådgivning af målgruppen, herunder på målgruppens forskellige udfordringer og behov i relation til prostitutionslignende relationer.</div>\r\n                        <div class=\"TabelTekst2\">- Indsatsen skal udgøre en integreret del af den eksisterende rådgivningsindsats og støtte og skal opkvalificere denne.</div>\r\n                        <div class=\"TabelTekst2\">- Ansøger skal beskrive, hvordan de kan bidrage til samarbejde og fælles fagligt netværk med andre projekter, der modtager støtte.</div>\r\n                        <div class=\"TabelTekst2\">- For ansøgere, der arbejder med unge bredt set, skal det sandsynliggøres, at organisationen har kontakt til unge med prostitutionslignende relationer, og der skal redegøres for, hvordan organisationen rådgiver og støtter målgruppen. Ansøger skal kunne dokumentere, at organisationen er landsdækkende eller dækker et større geografisk område.</div>\r\n                        <div class=\"TabelTekst2\">- For ansøgere, der har ekspertviden om unge i prostitutionslignende relationer, skal ansøger redegøre for organisationens erfaringer med rådgivning af unge i prostitutionslignende relationer, og det skal sandsynliggøres, at organisationen har særlig faglig indsigt på prostitutionsområdet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">4. Organisering og ledelse</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Ansøger har beskrevet, hvordan indsatsen tilrettelægges organisatorisk og fagligt i forhold til ansøgers øvrige tilbud til målgruppen og har beskrevet organiseringen af projektet.</div>\r\n                        <div class=\"TabelTekst2\">- For projekter, der etableres i samarbejde mellem flere organisationer, skal organisering, ledelse og ansvarsområder i organisationerne være beskrevet.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">5. Forankring</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Ansøger har beskrevet en realistisk plan for forankring af opnåede resultater i eksisterende rådgivnings- og støttetilbud til unge, hvor forebyggelse af prostitutionslignende relationer hos unge herefter bliver et målrettet indsatsområde.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">6. Budget</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Der er overensstemmelse mellem budget og projektets aktiviteter, og budgetposter er relevante og rimelige.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>Når ansøgningsskemaet udfyldes, skal ansøger beskrive nedenstående:</p>\r\n<p>\r\n</p>\r\n<p>\r\n   <span class=\"Bold\">Ad 1) Ansøgerkreds, formål og målgruppe:</span>\r\n</p>\r\n<p>Det vil blive vurderet, om ansøger ligger inden for ansøgningspuljens ansøgerkreds og om projektets formål og målgruppe ligger inden for ansøgningspuljens formål og målgruppe. Til brug for vurderingen skal det beskrives, hvordan projektet har til formål at forebygge, at unge etablerer og indgår i prostitutionslignende relationer ved at udvikle kvaliteten i private og frivillige organisationers eksisterende rådgivningstilbud, så målgruppen får tilbudt en målrettet, kvalificeret rådgivning og støtte om prostitutionslignende relationer. Det er vigtigt, at det sandsynliggøres, at projektet medvirker til at fremme ansøgningspuljens formål.</p>\r\n<p>\r\n</p>\r\n<p class=\"BilagtekstListe\">Projektets målgruppe skal beskrives kort og præcist. Beskrivelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\">–</span> Hvem indgår i målgruppen? Det skal beskrives, hvad der kendetegner de borgere, som indgår i målgruppen.</p>\r\n<p class=\"Liste1\">\r\n   <span class=\"Liste1Nr\">–</span> Hvor mange fra målgruppen forventes at deltage i projektet? Det er vigtigt, at der gives et realistisk bud på, hvor mange der forventes at modtage rådgivning og støtte i projektet.</p>\r\n<p class=\"Liste1\">\r\n   <span class=\"Liste1Nr\">–</span> Hvordan vil antal deltagere fra målgruppen i projektet blive opgjort? Det skal beskrives, hvordan antallet af deltagere optælles.</p>\r\n<p class=\"Liste1\">\r\n   <span class=\"Liste1Nr\">–</span> Det skal overvejes, om der er særlige kønsmæssige, aldersmæssige, etniske eller andre perspektiver, der skal tages højde for i projektet. I så fald skal det beskrives.</p>\r\n<p>\r\n</p>\r\n<p>\r\n   <span class=\"Bold\">Ad 2) Aktiviteter og tilgang:</span>\r\n</p>\r\n<p>Det vil blive vurderet, om projektets aktiviteter bidrager til opfyldelse af projektets formål og forventede resultater. Til brug for vurderingen skal de planlagte aktiviteter være klart beskrevet, og det skal beskrives, hvordan aktiviteterne hænger sammen med projektets formål og forventede resultater. Det forventes, at ansøger opstiller konkrete målsætninger på borgerniveau, der afspejler de konkrete resultater eller forandringer, som projektet forventes at opnå i relation til målgruppen af unge, herunder hvordan målgruppen vil profitere af indsatsen. Projektets aktiviteter skal være beskrevet, så det fremgår, hvordan aktiviteterne er tilpasset målgruppen og deres forskellige udfordringer og behov.</p>\r\n<p>\r\n</p>\r\n<p>\r\n   <span class=\"Bold\">Ad 3) Faglige kriterier:</span>\r\n</p>\r\n<p>Det vil blive vurderet, om ansøger opfylder de faglige krav der stilles, herunder specifikke krav til ansøgere, afhængigt af om der søges som frivillig eller privat organisation, der tilbyder generel rådgivning og støtte til unge, eller der søges som frivillige eller private organisationer, der har viden om prostitutionsområdet og erfaring med at rådgive unge i prostitutionslignende relationer.</p>\r\n<p>\r\n</p>\r\n<p>Ansøger skal have forholdt sig til krav om, at de skal indgå i etablering af et fagligt netværk med øvrige tilskudsmodtagere i projektperioden, og at ansøger selv som minimum skal afholde et netværksmøde i projektperioden med deltagelse af to til fire øvrige tilskudsmodtagere.</p>\r\n<p>\r\n</p>\r\n<p>\r\n   <span class=\"Bold\">Ad 4) Organisering og ledelse:</span>\r\n</p>\r\n<p>Det vil blive vurderet, om projektets organisering og ledelse har sammenhæng med projektets formål, målsætninger og aktiviteter. Til brug for vurderingen skal projektets organisering og ledelse beskrives, herunder projektets organisationsstruktur og opgavefordeling. Dette kan f.eks. gøres ved en beskrivelse af den organisatoriske placering af indsatsen, projektets medarbejdere, herunder antallet af medarbejdere og deres faglige baggrund, opgavefordelingen samt eventuelle samarbejdsparter og deres bidrag.</p>\r\n<p>\r\n</p>\r\n<p>\r\n   <span class=\"Bold\">Ad 5) Forankring:</span>\r\n</p>\r\n<p>Det vil blive vurderet, hvorvidt ansøger har beskrevet en realistisk plan for forankring af opnåede resultater i eksisterende rådgivning- og støttetilbud til unge efter tilskudsperiodens ophør. Organisationen skal herefter kunne tilbyde en rådgivningsindsats, hvor forebyggelse af prostitutionslignende relationer hos unge udgør et målrettet indsatsområde.</p>\r\n<p>\r\n</p>\r\n<p>\r\n   <span class=\"Bold\">Ad 6) Budget:</span>\r\n</p>\r\n<p>Det vil blive vurderet, hvorvidt der er sammenhæng mellem de beskrevne aktiviteter og de udgiftsposter, som fremgår af budgettet. Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel. Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.</p>\r\n<p>\r\n</p>\r\n<p>Budgettet skal indtastes i Excel-dokumentet ”Budgetskema 1”, som ligger på ansøgningspuljens side på Tilskudsportalen. Ved indsendelse af ansøgningen vedhæftes Budgetskema 1. Når den elektroniske ansøgning udfyldes, skal det samlede ansøgte beløb indtastes i det elektroniske budgetskema (Budgetskema 2). Beløbet, som er angivet i det elektroniske budgetskema (Budgetskema 2), skal være i overensstemmelse med beløbet, som er angivet i Excel-skemaet (Budgetskema 1).</p>\r\n<p>\r\n</p>\r\n<p>Læs mere om krav til budgettet m.m. i vejledningens afsnit 10-12.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">10.</span> <span class=\"Bold\">Tilskudsberettigede udgifter</span></p>\r\n<p>Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p>\r\n</p>\r\n<p>1. Lønudgifter til aflønning af medarbejdere i projektet. Lønudgifter skal budgetteres med antal timer og sats pr. time. Lønudgifter må ikke inkluderes under andre budgetposter. Lønniveauet må ikke være højere end det, der er aftalt i de statslige overenskomster for tilsvarende arbejde. Relevant information kan findes på Moderniseringsstyrelsens hjemmeside og/eller ved henvendelse til de relevante fagforeninger.</p>\r\n<p>2. Udgifter til honorarer til konsulenter.</p>\r\n<p>3. Udgifter til aktiviteter målrettet rådgivningen af unge, herunder udvikling af IT løsninger i rådgivningen, samtaleforløb, opsøgende indsats mv.</p>\r\n<p>4. Udgifter til kompetenceudvikling af fagpersoner og frivillige medarbejdere.</p>\r\n<p>5. Udgifter til formidling og udbredelse af rådgivningen.</p>\r\n<p>6. Udgifter til lokaler.</p>\r\n<p>7. Udgifter til kontorhold (f.eks. mindre kontorartikler, porto mv.).</p>\r\n<p>8. Udgifter til materielanskaffelser indtil 50.000 kr. pr. projektår. Såfremt der søges om tilskud til materielanskaffelser, skal formålet med anskaffelsen fremgå af ansøgningen eller i en note til budgettet.</p>\r\n<p>9. Udgifter til revisor.</p>\r\n<p>10. Lovpligtige forsikringer, herunder arbejdsskadeforsikringer.</p>\r\n<p>11. Udgifter til transport i egen bil. Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p>12. Udgifter til offentlig transport.</p>\r\n<p>13. Andre relevante udgifter til projektets gennemførelse. Relevansen beskrives i en note til budgettet.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">11.</span> <span class=\"Bold\">Ikke tilskudsberettigede udgifter</span></p>\r\n<p>Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p>1. Materielanskaffelser for over 50.000 kr. pr. projektår.</p>\r\n<p>2. Køb af fast ejendom.</p>\r\n<p>3. Anlægsudgifter (f.eks. ombygning og renovering).</p>\r\n<p>4. Dækning af underskud eller anden gæld.</p>\r\n<p>5. Støtte til enkeltpersoners underhold.</p>\r\n<p>6. Aktiviteter, der fuldt ud er finansieret fra anden side.</p>\r\n<p>7. Generelle uddannelses- og kursusaktiviteter for frivillige</p>\r\n<p>8. Aktiviteter eller tilsvarende til personer uden lovligt ophold.</p>\r\n<p>9. Projekter forankret i udlandet samt Grønland og Færøerne.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">12.</span> <span class=\"Bold\">Udarbejdelse af budget</span></p>\r\n<p>Budgettet skal være realistisk, sparsommeligt og leve op til de krav, der er til udgiftstyper og niveauer. Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.</p>\r\n<p>\r\n</p>\r\n<p>Budgetskemaet skal vedhæftes som Excel-fil til ansøgningsskemaet. I afsnit 9, ad 6) er udarbejdelse af budgettet nærmere beskrevet. Det er vigtigt, at følgende oplysninger angives i budgettet:</p>\r\n<p>• Projektets titel</p>\r\n<p>• Ansøgers identifikation (CVR-nummer)</p>\r\n<p>• Ansøgers navn og adresse</p>\r\n<p>\r\n</p>\r\n<p>\r\n   <span class=\"Bold\">Krav til budgettet</span>\r\n</p>\r\n<p>Udgifter skal specificeres i budgettet. Udgifter kan ikke samles i overordnede budgetposter som overhead, administrationsbidrag og diverse. Der kan ikke budgetteres med uforudsete udgifter.</p>\r\n<p>\r\n</p>\r\n<p>Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.</p>\r\n<p>\r\n</p>\r\n<p>For ansøgere, der søger om støtte i partnerskab, er der mulighed for at søge om dækning af udgifter i de organisationer, der indgår i et partnerskab. Udgifterne skal specificeres i budgetskemaet. For sådanne partnerskaber stilles dog krav om, at der udpeges én tilskudsansvarlig for projektet, der er ansvarlig for projektet og dets gennemførelse, herunder indsendelse af regnskab og rapporter samt kontakt med Socialstyrelsen.</p>\r\n<p>\r\n</p>\r\n<p>\r\n   <span class=\"Bold\">Periodiserede budgetter</span>\r\n</p>\r\n<p>Har det ansøgte projekt har et budget på 100.000 kr. eller derover, skal udgifterne periodiseres, således at udgiften budgetteres i den måned, den forventes afholdt. Hvis der f.eks. er en ansat projektleder i projektet, opgøres lønnen, som den afholdes, én gang om måneden. Gennemsnitstal kan således ikke anvendes.</p>\r\n<p>\r\n</p>\r\n<p>Ved projekter, hvor det samlede ansøgte beløb er mindre end 100.000 kr., er det ved vurderingen af projektet tilstrækkeligt at kende ansøgningens årlige budget pr. aktivitet. Derfor skal samlede ansøgte beløb, som er mindre end 100.000 kr., ikke opdeles i måneder, men samles som årlige udgifter pr. aktivitet. I praksis skal udgifterne derfor samles den første måned, hvor projektet har udgifter.</p>\r\n<p>\r\n</p>\r\n<p>\r\n   <span class=\"Bold\">Enhedspriser</span>\r\n</p>\r\n<p>Alle udgiftsposter skal så vidt muligt udspecificeres i antal enheder og pris pr. enhed. Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.</p>\r\n<p>\r\n</p>\r\n<p>\r\n   <span class=\"Bold\">Noter til budgettet</span>\r\n</p>\r\n<p>Ved behov skal der udarbejdes forklarende noter til de udgiftsposter, som anføres i budgettet. Hvis en af budgetposterne f.eks. er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">13.</span> <span class=\"Bold\">Ansøgningsfrist og -procedure</span></p>\r\n<p>Ansøgningsfristen er onsdag 18. juni kl. 12.00. Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Det forventes, at ansøgerne får svar på ansøgningen senest i august 2019.</p>\r\n<p>\r\n</p>\r\n<p>Socialfaglige spørgsmål kan stilles til Julia Weissenbach i Socialstyrelsen via mail: juw@socialstyrelsen.dk.</p>\r\n<p>\r\n</p>\r\n<p>Spørgsmål til ansøgningspuljen kan stilles til Christine Høstbo i Socialstyrelsen via mail: chos@socialstyrelsen.dk eller til tilskudsforvaltning@socialstyrelsen.dk.</p>\r\n<p>\r\n</p>\r\n<p>Tekniske spørgsmål om Tilskudsportalen kan sendes til portal@socialstyrelsen.dk.</p>\r\n<p>\r\n</p>\r\n<p>Ansøgningsskemaet skal udfyldes elektronisk via Tilskudsportalen. For yderligere information om brug af Tilskudsportalen se under vejledninger på Tilskudsportalens forside. Når Socialstyrelsen har modtaget ansøgningen, vil dette fremgå af status under ”Min tilskudssag”.</p>\r\n<p>\r\n</p>\r\n<p>\r\n   <span class=\"Bold\">Bilag til ansøgningen</span>\r\n</p>\r\n<p>Der foretages en vurdering af projektet ud fra oplysningerne i ansøgningen og budgettet, herunder evt. budgetnoter. Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.</p>\r\n<p>\r\n</p>\r\n<p>Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.</p>\r\n<p>\r\n</p>\r\n<p>Tekniske problemer i forbindelse med indsendelse af ansøgning</p>\r\n<p>Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail (portal@socialstyrelsen.dk) inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragtning.</p>\r\n<p>\r\n</p>\r\n<p>I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.</p>\r\n<p>\r\n</p>\r\n<p>\r\n   <span class=\"Bold\">NemID</span>\r\n</p>\r\n<p>Ansøgere med CVR-nummer skal ved oprettelse og indsendelse af ansøgninger anvende en NemID med arbejdersignatur tilknyttet det relevante CVR-nummer. Den tilskudsansvarlige, såvel som den medarbejder, der opretter ansøgningen, skal have en NemID medarbejdersignatur. Ansøgere, som ikke er CVR-registrerede ved ansøgningstidspunktet, kan søge ved hjælp af en NemID signatur tilknyttet deres CPR nummer, men der vil ved eventuel udbetaling af midler skulle skiftes til et CVR-nummer. Personer, som er fritaget fra tilslutning til digital post, behøver ikke at søge gennem Tilskudsportalen.</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">14.</span> <span class=\"Bold\">Statsstøtte</span></p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 13. maj 2019</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Mette Holm Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2019"
        },
        {
            "displayName": "Accession",
            "displayValue": "C20190941360"
        },
        {
            "displayName": "Entydig dokumentidentifikation",
            "displayValue": "CT000633"
        },
        {
            "displayName": "Dato for førstegangsindlæggelse",
            "displayValue": "14/05/2019"
        },
        {
            "displayName": "Dato for indlæggelse",
            "displayValue": "14/05/2019"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9413"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "13/05/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Socialstyrelsen"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2019-2570"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}