{
    "id": 122017,
    "title": "Forslag til folketingsbeslutning om sikring af rent drikkevand",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 46",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 14. november 2008 af Torben Hansen (S), Ole Vagn Christensen (S), Benny Engelbrecht (S), Mette Gjerskov (S), Jeppe Kofod (S) og Flemming Møller Mortensen (S)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om sikring af rent drikkevand</p>\r\n      <p class=\"Tekst\">Folketinget opfordrer regeringen til at sikre rent drikkevand i den danske vandforsyning gennem indførelse af Dokumenteret Drikkevands Sikkerhed (DDS) i alle vandforsyninger.</p>\r\n      <p class=\"Tekst\">Folketinget opfordrer endvidere regeringen til fremover at udarbejde en national drikkevandsstatistik, der dokumenterer drikkevandets kvalitet i de enkelte forsyninger, og som kan give et overblik over omfanget af eventuelle forureninger af drikkevandet med bakterier og andre uønskede stoffer.</p>\r\n      <p class=\"Tekst\">Folketinget opfordrer endelig regeringen til at arbejde for, at der udvikles og indføres ny miljøteknologi, som muliggør kontinuerlig og aktuel måling af eventuelle forureninger, så forureningen opdages straks og risici for befolkningens sundhed minimeres.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Beslutningsforslaget er en genfremsættelse af beslutningsforslag nr. B 143 fra folketingsåret 2007-08, 2. samling. Se Folketingstidende 2007-08, 2. samling, tillæg A, side 6550 og 6552.</p>\r\n      <p class=\"Tekst9\">Mange borgere i Danmark oplever i kortere eller længere perioder, at deres drikkevand er forurenet.</p>\r\n      <p class=\"Tekst9\">Inden for blot de seneste år har der været problemer f.eks. i Viborg, Studstrup, Rødby, Vojens, Herlufmagle, Bolderslev, Egå og på Møn. I Køgesagen fra januar 2007 var der tale om en meget alvorlig forurening, som gjorde op mod 100 mennesker syge i længere tid.</p>\r\n      <p class=\"Tekst9\">Faktisk eksisterer der intet overblik over, hvor mange borgere der i kortere eller længere perioder f.eks. får udstedt kogepåbud for deres vand. Der findes ingen national statistik, hvortil vandværker og kommuner kan indberette eventuelle forureninger af drikkevandet. Der findes altså hverken hos myndigheder eller vandværker en samlet oversigt over, hvor mange gange der er fundet sygdomsfremkaldende bakterier i drikkevandet, og der findes slet ikke en vurdering af, hvor mange mennesker der bliver syge af bakterier i drikkevandet.</p>\r\n      <p class=\"Tekst9\">Problemer med sygdomsfremkaldende bakterier i drikkevandet kan meget vel være mere omfattende, end de konstaterede tilfælde angiver. Der kan nemlig sagtens tænkes at forekomme mange tilfælde, som ikke bliver opdaget, fordi der ikke bliver foretaget tilstrækkelig mange målinger. Professor i drikkevandsforsyning ved Danmarks Tekniske Universitet DTU, Erik Arvin, siger således den 22. juli 2007 til Nordjyske Stiftstidende: »Hele vores prøvetagningsmetodik er decideret dårlig efter min mening. Man måler simpelt hen for sjældent, og stikprøveteknikken er utilstrækkelig, så det er ikke et tilstrækkeligt finmasket net til, at man kan se, hvad vi har af mikrobielle problemer«.</p>\r\n      <p class=\"Tekst9\">Om problemer med bakterieforurening af drikkevandet er stigende, kan således ikke vurderes med sikkerhed. Men klimaforandringerne, med stigende og kraftige nedbørsmængder, kan tænkes at føre til yderligere forurening af drikkevandssystemerne.</p>\r\n      <p class=\"Tekst9\">På den baggrund bør der gøres en systematisk indsats for at sikre kvaliteten af den danske drikkevandsforsyning og for at forhindre forurening af drikkevandet med sygdomsfremkaldende bakterier og andre uønskede stoffer. De to vandværksforeninger – Dansk Vand- og Spildevandsforening (DANVA) og Foreningen af Vandværker i Danmark (FVD) – anbefaler, at vandværkerne indfører ledelsessystemer for Dokumenteret Drikkevands Sikkerhed (DDS), og de har udgivet en vejledning heri.</p>\r\n      <p class=\"Tekst9\">Dokumenteret Drikkevands Sikkerhed er et ledelsessystem, som opstiller målsætninger for vandkvaliteten, og som indfører procedurer for, hvordan man kan dokumentere drikkevandssikkerheden og forebygge problemer ved at arbejde systematisk med at lukke sikkerhedshullerne. Systemet omfatter alle vandforsyningens faser fra indvinding af vandet over vandbehandling og distribution til forbrugernes installationer. Det indeholder ligeledes rutiner for hygiejne og vedligeholdelse, som sikrer høje standarder.</p>\r\n      <p class=\"Tekst9\">Derfor foreslås det nu, at Folketinget pålægger regeringen at sørge for, at Dokumenteret Drikkevands Sikkerhed bliver indført i alle vandforsyninger. Der bør opstilles tidsplaner, som muliggør, at dette sker hurtigst muligt og i et realistisk tempo.</p>\r\n      <p class=\"Tekst9\">Nogle vandforsyninger, f.eks. Århus og Odense, har allerede indført Dokumenteret Drikkevands Sikkerhed med gode erfaringer. Derfor bør systemet nu udbredes til hele landet, så fremtidige forureninger kan forebygges. Systemet minimerer ikke alene risikoen for forurening af drikkevandet, men det forbedrer også den æstetiske kvalitet af vandet, dvs. smag, lugt, farve, temperatur og partikelindhold.</p>\r\n      <p class=\"Tekst9\">Samtidig med at indføre Dokumenteret Drikkevands Sikkerhed opfordres regeringen til at udarbejde en national statistik for kvaliteten af det danske drikkevand. På den baggrund kan der skabes et overblik over kvaliteten af drikkevandet og over udviklingen på området. Det kan medvirke til at identificere eventuelle problemer og sætte målrettet ind over for dem, så det danske drikkevand løbende forbedres.</p>\r\n      <p class=\"Tekst9\">Endelig opfordres regeringen til at arbejde for, at der udvikles og indføres moderne målemetoder i form af sensorer m.v., som kan lave kontinuerlige og aktuelle målinger af eventuelle forureninger. På den måde kan forureninger opdages øjeblikkelig, og vandforsyningen kan afbrydes, inden vandet bliver anvendt. En sådan teknologi vil stort set kunne fjerne risikoen for sygdomstilfælde i forbindelse med den danske drikkevandsforsyning.</p>\r\n      <p class=\"Tekst9\">Moderne måleteknologi til vandforsyninger vil også have et betydeligt eksportpotentiale og kan derfor få stor positiv betydning for dansk miljøindustris muligheder på det globale marked for miljøteknologi.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Torben Hansen </span>(S):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om sikring af rent drikkevand.</p>\r\n      <p class=\"ForslagsNummer\">(Beslutningsforslag nr. B 46).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 46",
            "stateLabel": "Bortfaldet",
            "references": [
                {
                    "shortName": "2008/1 BSF 46",
                    "title": "Forslag til folketingsbeslutning om sikring af rent drikkevand",
                    "presentationName": "Beslutningsforslag som fremsat",
                    "documentTypeId": 480,
                    "documentId": 122017,
                    "eliUri": "/eli/ft/20081BB00046",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b46/index.htm"
                },
                {
                    "shortName": "2008/1 BRB 46",
                    "title": "Beretning over Forslag til folketingsbeslutning om sikring af rent drikkevand",
                    "presentationName": "Beretning over beslutningsforslag",
                    "documentTypeId": 510,
                    "documentId": 127344,
                    "eliUri": "/eli/ft/20081EB01044",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/2008"
        },
        {
            "displayName": "Accession",
            "displayValue": "20081BB00046"
        },
        {
            "displayName": "Entydig dokumentidentifikation",
            "displayValue": "AX010595"
        },
        {
            "displayName": "Dato for førstegangsindlæggelse",
            "displayValue": "15/11/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}