{
    "id": 168579,
    "title": "Forslag til folketingsbeslutning om forbud mod kæde-fætter-kusine-ægteskaber",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 86",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. februar 2015 af Martin Henriksen (DF), Kristian Thulesen Dahl (DF), Søren Espersen (DF),                     Marie Krarup (DF), Christian Langballe (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbud mod kæde-fætter-kusine-ægteskaber</p>\r\n<p class=\"Tekst1Sp\">Folketinget pålægger regeringen inden udgangen af 2015 at fremsætte lovforslag, med henblik på at ændre de relevante regler, således at fætter-kusine-ægteskaber i flere generationer ulovliggøres.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne mener, at fætter-kusine-ægteskaber i flere generationer skal forbydes, således at fætter-kusine-ægteskab kun skal være tilladt i ét led. Det vil sige, at et fætter-kusine-ægteskab kun skal være tilladt, hvis de ægtende ikke selv er børn af fætter-kusine-forældre.</p>\r\n<p class=\"NormalInd\">Baggrunden for forslaget er, at der eksisterer en øget risiko for at fætter-kusine-forældre føder misdannede børn, og at der er behov for at bløde op i nogle af de kulturnormer, som i visse tilfælde præger integrationen af familier med indvandrebaggrund i en negativ retning. Forslagsstillerne anerkender, at der også kan argumenteres for et generelt forbud, også i første led, men forslagsstillerne ønsker ikke at ramme de ganske få tilfælde, hvor der indgås fætter-kusine-ægteskab en enkelt gang i en familie. Derfor er snittet i beslutningsforslaget lagt ved andet led. Dertil kommer, at der i de tilfælde, hvor fætter-kusine-ægteskaber finder sted i generation efter generation, også er et behov for at bryde den negative spiral, hvor visse indvandrerfamilier og deres børn fastholdes i nogle kulturelle normer og sociale kontrolsystemer, som efter forslagsstillernes opfattelse er skadelige for dem selv og for integrationsprocessen.</p>\r\n<p class=\"NormalInd\">Af pjecen »Risiko for handicap« udarbejdet af Indenrigs- og Sundhedsministeriet, Ministeriet for Flygtninge, Indvandrere og Integration og Justitsministeriet, 2003, fremgår bl.a., at »hvis en fætter og en kusine får et barn sammen, er der øget risiko for, at barnet får en medfødt sygdom eller et handicap. Risikoen er dobbelt så stor, når forældrene er fætter og kusine, som når forældrene ikke er i familie med hinanden. Risikoen for, at en fætter og kusine har det samme sygdomsgen, er større end for ubeslægtede. Det skyldes, at en fætter og kusine kan have arvet det samme sygdomsgen fra deres fælles bedstemor eller bedstefar. Dermed risikerer de, at deres barn får det syge gen fra dem begge og derfor fødes med sygdommen. Der kan for eksempel være tale om stofskiftesygdomme og blodsygdomme med alvorlige fysiske eller mentale udviklingsproblemer. Der kan også være tale om medfødte høreskader eller synsskader – måske med døvhed eller blindhed – og om mange former for misdannelser. Over 95 procent af alle børn bliver født raske, uanset om forældrene er beslægtede eller ej. Alle forældre har en lille risiko for at få et barn med en alvorlig medfødt lidelse. Risikoen er 1-2 procent, når forældrene ikke er nærtbeslægtede. I et fætter-kusineægteskab fordobles risikoen til cirka 2-4 procent. Hvis der i forvejen er medfødte sygdomme eller handicaps i familien, er risikoen større. Risikoen er også større, hvis der forekommer mange beslægtede ægteskaber i familien, så forældrene er beslægtede på mere end en måde, for eksempel både som fætter-kusine og som grandfætter-grandkusine. Der er ikke øget risiko for at få et handicappet barn med en mand eller en kvinde, hvis forældre er fætter og kusine. Bare parret ikke selv er fætter kusine.«</p>\r\n<p class=\"NormalInd\">Sundhedsministeren har i svar på spørgsmål S 2938 af 16. april 2012 stillet af Liselott Blixt (DF) svaret, at »Der er efter min opfattelse ikke på nuværende tidspunkt behov for at iværksætte en dansk undersøgelse af helbredstilstanden af børn født af forældre, der er fætter og kusine, da de helbredsmæssige konsekvenser er velbelyst, jf. bl.a. rapporten »Inngifte i Norge – omfang og medisinske konsekvenser« (2007). Sundhedsstyrelsen har den 12. april 2011 jf. SUU alm. del – bilag 256 (2010-11), oplyst, at de norske data bekræfter, hvad der ud fra de bedste tidligere undersøgelser har kunnet antages vedrørende størrelsesordenen af risici. Sundhedsstyrelsen har i den forbindelse oplyst, at det på den baggrund kan betragtes som indiskutabelt, at fætter-kusine forbindelser medfører en statistisk øget risiko for dødsfødsel, spædbarnsdød, medfødte misdannelser, og (sandsynligvis også) død inden voksenalder. Som en grov tommelfingerregel kan det af tallene udledes, at der samlet set er tale om en fordobling af risikoen i forhold til børn, som har ubeslægtede forældre.«</p>\r\n<p class=\"NormalInd\">Forslagsstillerne ønsker, at det fortsat skal være tilladt at indgå et fætter-kusine-ægteskab, hvis de ægtende ikke selv er børn af fætter-kusine-orældre.</p>\r\n<p class=\"NormalInd\">Forslagsstillerne ønsker at bryde kæden af fætter-kusine-ægteskaber, der finder sted i slægtled efter slægtled bl.a. henset til den øgede risiko for, at barnet får en medfødt sygdom eller et handicap.</p>\r\n<p class=\"NormalInd\">Dette beslutningsforslag indebærer ikke et konkret forslag til, hvordan ny lovgivning på området kan indrettes. Såfremt beslutningsforslaget bliver vedtaget, skal der nedsættes en arbejdsgruppe, der skal udarbejde et lovforslag.</p>\r\n<p class=\"NormalInd\">Arbejdsgruppen skal i forbindelse med udarbejdelse af lovforslaget bl.a. overveje følgende forslag:</p>\r\n<p class=\"NormalInd\">I praksis kan det bl.a. foregå, ved at de kommende ægtefolk underskriver en tro og love-erklæring om, at de ikke selv er barn af forældre, der er fætter og kusine.</p>\r\n<p class=\"NormalInd\">Det kan også være en mulighed at foretage opslag i cpr-registeret, hvor myndighederne kan kontrollere, hvorvidt forældrene til de ægtende er fætter og kusine.</p>\r\n<p class=\"NormalInd\">Findes en sådan oplysning ikke hos myndighederne, skal de ægtende selv dokumentere forholdet over for myndighederne.</p>\r\n<p class=\"NormalInd\">Listen er ikke udtømmende.</p>\r\n<p class=\"NormalInd\">Arbejdsgruppen sammensættes af embedsfolk fra de relevante ministerier.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen</span> (DF) m.fl.:</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbud mod kæde-fætter-kusine-ægteskaber.</p>\r\n<p class=\"ForslagsNummer\">(Beslutningsforslag nr. B 86)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 86",
            "stateLabel": "Bortfaldet",
            "references": [
                {
                    "shortName": "2014/1 BSF 86",
                    "title": "Forslag til folketingsbeslutning om forbud mod kæde-fætter-kusine-ægteskaber",
                    "presentationName": "Beslutningsforslag som fremsat",
                    "documentTypeId": 480,
                    "documentId": 168579,
                    "eliUri": "/eli/ft/20141BB00086",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b86/index.htm"
                },
                {
                    "shortName": "2014/1 BTB 86",
                    "title": "Betænkning over Forslag til beslutningsforslag om forbud mod kæde-fætter-kusine-ægteskaber",
                    "presentationName": "Betænkning over beslutningsforslag",
                    "documentTypeId": 500,
                    "documentId": 172750,
                    "eliUri": "/eli/ft/20141DB01003",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/2015"
        },
        {
            "displayName": "Accession",
            "displayValue": "20141BB00086"
        },
        {
            "displayName": "Entydig dokumentidentifikation",
            "displayValue": "AX017108"
        },
        {
            "displayName": "Dato for førstegangsindlæggelse",
            "displayValue": "27/02/2015"
        },
        {
            "displayName": "Dato for indlæggelse",
            "displayValue": "27/02/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}