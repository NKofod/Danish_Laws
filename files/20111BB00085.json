{
    "id": 141669,
    "title": "Forslag til folketingsbeslutning om udbetaling af EU-oplysningsmidler",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 85",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 2. maj 2012 af Eva Kjer Hansen (V) og Lene Espersen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udbetaling af EU-oplysningsmidler</p>\r\n<p class=\"Tekst\">Folketinget opfordrer regeringen til at sikre, at udbetaling af alle EU-oplysningsmidler afsat på finansloven kun sker fra én enhed, og at denne enhed er Nævnet for Fremme af Debat og Oplysning om Europa (Europa-Nævnet). Regeringen opfordres desuden til at sikre, at Europa-Nævnet placeres under det ministerområde, hvor EU-fagligheden er størst, og hvor koordinationen af regeringens EU-politik i øvrigt foregår.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Tekst\">Forslagsstillerne konstaterer, at regeringen har brudt 20 års samarbejde om udmøntning af EU-oplysningsmidler på finansloven. Dette er sket med finansloven for 2012, hvor der er blevet afsat ekstra midler til EU-oplysning, uden at det på nogen måde har været drøftet med andre partier end Enhedslisten. Efterfølgende har Venstre og Det Konservative Folkeparti forsøgt at få drøftelser i gang med regeringen, der dog ikke har været indstillet på at sikre det brede sammenhold på området.</p>\r\n<p class=\"Tekst\">Først efter at hun blev rykket for svar, fandt statsministeren anledning til at slå fast over for V og K, at hun »lægger stor vægt på et tæt samarbejde med de EU-positive partier i Folketinget og Nævnet for Fremme af Debat og Oplysning om Europa«, hvorefter regeringen overførte den ene af de 3 mio. kr. til Europa-Nævnet, mens de resterende 2 mio. kr. er blevet forvaltet af Kulturstyrelsen.</p>\r\n<p class=\"Tekst\">Dermed har regeringen valgt at bryde en lang tradition på EU-området, hvilket forslagsstillerne beklager og undres over.</p>\r\n<p class=\"Tekst\">Samtidig har regeringen valgt at se bort fra Europa-Nævnet som den centrale instans til fordeling af midler til oplysning og debat om EU. Der har gennem årene været enighed blandt kredsen af EU-positive partier om, at der skulle være én central instans til fordeling af EU-oplysningsmidlerne, nemlig Europa-Nævnet, og at de fem største partier i Folketinget skulle udpege hver en repræsentant til nævnet. Nævnet har i de sidste 20 år fungeret som omdrejningspunkt for EU-oplysningen i Danmark og har tæt kontakt til de politiske partier, Europa-Parlamentet, Europa-Kommissionen, Udenrigsministeriet, civile organisationer m.v. Dette har fungeret upåklageligt.</p>\r\n<p class=\"Tekst\">Det har ikke været muligt at få svar fra regeringen på, hvorfor den finder det nødvendigt at opbygge en parallel og konkurrerende instans i Kulturstyrelsen frem for at benytte den ekspertise, de allerede er opbygget omkring Europa-Nævnet. Det har heller ikke været muligt at få svar på, hvad regeringen ville opnå med den nye bevilling på 3 mio. kr. i forhold til de øvrige oplysningsmidler på finansloven for 2012.</p>\r\n<p class=\"Tekst\">For at undgå et lignende svigt fra regeringens side i fremtiden ønsker forslagsstillerne, at det fremover sikres, at der kun er én instans, Europa-Nævnet, til at tage sig af uddelingen af EU-oplysningsmidler. Derved undgås paralleladministration, unødigt bureaukrati og forvirring om, hvad der kan søges midler til, og fra hvilken pulje.</p>\r\n<p class=\"Tekst\">Forslagsstillerne ønsker samtidig, at administrationen placeres i det fagligt relevante ministerium, Udenrigsministeriet. Dette er for at sikre det faglige kendskab til og grundlag for EU-oplysningen i administrationen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">Eva Kjer Hansen (V) m.fl.</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udbetaling af EU-oplysningsmidler</p>\r\n<p class=\"ForslagsNummer\">(Beslutningsforslag nr. B 85)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 85",
            "stateLabel": "Bortfaldet",
            "references": [
                {
                    "shortName": "2011/1 BSF 85",
                    "title": "Forslag til folketingsbeslutning om udbetaling af EU-oplysningsmidler",
                    "presentationName": "Beslutningsforslag som fremsat",
                    "documentTypeId": 480,
                    "documentId": 141669,
                    "eliUri": "/eli/ft/20111BB00085",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b85/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/05/2012"
        },
        {
            "displayName": "Accession",
            "displayValue": "20111BB00085"
        },
        {
            "displayName": "Entydig dokumentidentifikation",
            "displayValue": "AX013960"
        },
        {
            "displayName": "Dato for førstegangsindlæggelse",
            "displayValue": "03/05/2012"
        },
        {
            "displayName": "Dato for indlæggelse",
            "displayValue": "03/05/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}