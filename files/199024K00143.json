{
    "id": 109775,
    "title": "1990 BTL 143   BETÆNKNING OVER FORSLAG TIL LOV OM ÆNDRING AF LOV OM LEJEREGULERING I   ERHVERVSLOKALER M.V.    NR L 143 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 143 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om lejeregulering i  \r\n\r\n erhvervslokaler m.v. <BR>  \r\n\r\n Nr L 143 1990-91, 2. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19910516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra advokat J.  \r\n\r\n Grube Christensen, København, og Landsforeningen for ejere af  \r\n\r\n udlejningsejendomme. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) har noteret sig, at boligministeren forud for 1. behandling har  \r\n\r\n anmodet en række interesseorganisationer inden for erhvervslejeområdet om at  \r\n\r\n gennemgå problemerne på området med henblik på at fremkomme med forslag til  \r\n\r\n løsning her. Socialdemokratiet finder denne fremgangsmåde tilfredsstillende.  \r\n\r\n Nærværende lovforslag er ikke udtryk for en fornuftig løsning, hvorfor det  \r\n\r\n indstilles til forkastelse. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P> Mindretallet tilføjer følgende: </P>  \r\n\r\n<P>Under forårets forhandlinger med boligministeren om kommende ændringer i  \r\n\r\n lejeloven har Fremskridtspartiet gang på gang fremført, at selv om der ikke  \r\n\r\n kunne skabes politisk flertal for store forkromede lejelovsreformer, var der  \r\n\r\n en masse tekniske småproblemer, som man ikke kunne lade ligge. Disse  \r\n\r\n problemer har Fremskridtspartiet prøvet at få ministeren til at acceptere  \r\n\r\n skulle løses til efteråret; dette er ikke lykkedes. </P>  \r\n\r\n<P>Ministeren har ikke villet give tilsagn på nogen af disse punkter. Det  \r\n\r\n eneste tilsagn ministeren har kunnet give, er at nedsætte udvalg. Udvalg  \r\n\r\n løser ikke noget som helst, og man har i Boligudvalget stor erfaring for, at  \r\n\r\n alle rapporter over de utallige udvalgsarbejder, der har været gennemført,  \r\n\r\n ikke har medført ændringer i gældende lovgivning. </P>  \r\n\r\n<P>Det er helt uacceptabelt bl.a. på erhvervslejeområdet nærmest at have  \r\n\r\n &#187;wild west&#171;-tilstande gående ud på, at professionelle lejere indgår  \r\n\r\n bindende aftaler om leje, hvorefter de nøjagtig 12 måneder efter indbringer  \r\n\r\n sagen for huslejenævnet med krav om nedsættelse. Det bliver endnu mere  \r\n\r\n uacceptabelt, når huslejenævnene ud over landet næsten automatisk godkender  \r\n\r\n nedsættelserne. I princippet bør det være sådan, at en aftale er en aftale,  \r\n\r\n og det er en misforståelse at tro, at erhvervslejere i dag er den svage part  \r\n\r\n i lejeforholdet. Det kan i mange tilfælde lige så godt være grundejeren. Der  \r\n\r\n findes eksempler på, at specielt multinationale selskaber, der nedsætter sig  \r\n\r\n i Danmark og får entreprenører til at opføre specielle ejendomme, som  \r\n\r\n vanskeligt kan bruges til andet formål, også har anvendt denne taktik som en  \r\n\r\n standardprocedure. </P>  \r\n\r\n<P>Når man tænker på beskæftigelsen i byggebranchen, er det helt  \r\n\r\n uacceptabelt, at man på erhvervslejeområdet har tilstande, som forhindrer, at  \r\n\r\n entreprenører tør igangsætte byggerier, fordi den leje, som skal danne  \r\n\r\n grundlag for forrentning og afdrag af byggeomkostningerne, kan forventes  \r\n\r\n nedsat til et beløb, som gør, at det pågældende byggeri overhovedet ikke er  \r\n\r\n rentabelt. </P>  \r\n\r\n<P>Det vil i første omgang medføre tab eller konkurs hos ejeren, og i næste  \r\n\r\n omgang overføres tabet til de kreditforeninger, der har belånt ejendommene.  \r\n\r\n Branchen skønner selv, at såfremt den uacceptable praksis på  \r\n\r\n erhvervslejeområdet bliver rettet, vil der straks blive igangsat væsentligt  \r\n\r\n byggeri til fremme af beskæftigelsen, dette vel at mærke, uden at det skal  \r\n\r\n koste det offentlige en krone. </P>  \r\n\r\n<P>Når man tænker på det nyligt indgåede boligforlig, hvor man over 2 år  \r\n\r\n anvender næsten 2 mia. kr. til et meget tvivlsomt eksperiment til  \r\n\r\n istandsættelsesarbejder for at opnå &#187;en beskæftigelse på maks. 6.000 pr.  \r\n\r\n år&#171;, virker det ulogisk og inkonsekvent, at man ikke gennem en enkelt  \r\n\r\n ændring i erhvervslejeloven vil medvirke til at opnå den samme virkning. </P>  \r\n\r\n<P> <I>Baadsgaard (S)</I> fmd. <I>Pia Gjellerup (S) Lissa Mathiasen (S) Jørn  \r\n\r\n Pedersen (S) Grete Schødts (S) Else Marie Mortensen (S) Holger K. Nielsen  \r\n\r\n (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  \r\n\r\n Møller (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "199024K00143"
        },
        {
            "displayName": "Entydig dokumentidentifikation",
            "displayValue": "CL002912"
        },
        {
            "displayName": "Dato for førstegangsindlæggelse",
            "displayValue": "07/06/1991"
        },
        {
            "displayName": "Dato for indlæggelse",
            "displayValue": "07/06/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}