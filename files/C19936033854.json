{
    "id": 60061,
    "title": "Skrivelse om rækkefølgen for betaling af bøder, sagsomkostninger, efterbetalingsbeløb, konfiskation m.v. ",
    "documentTypeId": "200",
    "isSagsforlobPeriodValid": false,
    "shortName": "SKR nr 60338 af 06/04/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om rækkefølgen for betaling af bøder,  \r\n\r\n sagsomkostninger, efterbetalingsbeløb, konfiskation m.v. </H1>  \r\n\r\n<P></P>  \r\n\r\n<BR>  \r\n\r\n<P>(Til politiet, anklagemyndigheden og domstolene m.fl.) </P>  \r\n\r\n<P>Efter hidtil gældende praksis har tilladelse til afdragsvis betaling af  \r\n\r\n bøder, konfiskation mv. normalt været betinget af, at indkomne afdrag først  \r\n\r\n afskrives på konfiskationen og til sidst på bøden. Spørgsmålet om denne  \r\n\r\n rækkefølge har været forelagt Justitsministeriets lovafdeling, som finder det  \r\n\r\n rettest, at den hidtil fulgte praksis ændres, således at afdrag først  \r\n\r\n afskrives på bøden, medmindre skyldneren tilkendegiver, at afdraget ønskes  \r\n\r\n afskrevet på andre gældsposter, fx. sagsomkostninger. </P>  \r\n\r\n<P>Den hidtil fulgte praksis fremgår af side 22 i Justitsministeriet,  \r\n\r\n Direktoratet for Kriminalforsorgens vejledning af 1983 i behandlingen af  \r\n\r\n sager om benådning og udsættelse med straffuldbyrdelse mv. Denne praksis  \r\n\r\n ændres således: </P>  \r\n\r\n<P>Hvis debitor ud over bøde tillige skal betale sagsomkostninger,  \r\n\r\n konfiskation, efterbetalingsbeløb eller lignende, skal indkomne afdrag først  \r\n\r\n afskrives på bøden og dernæst på konfiskationen (og eventuelle  \r\n\r\n efterbetalingsbeløb) og til sidst på sagsomkostningerne. </P>  \r\n\r\n<P>Når efterbetalings- eller afgiftsbeløb indgår i en samlet afdragsordning,  \r\n\r\n fastsættes betingelserne i øvrigt efter forhandling med de pågældende  \r\n\r\n administrative myndigheder. </P>  \r\n\r\n<P>En afdragsordning kan ikke betinges af, at indkomne afdrag først afskrives  \r\n\r\n på konfiskation, efterbetalings- eller afgiftsbeløb, sagsomkostninger og  \r\n\r\n lignende. </P>  \r\n\r\n<P>Debitor kan kræve, at afdrag skal afskrives på andre gældsposter end  \r\n\r\n bøden. Det gælder dog ikke, hvis det medfører, at bøden ikke kan betales,  \r\n\r\n inden forældelse indtræder. Hvis debitor måtte kræve afdrag afskrevet på  \r\n\r\n andre gældsposter end bøden, skal den pågældende vejledes om, at den fulde  \r\n\r\n bødeforvandlingsstraf (straftruslen) bevares, indtil øvrige gældsposter er  \r\n\r\n betalt fuldt ud. </P>  \r\n\r\n<P>Opmærksomheden henledes på, at debitor ved at indbetale et beløb svarende  \r\n\r\n til en bestemt gældspost (fx alle sagsomkostninger, hele konfiskationsbeløbet  \r\n\r\n eller hele bøden) altid kan kræve, at beløbet afskrives på den af debitor  \r\n\r\n angivne gældspost og ikke helt eller delvist på andre gældsposter end den,  \r\n\r\n som debitor ønsker at indfri. </P>  \r\n\r\n<P> <B>Den nye praksis træder i kraft pr. 1. maj 1993. Der må dog fra  \r\n\r\n modtagelsen af denne skrivelse ikke dekreteres afsoning af  \r\n\r\n bødeforvandlingsstraf, uden at debitor har fået tilbud om, at allerede  \r\n\r\n erlagte afdrag omposteres og afskrives på bøden.</B>  </P>  \r\n\r\n<P> <B>For allerede indgåede afdragsordninger gælder følgende:</B>  </P>  \r\n\r\n<P>Der er af ressourcemæssige årsager ikke fundet grundlag for at pålægge  \r\n\r\n embederne af egen drift at foretage ændringer i de sager, hvor der er indgået  \r\n\r\n afdragsordninger. </P>  \r\n\r\n<P>Hvis en indgået afdragsordning skal ændres på grund af misligeholdelse  \r\n\r\n eller af andre grunde, forudsættes det, at debitor fremover behandles i  \r\n\r\n overensstemmelse med den nye praksis og tilbydes en ordning svarende hertil.  \r\n\r\n Tilsvarende gælder, når der efter afdragsperiodens udløb skal træffes ny  \r\n\r\n afgørelse om en fortsat afdragsordning. Det forudsættes endvidere, at  \r\n\r\n debitorer, der selv henvender sig herom, behandles efter den nye praksis.  \r\n\r\n</P>  \r\n\r\n<P>Der vedlægges ændring af afsnittet &#187;Rækkefølgen for betaling af  \r\n\r\n sagsomkostninger, efterbetalingsbeløb, konfiskation mv.&#171;.(* 1) </P>  \r\n\r\n<P>Til orientering vedlægges endvidere Justitsministeriets skrivelse af 1.  \r\n\r\n december 1992 med bilag.(* 1) </P>  \r\n\r\n<P>Yderligere eksemplarer af denne skrivelse kan rekvireres i  \r\n\r\n Justitsministeriet, Direktoratet for Kriminalforsorgen, tlf. 33 11 55 00,  \r\n\r\n lokal 363. </P>  \r\n\r\n<P>Eventuelle tvivlsspørgsmål kan forelægges ved telefonisk henvendelse til  \r\n\r\n Justitsministeriet, Direktoratet for Kriminalforsorgens 2. kontor. </P>  \r\n\r\n<P>P.M.V. </P>  \r\n\r\n<P>Christian Trønning / Annette Esdorf </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bilag udeladt </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19936033854"
        },
        {
            "displayName": "Entydig dokumentidentifikation",
            "displayValue": "CM019018"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60338"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "06/04/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK.j.nr.4.k.1992-1331-124"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}