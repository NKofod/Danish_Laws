{
    "id": 110592,
    "title": "1990 LSF 101   FORSLAG TIL LOV OM ÆNDRING AF LOV OM LÅN TIL BETALING AF EJENDOMSSKATTER   OG OM ÆNDRING AF LIGNINGSLOVEN ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 101 </P>  \r\n\r\n<P></P>  \r\n\r\n<P>Forslag til Lov om ændring af lov om lån til betaling af ejendomsskatter  \r\n\r\n og om ændring af ligningsloven </P>  \r\n\r\n<P></P>  \r\n\r\n<P>Fremsat af Klaus Hækkerup (S) Hanne Andersen (S) Bakholt (S) Dorte  \r\n\r\n Bennedsen (S) Erling Christensen (S) Poul Erik Dyrlund (S) Graversen (S) Else  \r\n\r\n Marie Mortensen (S) Peder Sass (S) </P>  \r\n\r\n<P></P>  \r\n\r\n<P>den 29. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 14. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910033730\"> Lov nr. 337 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om lån til betaling af ejendomsskatter og om ændring af  \r\n\r\n ligningsloven, jf. lovbekendtgørelse nr. 576 af 28. august 1987, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 1, stk. 2, nr. 1,</I> indsættes efter &#187;lov om  \r\n\r\n social pension&#171;: &#187;eller lov om delpension eller modtager  \r\n\r\n efterløn&#171;. </P>  \r\n\r\n<P> <B>2.</B>  <I>§ 3, 1. pkt.,</I> affattes således: </P>  \r\n\r\n<P>&#187;Lånebeløbene forrentes med en årlig rente, der svarer til halvdelen  \r\n\r\n af Nationalbankens diskonto den 1. oktober det foregående år.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> § 1, nr. 1, har virkning for lån, der ydes til betaling  \r\n\r\n af ejendomsskatter m.v. vedrørende skatteåret 1992 og følgende skatteår. </P>  \r\n\r\n<P> <I>Stk. 2.</I> § 1, nr. 2, har virkning for lån, der ydes til betaling af  \r\n\r\n ejendomsskatter m.v. vedrørende anden halvdel af skatteåret 1991 og følgende  \r\n\r\n skatteår, jf. dog stk. 3. </P>  \r\n\r\n<P> <I>Stk. 3.</I> Lån, der er ydet til betaling af ejendomsskatter m.v.  \r\n\r\n vedrørende første halvdel af skatteåret 1991 og tidligere skatteår, forrentes  \r\n\r\n fra den 1. juli 1991 med en årlig rente, der svarer til halvdelen af  \r\n\r\n Nationalbankens diskonto den 1. oktober det foregående år. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om lån til betaling af ejendomsskatter og om ændring af  \r\n\r\n ligningsloven, jf. lovbekendtgørelse nr. 576 af 28. august 1987, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 1, stk. 2, nr. 1,</I> indsættes efter &#187;lov om  \r\n\r\n social pension&#171;: &#187;eller efterløn&#171;. </P>  \r\n\r\n<P> <B>2.</B>  <I>§ 3, 1. pkt.,</I> affattes således: </P>  \r\n\r\n<P>&#187; <B>§ 3.</B> Lånebeløbene forrentes med en årlig rente svarende til  \r\n\r\n mindsterenten, beregnet for januar-juni, minus 3,5 pct.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven har virkning for lån, der ydes til betaling af  \r\n\r\n ejendomsskatter m.v. vedrørende skatteåret 1991 og følgende skatteår, jf. dog  \r\n\r\n stk. 2. </P>  \r\n\r\n<P> <I>Stk. 2.</I> Lån, der er ydet til betaling af ejendomsskatter m.v.  \r\n\r\n vedrørende 1990 og tidligere skatteår, forrentes fra den 1. januar 1991 med  \r\n\r\n den i henhold til § 3 beregnede forrentning. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Formålet med lovforslaget er at ændre beregningen af den rentesats,  \r\n\r\n hvormed pensionisters indefrosne ejendomsskatter forrentes, samt at sikre  \r\n\r\n personer på efterløn den samme ret til at indefryse ejendomsskatter, som i  \r\n\r\n øvrigt tilkommer pensionister. </P>  \r\n\r\n<P>Efter den gældende lovgivning er alle personer over 65 år samt modtagere  \r\n\r\n af førtidspension eller invalidepension i henhold til lov om lån til betaling  \r\n\r\n af ejendomsskatter og om ændring af ligningsloven berettigede til at lade  \r\n\r\n deres ejendomsskatter indefryse, når ejendommen primært tjener som bolig for  \r\n\r\n pensionisten eller dennes ægtefælle. </P>  \r\n\r\n<P>Med vedtagelsen af lov nr. 202 af 18. maj 1982 om lån til betaling af  \r\n\r\n ejendomsskatter og om ændring af ligningsloven fastsattes denne rente til 8  \r\n\r\n pct., og det bestemtes samtidig, at renteudgiften ikke kunne fradrages ved  \r\n\r\n opgørelsen af den skattepligtige indkomst (se Folketingstidende 1981-82,  \r\n\r\n forhandlingerne sp. 374, 761, 6062 og 6910, tillæg A sp. 1025, tillæg B sp.  \r\n\r\n 497 og 585 og tillæg C sp. 323). </P>  \r\n\r\n<P>Regeringens lovforslag indebar, at renten skulle ligge 3 pct. over  \r\n\r\n Nationalbankens diskonto den 1. oktober det foregående år. </P>  \r\n\r\n<P>Når Folketinget alligevel vedtog en fast rente på 8 pct., begrundedes det  \r\n\r\n med, at låneordningen for ejendomsskatter kunne betragtes som en udsættelse  \r\n\r\n af en skattebetaling og de 8 pct. svarede til procenttillægget på  \r\n\r\n restskatten, samt at renten ikke kunne fradrages i den skattepligtige  \r\n\r\n indkomst, hvilket også gjaldt renten af restskatten. </P>  \r\n\r\n<P>Den 13. november 1984 fremsattes lovforslag (L 58) om at ændre renten fra  \r\n\r\n 8 pct. til 6 pct. Ændringsforslaget begrundedes med, at det almindelige  \r\n\r\n renteniveau havde været faldende siden vedtagelsen af loven i 1982 (se  \r\n\r\n Folketingstidende 1984-85, forhandlingerne sp. 1751, 2577, 3602, 3893 og  \r\n\r\n tillæg A sp. 1281, tillæg B sp. 227 og tillæg C sp. 113). </P>  \r\n\r\n<P>Under Folketingets behandling af lovforslaget viste der sig stemning for  \r\n\r\n at erstatte den faste rente i loven med en variabel faktor, og det  \r\n\r\n besluttedes at fastsætte renten på de indefrosne ejendomsskatter til 11/2  \r\n\r\n pct. under Nationalbankens diskonto den 1. oktober det foregående år. Der  \r\n\r\n blev lagt vægt på, at renten for indefrosne ejendomsskatter herved automatisk  \r\n\r\n ville variere i takt med det generelle renteniveau uden lovændringer. </P>  \r\n\r\n<P>Diskontoen har været 7 pct. fra oktober 1983 til marts 1990, hvor den  \r\n\r\n forhøjedes til 8 pct. I juni 1990 forhøjedes den igen til 81/2 pct. og fra 2.  \r\n\r\n januar 1991 til 91/2 pct. Nationalbankens mål er efterhånden at tilpasse  \r\n\r\n diskontoen til et mere markedsmæssigt niveau, jf. Danmarks Nationalbank,  \r\n\r\n kvartalsoversigt, august 1990. </P>  \r\n\r\n<P>Hvis reglen om forrentning af de indefrosne ejendomsskatter ikke ændres,  \r\n\r\n vil der herved ske en yderligere stigning i forrentningen af de indefrosne  \r\n\r\n ejendomsskatter oven i den allerede stedfundne stigning, uden at dette har  \r\n\r\n relation til den faktiske renteudvikling i samfundet. </P>  \r\n\r\n<P> <I>Økonomiske og administrative bemærkninger </I></P>  \r\n\r\n<P> Lovforslaget vil ikke indebære øgede økonomiske og administrative byrder  \r\n\r\n for hverken staten eller kommunerne. Der må dog i en overgangsperiode  \r\n\r\n påregnes flere sager, idet personer på efterløn vil optræde tidligere som  \r\n\r\n ansøgere, end hvis de først kunne indgive ansøgning, når pensionssituationen  \r\n\r\n indtrådte. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Lovforslagets sigte er at sikre en forrentning, der svarer til  \r\n\r\n renteniveauet i samfundet. Denne er for tiden omkring 11 pct. (Gennemsnittet  \r\n\r\n af den effektive obligationsrente var i august 1990 10,93 pct. og i september  \r\n\r\n 1990 11,28 pct.). Da renter af de indefrosne ejendomsskatter ikke er  \r\n\r\n fradragsberettigede, svarer dette ved en marginalskat på 50 pct. til en rente  \r\n\r\n på 5,5 pct. Mindsterenten er for tiden 9 pct. Et fradrag i mindsterenten på  \r\n\r\n 3,5 pct. vil bringe forrentningen af de indefrosne ejendomsskatter ned på de  \r\n\r\n tilsigtede 5,5 pct. </P>  \r\n\r\n<P>Mindsterenten beregnes i henhold til lovbekendtgørelse nr. 627 af 29.  \r\n\r\n september 1987 om skattemæssig behandling af gevinst og tab på fordringer og  \r\n\r\n gæld (kursgevinstloven) for halvårene januar-juni og juli-december på  \r\n\r\n baggrund af en af Københavns Fondsbørs dagligt udregnet effektiv  \r\n\r\n obligationsrente for de seneste 20 børsdage forud for 15. december og 15.  \r\n\r\n juni. Såfremt den effektive obligationsrente i løbet af et halvår afviger  \r\n\r\n væsentligt fra den, der ligger til grund for beregningen af halvårets  \r\n\r\n mindsterente, foretages fornyet beregning af mindsterenten. Mindsterenten har  \r\n\r\n siden indførelsen været følgende: </P>  \r\n\r\n<pre><font color=gray> \r\n\r\n 2. oktober 1985-31. december 1985          9 pct. p.a.  \r\n\r\n 1. januar 1986-1. april 1986               9 pct. p.a.  \r\n\r\n 2. april 1986-30. juni 1986                7 pct. p.a.  \r\n\r\n 1. juli 1986-31. december 1986             8 pct. p.a.  \r\n\r\n 1. januar 1987-30. juni 1987              10 pct. p.a.  \r\n\r\n 1. januar 1988-30. juni 1988              10 pct. p.a.  \r\n\r\n 1. juli 1988-31. december 1988             9 pct. p.a.  \r\n\r\n 1. januar 1989-30. juni 1989               9 pct. p.a.  \r\n\r\n</font></pre>\r\n\r\n<P>Da det er administrativt hensigtsmæssigt at bruge samme  \r\n\r\n forrentningsprocent året igennem for de indefrosne ejendomsskatter, foreslås  \r\n\r\n det, at disse for hele året forrentes med mindsterenten, som den beregnes for  \r\n\r\n første halvår. Det vil sige, at forrentningsprocenten beregnes for det  \r\n\r\n pågældende år på baggrund af den effektive obligationsrente for de seneste 20  \r\n\r\n børsdage forud for den 15. december året før. </P>  \r\n\r\n<P>Efter 2. behandling den 7. maj 1991 </P>  \r\n\r\n<P> <B>§ 1 </B></P>  \r\n\r\n<P> I lov om lån til betaling af ejendomsskatter og om ændring af  \r\n\r\n ligningsloven, jf. lovbekendtgørelse nr. 576 af 28. august 1987, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 1, stk. 2, nr. 1,</I> indsættes efter &#187;lov om  \r\n\r\n social pension&#171;: &#187;eller lov om delpension eller modtager  \r\n\r\n efterløn&#171;. </P>  \r\n\r\n<P> <B>2.</B>  <I>§ 3, 1. pkt.,</I> affattes således: </P>  \r\n\r\n<P>&#187;Lånebeløbene forrentes med en årlig rente, der svarer til halvdelen  \r\n\r\n af Nationalbankens diskonto den 1. oktober det foregående år.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> § 1, nr. 1, har virkning for lån, der ydes til betaling  \r\n\r\n af ejendomsskatter m.v. vedrørende skatteåret 1992 og følgende skatteår. </P>  \r\n\r\n<P> <I>Stk. 2.</I> § 1, nr. 2, har virkning for lån, der ydes til betaling af  \r\n\r\n ejendomsskatter m.v. vedrørende anden halvdel af skatteåret 1991 og følgende  \r\n\r\n skatteår, jf. dog stk. 3. </P>  \r\n\r\n<P> <I>Stk. 3.</I> Lån, der er ydet til betaling af ejendomsskatter m.v.  \r\n\r\n vedrørende første halvdel af skatteåret 1991 og tidligere skatteår, forrentes  \r\n\r\n fra den 1. juli 1991 med en årlig rente, der svarer til halvdelen af  \r\n\r\n Nationalbankens diskonto den 1. oktober det foregående år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/06/1991"
        },
        {
            "displayName": "Accession",
            "displayValue": "199022K00101"
        },
        {
            "displayName": "Entydig dokumentidentifikation",
            "displayValue": "CL003157"
        },
        {
            "displayName": "Dato for førstegangsindlæggelse",
            "displayValue": "10/06/1991"
        },
        {
            "displayName": "Dato for indlæggelse",
            "displayValue": "10/06/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}