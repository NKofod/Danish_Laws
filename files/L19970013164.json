{
    "id": 86214,
    "title": "Bekendtgørelse af overenskomst af 28. november 1994 med Venezuela om fremme og gensidig beskyttelse af investeringer ",
    "documentTypeId": "220",
    "isSagsforlobPeriodValid": false,
    "shortName": "BKI nr 131 af 04/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 28. november  \r\n\r\n 1994 med Venezuela om fremme og gensidig beskyttelse af investeringer </H1>  \r\n\r\n<P></P>  \r\n\r\n<BR>  \r\n\r\n<P>Den 28. november 1994 undertegnedes i Caracas en overenskomst mellem  \r\n\r\n Danmark og Venezuela om fremme og gensidig beskyttelse af investeringer. </P>  \r\n\r\n<P>Overenskomstens ordlyd er som følger: </P>  \r\n\r\n<P> <B>OVERENSKOMST </B></P>  \r\n\r\n<P>MELLEM KONGERIGET DANMARKS REGERING OG REPUBLIKKEN VENEZUELAS REGERING OM  \r\n\r\n FREMME OG GENSIDIG BESKYTTELSE AF INVESTERINGER </P>  \r\n\r\n<P> <I>Præambel</I>  </P>  \r\n\r\n<P>Kongeriget Danmarks regering og Republikken Venezuelas regering, herefter  \r\n\r\n omtalt som de kontraherende parter, </P>  \r\n\r\n<P>SOM ØNSKER at styrke de traditionelle venskabsbånd mellem de to lande, at  \r\n\r\n udbygge og intensivere de økonomiske forbindelser imellem dem, især med  \r\n\r\n henblik på investeringer fra den ene kontraherende parts investorer på den  \r\n\r\n anden kontraherende parts territorium, </P>  \r\n\r\n<P>SOM ANERKENDER at aftale om den beskyttelse, som skal ydes sådanne  \r\n\r\n investeringer, vil stimulere strømmen af kapital og teknologi og den  \r\n\r\n økonomiske udvikling i de kontraherende parter, og at rimelig og retfærdig  \r\n\r\n behandling af investeringer vil tjene dette formål, </P>  \r\n\r\n<P>ER BLEVET enige om følgende: </P>  \r\n\r\n<P>ARTIKEL 1 </P>  \r\n\r\n<P> <I>Definitioner</I>  </P>  \r\n\r\n<P>I denne overenskomst </P>  \r\n\r\n<UL CLASS=PLAIN-LIST>  \r\n\r\n<LI>(1) skal udtrykket &#187;investering&#171; omfatte enhver form for  \r\n\r\n aktiver investeret af den ene kontraherende parts investorer på den anden  \r\n\r\n kontraherende parts territorium og i særdeleshed, men ikke udelukkende: </LI>  \r\n\r\n<LI>(i) løsøre og fast ejendom såvel som enhver anden rettighed, såsom  \r\n\r\n privilegier, garantier og leasing-kontrakter med henblik på enhver form for  \r\n\r\n aktiver; </LI>  \r\n\r\n<LI>(ii) rettigheder fra aktier, andele eller enhver anden form for  \r\n\r\n deltagelse i selskaber og joint ventures; </LI>  \r\n\r\n<LI>(iii) fordringer på penge, på andre aktiver eller på enhver tjeneste af  \r\n\r\n finansiel værdi; </LI>  \r\n\r\n<LI>(iv) rettigheder på områderne industriel og intellektuel ejendomsret,  \r\n\r\n tekniske processer, varemærker, goodwill og know-how; </LI>  \r\n\r\n<LI>(v) rettigheder, tildelt ved lov, herunder ret til at søge, udforske,  \r\n\r\n udvinde og udnytte naturressourcer; </LI>  \r\n\r\n<LI>(vi) reinvesteret udbytte. </LI>  \r\n\r\n<LI>(2) Udtrykket &#187;udbytte&#171; skal betyde de beløb, som investeringen  \r\n\r\n afkaster, omfattende især, men ikke udelukkende fortjeneste, renter,  \r\n\r\n kapitalgevinster, dividender, royalties eller honorarer. </LI>  \r\n\r\n<LI>(3) Udtrykket &#187;investor&#171; skal for begge kontraherende parters  \r\n\r\n vedkommende betyde enhver af følgende, som foretager en investering på den  \r\n\r\n anden kontraherende parts territorium: </LI>  \r\n\r\n<LI>(a) Fysiske personer med status som statsborgere i en kontraherende part  \r\n\r\n i overensstemmelse med dennes lov. </LI>  \r\n\r\n<LI>(b) Enhver enhed etableret i overensstemmelse med og anerkendt som en  \r\n\r\n juridisk person i henhold til loven i den kontraherende part, såsom  \r\n\r\n aktieselskaber, firmaer, sammenslutninger, finansieringsinstitutioner på  \r\n\r\n udviklingsområdet, fonde eller lignende enheder, uanset om de har begrænset  \r\n\r\n ansvar og om deres aktiviteter tilstræber profit. </LI>  \r\n\r\n<LI>(4) Udtrykket &#187;territorium&#171; skal for hver kontraherende part  \r\n\r\n omfatte det territorium, som hører under dets suverænitet, samt de havområder  \r\n\r\n og undersøiske områder, over hvilke den kontraherende part i henhold til  \r\n\r\n folkeretten udøver suverænitet, suveræne rettigheder eller jurisdiktion.  \r\n\r\n</LI>  \r\n\r\n</UL>  \r\n\r\n<P>Med forbehold af artikel 14 skal denne aftale ikke gælde for Færøerne og  \r\n\r\n Grønland. </P>  \r\n\r\n<UL CLASS=PLAIN-LIST>  \r\n\r\n<LI>(5) Udtrykket &#187;uden forsinkelse&#171; skal betragtes som opfyldt,  \r\n\r\n hvis en overførsel er foretaget inden for et sådant tidsrum, som normalt  \r\n\r\n kræves efter international finansiel sædvane, og under ingen omstændigheder  \r\n\r\n senere end tre måneder. </LI>  \r\n\r\n<LI>(6) &#187;Rimelig og retfærdig behandling&#171; skal betyde en  \r\n\r\n behandling, som er i overensstemmelse med folkerettens normer. </LI>  \r\n\r\n</UL>  \r\n\r\n<P>ARTIKEL 2 </P>  \r\n\r\n<P> <I>Investeringsfremme</I>  Hver kontraherende part skal i  \r\n\r\n overensstemmelse med sine love og bestemmelser tillade investeringer fra den  \r\n\r\n anden kontraherende parts investorer og skal i videst muligt omfang fremme  \r\n\r\n sådanne investeringer. </P>  \r\n\r\n<P>ARTIKEL 3 </P>  \r\n\r\n<P> <I>Beskyttelse af Investeringer og Investorer</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver kontraherende part skal sikre investeringer fra den anden  \r\n\r\n kontraherende parts investorer en rimelig og retfærdig behandling og må ikke  \r\n\r\n ved urimelige eller diskriminatoriske foranstaltninger skade driften,  \r\n\r\n forvaltningen, opretholdelsen, anvendelsen eller afviklingen af disse  \r\n\r\n investorers investeringer. Med dette for øje skal den behandling, der ydes  \r\n\r\n investeringer af en kontraherende part, svare til behandlingen af  \r\n\r\n investeringer fra omtalte kontraherende parts investorer eller til  \r\n\r\n investeringer fra et hvilket som helst tredjelands investorer, idet den for  \r\n\r\n investor mest gunstige behandling lægges til grund. </LI>  \r\n\r\n<LI>(2) Enhver kontraherende part skal yde sådanne investeringer fuld fysisk  \r\n\r\n sikkerhed og beskyttelse, hvilket i ethvert tilfælde skal udgøre en ikke  \r\n\r\n mindre gunstig behandling end den, der ydes både dens egne investorers  \r\n\r\n investeringer eller investeringer fra noget tredjelands investorer, idet den  \r\n\r\n for investor mest gunstige behandling lægges til grund. </LI>  \r\n\r\n<LI>(3) Enhver kontraherende part skal på sit territorium underkaste den  \r\n\r\n anden kontraherende parts investorer, hvad angår forvaltning, opretholdelse,  \r\n\r\n anvendelse eller afvikling af deres investering eller udbytte, en behandling,  \r\n\r\n der ikke er mindre gunstig end den, der ydes dens egne investorer eller  \r\n\r\n investorer fra noget tredjeland, idet den for investor mest gunstige  \r\n\r\n behandling lægges til grund. </LI>  \r\n\r\n</UL>  \r\n\r\n<P>ARTIKEL 4 </P>  \r\n\r\n<P> <I>Undtagelser</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Bestemmelserne i denne aftale vedrørende tilståelsen af en ikke  \r\n\r\n mindre gunstig behandling end den, der gives investorer fra nogen af de  \r\n\r\n kontraherende parter eller noget tredjeland, skal ikke udlægges som en  \r\n\r\n forpligtelse for den ene kontraherende part til at tilbyde investorer fra den  \r\n\r\n anden kontraherende part fordelene ved nogen behandling, præference eller  \r\n\r\n privilegier, der hidrører fra: </LI>  \r\n\r\n<LI>(a) enhver eksisterende eller fremtidig toldunion, regional økonomisk  \r\n\r\n organisation eller tilsvarende international overenskomst, som nogen af de  \r\n\r\n kontraherende parter tager eller måtte tage del i, eller </LI>  \r\n\r\n<LI>(b) enhver international overenskomst eller ordning, som helt eller  \r\n\r\n fortrinsvis vedrører beskatning, herunder aftaler om undgåelse af  \r\n\r\n dobbeltbeskatning, eller enhver national lovgivning, som helt eller  \r\n\r\n fortrinsvis vedrører beskatning. </LI>  \r\n\r\n<LI>(2) Bestemmelserne i artikel 7, stk. 1, i denne aftale skal ikke  \r\n\r\n præjudicere enhver kontraherende parts ret til at foretage beskyttende  \r\n\r\n foranstaltninger vedrørende kapitalbevægelser forudsat, at sådanne  \r\n\r\n foranstaltninger foretages i overensstemmelse med multilaterale aftaler, som  \r\n\r\n en af de kontraherende parter har indgået eller muligvis vil indgå. </LI>  \r\n\r\n<LI>(3) Hvis lovbestemmelser i den ene kontraherende part eller  \r\n\r\n forpligtelser, i henhold til gældende eller senere vedtaget folkeret mellem  \r\n\r\n de kontraherende parter, ud over denne aftale indeholder en bestemmelse,  \r\n\r\n enten den er generel eller specifik, som berettiger investeringer fra den  \r\n\r\n anden kontraherende parts statsborgere til en mere gunstig behandling end  \r\n\r\n denne aftale sikrer, skal en sådan bestemmelse i det omfang den er mere  \r\n\r\n gunstig have forrang over denne aftale. </LI>  \r\n\r\n</UL>  \r\n\r\n<P> <I>ARTIKEL 5 </I></P>  \r\n\r\n<P>Ekspropriation og erstatning Investeringer fra hver kontraherende parts  \r\n\r\n investorer må ikke nationaliseres, eksproprieres eller underkastes  \r\n\r\n foranstaltninger med tilsvarende virkning som nationalisering eller  \r\n\r\n ekspropriation (i det følgende benævnt &#187;ekspropriation&#171;) på den  \r\n\r\n anden kontraherende parts territorium, medmindre det sker af hensyn til  \r\n\r\n almenvellet og ekspropriationen er knyttet til den eksproprierende parts  \r\n\r\n behov, på et ikke-diskriminatorisk grundlag og mod en omgående,  \r\n\r\n fyldestgørende og effektiv erstatning. Denne erstatning skal svare til  \r\n\r\n markedsværdien af den eksproprierede investering umiddelbart før  \r\n\r\n ekspropriationen eller den forestående ekspropriation blev offentligt kendt,  \r\n\r\n skal effektueres uden forsinkelse og skal forrentes med normal handelsrente  \r\n\r\n indtil udbetalingsdagen, skal kunne omsættes i konvertibel valuta og frit  \r\n\r\n kunne udføres. Den berørte investor skal have ret til omgående at få prøvet  \r\n\r\n lovligheden af den foranstaltning, der er blevet truffet mod investeringen,  \r\n\r\n og af erstatningsvurderingen i overensstemmelse med de principper, der er  \r\n\r\n fastsat i denne artikel ved sagsanlæg på den eksproprierende kontraherende  \r\n\r\n parts territorium. </P>  \r\n\r\n<P>ARTIKEL 6 </P>  \r\n\r\n<P> <I>Erstatning for tab</I>  </P>  \r\n\r\n<P>Investorer fra den ene kontraherende part, hvis investeringer på den anden  \r\n\r\n kontraherende parts territorium lider tab på grund af krig eller anden væbnet  \r\n\r\n konflikt, revolution, national undtagelsestilstand, revolte, oprør eller  \r\n\r\n uroligheder på sidstnævnte kontraherende parts territorium, skal gives en  \r\n\r\n behandling af sidstnævnte kontraherende part, hvad angår genindsættelse i  \r\n\r\n tidligere rettigheder, skadesløsholdelse, erstatning eller anden  \r\n\r\n fyldestgørelse, der ikke er mindre gunstig end den, som sidstnævnte  \r\n\r\n kontraherende part giver sine egne investorer eller investorer fra noget  \r\n\r\n tredjeland, idet den for investor mest gunstige behandling lægges til grund.  \r\n\r\n</P>  \r\n\r\n<P>ARTIKEL 7 </P>  \r\n\r\n<P> <I>Hjemtagning og overførsel af kapital og udbytte</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal uden forsinkelse tillade fri overførsel  \r\n\r\n af: </LI>  \r\n\r\n<LI>(a) den investerede kapital eller provenuet af hel eller delvis  \r\n\r\n likvidation eller overdragelse af investeringen; </LI>  \r\n\r\n<LI>(b) det realiserede udbytte; </LI>  \r\n\r\n<LI>(c) betalingerne, som udgør afdrag på gæld vedrørende investeringer og  \r\n\r\n forfaldne renter; </LI>  \r\n\r\n<LI>(d) ubrugte indkomster eller andet vederlag fra de fremmede statsborgere,  \r\n\r\n som arbejder som administratorer, rådgivere, teknikere eller som faglærte  \r\n\r\n arbejdere i forbindelse med en investering. </LI>  \r\n\r\n<LI>(2) Overførsler i henhold til artikel 5, 6 og stykke (1) i denne artikel  \r\n\r\n skal ske i den konvertible valuta, hvori investeringen er foretaget, eller,  \r\n\r\n hvis investor er enig heri, i en hvilken som helst anden konvertibel valuta  \r\n\r\n til den normale vekselkurs gældende på overførselsdatoen. </LI>  \r\n\r\n</UL>  \r\n\r\n<P>ARTIKEL 8 </P>  \r\n\r\n<P> <I>Subrogation</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Hvis en kontraherende part eller dennes udpegede agent foretager  \r\n\r\n betaling til sine egne investorer i henhold til en garanti, dækkende  \r\n\r\n ikke-kommercielle risici for en investering på den anden kontraherende parts  \r\n\r\n territorium, skal sidstnævnte kontraherende part anerkende: </LI>  \r\n\r\n<LI>(a) overdragelsen af en hvilken som helst rettighed eller fordring fra  \r\n\r\n investoren eller dennes udpegede agent til førstnævnte kontraherende part,  \r\n\r\n hvad enten denne foretages i henhold til lov eller retshandel i det  \r\n\r\n pågældende land, såvel som </LI>  \r\n\r\n<LI>(b) at førstnævnte kontraherende part eller dennes udpegede agent er  \r\n\r\n berettiget til i kraft af subrogation at udøve investorens rettigheder og  \r\n\r\n gennemtvinge investorens fordringer og påtage sig forpligtelserne vedrørende  \r\n\r\n investeringen. </LI>  \r\n\r\n<LI>(2) Sådanne rettigheder skal udøves i overensstemmelse med lovgivningen i  \r\n\r\n den kontraherende part, på hvis territorium investeringen er foretaget. </LI>  \r\n\r\n</UL>  \r\n\r\n<P>ARTIKEL 9 </P>  \r\n\r\n<P> <I>Tvister mellem en kontraherende part og en investor</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver tvist, som måtte opstå mellem en investor fra den ene  \r\n\r\n kontraherende part og den anden kontraherende part vedrørende en forpligtelse  \r\n\r\n for sidstnævnte ifølge denne aftale i forbindelse med en investering på dens  \r\n\r\n territorium, skal gøres til genstand for forhandlinger mellem tvistens  \r\n\r\n parter. </LI>  \r\n\r\n<LI>(2) Hvis en sådan tvist fortsætter med at eksistere efter en periode på  \r\n\r\n tre måneder, skal investor være berettiget til at henføre sagen til: </LI>  \r\n\r\n<LI>(a) Det Internationale Center for Bilæggelse af Investeringstvister i  \r\n\r\n henhold til Konventionen om Bilæggelse af Investeringstvister mellem Stater  \r\n\r\n og Statsborgere i andre Stater, der blev åbnet for undertegnelse i Washington  \r\n\r\n den 18. marts 1965; </LI>  \r\n\r\n<LI>(b) så længe Republikken Venezuela ikke er blevet en kontraherende stat  \r\n\r\n til Konventionen som omtalt i stk. 2 (a) i denne artikel, skal tvister som  \r\n\r\n refereret til i det føromtalte stk. henføres til Det Internationale Center  \r\n\r\n for Bilæggelse af Investeringstvister i henhold til de regler, der gælder for  \r\n\r\n den særlige facilitet vedrørende administrationen af retshandlinger i  \r\n\r\n tilknytning til Centerets Sekretariat; </LI>  \r\n\r\n<LI>(c) hvis denne mulighed ikke er til rådighed, skal investoren være  \r\n\r\n berettiget til at henføre sagen til en voldgiftsmand eller en international  \r\n\r\n ad hoc voldgiftsdomstol nedsat i henhold til de voldgiftsregler, der gælder  \r\n\r\n for FN's Kommission for International Handelsret. Tvistens parter kan  \r\n\r\n skriftligt træffe aftale om at ændre disse regler. Voldgiftsgodtgørelserne  \r\n\r\n skal være endelige og bindende for begge parter i tvisten; </LI>  \r\n\r\n<LI>(d) voldgiftsdomstolen skal bestemme, om den berørte kontraherende part  \r\n\r\n er skyld i misligholdelse af sine forpligtelser ifølge denne aftale, og om en  \r\n\r\n sådan misligholdelse af forpligtelser har forvoldt den berørte investor  \r\n\r\n skade. Hvis dette er tilfældet, skal voldgiftsdomstolen bestemme  \r\n\r\n erstatningsbeløbets størrelse og betalingsbetingelser. </LI>  \r\n\r\n</UL>  \r\n\r\n<P>ARTIKEL 10 </P>  \r\n\r\n<P> <I>Tvister mellem de kontraherende parter</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Tvister mellem de kontraherende parter vedrørende fortolkningen og  \r\n\r\n anvendelsen af denne overenskomst bør så vidt muligt bilægges gennem  \r\n\r\n forhandlinger mellem de kontraherende parter. </LI>  \r\n\r\n<LI>(2) Hvis en sådan tvist ikke kan bilægges inden for tre måneder fra  \r\n\r\n forhandlingernes begyndelse, skal den efter anmodning fra enhver af de  \r\n\r\n kontraherende parter forelægges for en voldgiftsdomstol. </LI>  \r\n\r\n<LI>(3) En sådan voldgiftsdomstol skal nedsættes for hver enkelt sag på  \r\n\r\n følgende måde: </LI>  \r\n\r\n</UL>  \r\n\r\n<P>Inden for tre måneder fra modtagelsen af begæringen om voldgift skal hver  \r\n\r\n kontraherende part udpege et medlem af domstolen. Disse to medlemmer skal  \r\n\r\n derpå vælge en statsborger fra et tredjeland, som med de kontraherende  \r\n\r\n parters godkendelse skal udpeges til formand for domstolen. Formanden skal  \r\n\r\n udpeges inden for tre måneder fra datoen for udpegelsen af de to andre  \r\n\r\n medlemmer. </P>  \r\n\r\n<UL CLASS=PLAIN-LIST>  \r\n\r\n<LI>(4) Hvis de nødvendige udpegelser ikke har fundet sted inden for nogen af  \r\n\r\n de angivne perioder, kan enhver af de kontraherende parter i mangel af anden  \r\n\r\n aftale opfordre præsidenten for Den Internationale Domstol til at foretage de  \r\n\r\n nødvendige udpegelser. Hvis præsidenten er statsborger i den ene  \r\n\r\n kontraherende part, eller hvis han på anden måde er forhindret i at udføre  \r\n\r\n den nævnte funktion, skal vicepræsidenten opfordres til at foretage de  \r\n\r\n nødvendige udpegelser. Hvis vicepræsidenten er statsborger i den ene  \r\n\r\n kontraherende part, eller hvis han også er forhindret i at udføre den nævnte  \r\n\r\n funktion, skal det medlem af Den Internationale Domstol, som er den næste i  \r\n\r\n anciennitet, og som ikke er statsborger i en af de kontraherende parter,  \r\n\r\n opfordres til at foretage de nødvendige udpegelser. </LI>  \r\n\r\n<LI>(5) Voldgiftsdomstolen skal anvende bestemmelserne i denne overenskomst,  \r\n\r\n andre overenskomster indgået mellem de kontraherende parter og folkerettens  \r\n\r\n gældende procedureregler. Den skal træffe sin afgørelse ved  \r\n\r\n flertalsafgørelse. En sådan afgørelse er endelig og bindende for begge  \r\n\r\n kontraherende parter. Voldgiftsdomstolen fastsætter sin egen procedure. </LI>  \r\n\r\n<LI>(6) Hver kontraherende part skal bære omkostningerne for sit eget medlem  \r\n\r\n ved domstolen og for sin repræsentation i voldgiftssagen. Omkostningerne til  \r\n\r\n formanden og de øvrige omkostninger skal bæres ligeligt af de kontraherende  \r\n\r\n parter. </LI>  \r\n\r\n</UL>  \r\n\r\n<P>ARTIKEL 11 </P>  \r\n\r\n<P> <I>Ændringer</I>  Ved ikrafttrædelsen af denne overenskomst eller på et  \r\n\r\n hvilket som helst senere tidspunkt kan bestemmelserne i denne overenskomst  \r\n\r\n ændres på en sådan måde, som de kontraherende parter er enige om. Sådanne  \r\n\r\n ændringer skal træde i kraft, når de kontraherende parter har meddelt  \r\n\r\n hinanden, at de forfatningsmæssige krav for ikrafttræden er blevet opfyldt.  \r\n\r\n</P>  \r\n\r\n<P>ARTIKEL 12 </P>  \r\n\r\n<P> <I>Konsultationer</I>  Enhver af de kontraherende parter kan foreslå den  \r\n\r\n anden part at konsultere om en hvilken som helst sag, der vedrører  \r\n\r\n anvendelsen af denne overenskomst. Disse konsultationer skal afholdes på et  \r\n\r\n sted og et tidspunkt, der er opnået enighed om gennem diplomatiske kanaler.  \r\n\r\n</P>  \r\n\r\n<P>ARTIKEL 13 </P>  \r\n\r\n<P> <I>Overenskomstens anvendelsesområde</I>  Bestemmelserne i denne  \r\n\r\n overenskomst skal fra ikrafttrædelsesdatoen også omfatte investeringer, som  \r\n\r\n er foretaget før denne dato, men skal ikke gælde for tvister foreliggende på  \r\n\r\n denne dato, eller for krav baseret på handlinger eller begivenheder, der har  \r\n\r\n fundet sted før denne dato. </P>  \r\n\r\n<P>ARTIKEL 14 </P>  \r\n\r\n<P> <I>Territorial udvidelse</I>  På tidspunktet for denne overenskomsts  \r\n\r\n ikrafttræden eller et hvilket som helst tidspunkt derefter kan bestemmelserne  \r\n\r\n i denne overenskomst udvides til at omfatte Færøerne og Grønland i henhold  \r\n\r\n til aftale herom ved noteveksling mellem de kontraherende parter. </P>  \r\n\r\n<P>ARTIKEL 15 </P>  \r\n\r\n<P> <I>Ikrafttræden</I>  Denne overenskomst træder i kraft tredive dage efter  \r\n\r\n den dato, på hvilken de kontraherende parters regeringer skriftligt har  \r\n\r\n meddelt hinanden, at de forfatningsmæssige krav for denne overenskomsts  \r\n\r\n ikrafttræden er blevet opfyldt. </P>  \r\n\r\n<P>ARTIKEL 16 </P>  \r\n\r\n<P> <I>Varighed og ophør</I>  </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst skal forblive i kraft i ti år og skal derefter  \r\n\r\n fortsat være i kraft, medmindre den ene kontraherende part efter udløbet af  \r\n\r\n den oprindelige periode på ti år, skriftligt meddeler den anden kontraherende  \r\n\r\n part sin hensigt om at opsige overenskomsten. Meddelelsen om opsigelse får  \r\n\r\n virkning et år efter, at den er modtaget af den anden kontraherende part.  \r\n\r\n</LI>  \r\n\r\n<LI>(2) For så vidt angår investeringer foretaget før den dato, hvor  \r\n\r\n meddelelsen om opsigelse af denne overenskomst får virkning, skal  \r\n\r\n bestemmelserne i artiklerne 1 til 10 forblive i kraft for yderligere en  \r\n\r\n tiårsperiode fra denne dato. </LI>  \r\n\r\n</UL>  \r\n\r\n<P>TIL BEKRÆFTELSE HERAF har undertegnede, behørigt bemyndigede af deres  \r\n\r\n respektive regeringer, underskrevet denne overenskomst. </P>  \r\n\r\n<P>UDFÆRDIGET i to eksemplarer i Caracas den 28. november 1994 på dansk,  \r\n\r\n spansk og engelsk, idet alle tekster skal have samme gyldighed. </P>  \r\n\r\n<P>I tilfælde af uenighed om fortolkningen henvises der til den engelske  \r\n\r\n tekst. </P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P> <B>Michael Bendix </B></P>  \r\n\r\n<P> Ambassadør </P>  \r\n\r\n<P>For Republikken </P>  \r\n\r\n<P>Venezuelas regering </P>  \r\n\r\n<P> <B>Miguel Angel Burelli Rivas</B>  </P>  \r\n\r\n<P>Udenrigsminister </P>  \r\n\r\n<P>Overenskomsten, der ikke omfatter Færøerne og Grønland, trådte i medfør af  \r\n\r\n artikel 15 i kraft den 18. september 1996. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. december  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "L19970013164"
        },
        {
            "displayName": "Entydig dokumentidentifikation",
            "displayValue": "CM045941"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "26/10/1998"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. N.4 j.nr. 400.E.13/Venezuela/12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}