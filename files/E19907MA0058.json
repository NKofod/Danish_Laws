{
    "id": 118191,
    "title": "MOMSVEJL., AFGØRELSER 1990   1306 MN. UDLÆG FOR PAKKEPORTO ",
    "documentTypeId": "1490",
    "isSagsforlobPeriodValid": true,
    "shortName": "STV nr 20047 af 01/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1306 Mn. Udlæg for pakkeporto </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der har overfor Momsnævnet været rejst spørgsmål om, hvorvidt  \r\n\r\n udlægsreglerne kan anvendes på pakkeporto. Spørgsmålet er opstået som følge  \r\n\r\n af, at momslovens § 2, stk 3, litra g, 2. punktum, med virkning fra 15.  \r\n\r\n januar 1990 er ændret således at postvæsenets pakkeporto er undtaget fra  \r\n\r\n momspligten. <BR>  \r\n\r\n</P>  \r\n\r\n<P>Styrelsen fandt ikke, at udlægsreglerne kunne anvendes på pakkeporto, idet  \r\n\r\n denne udgift for postordrevirksomhederne må anses for en integreret del af  \r\n\r\n vareprisen og derfor ifølge momslovens § 7, stk 2, litra b, skal medregnes i  \r\n\r\n den momspligtige omsætning. <BR>  \r\n\r\n</P>  \r\n\r\n<P>Momsnævnet traf afgørelse om, at postordrevirksomheder kan anvende  \r\n\r\n udlægsreglerne for pakkeporto, såfremt opnåede rabatter fuldt ud godskrives  \r\n\r\n kunden. Nævnet har taget hensyn til, at EF med undtagelsesreglen i 6.  \r\n\r\n momsdirektiv har ønsket at gøre forsendelsesomkostningerne billigere. <BR>  \r\n\r\n</P>  \r\n\r\n<P>Styrelsen har herefter fastsat følgende betingelser for anvendelsen af  \r\n\r\n udlægsreglerne for postvæsenets pakkeporto og i givet fald også brevporto:  \r\n\r\n<BR>  \r\n\r\n</P>  \r\n\r\n<P>1. Virksomhederne skal i reklamer og i fakturaer, følgesedler m.v. til  \r\n\r\n private forbrugere tydeligt tilkendegive, at der udover selve varens pris,  \r\n\r\n opkræves et beløb til dækning af ekspeditionsomkostninger, forsendelsesporto  \r\n\r\n mv. Angivelsen af disse tillæg til vareprisen skal ske uden angivelse af, at  \r\n\r\n beløbet indeholder moms. <BR>  \r\n\r\n</P>  \r\n\r\n<P>Hvis forsendelsesporto angives særskilt, skal det angivne beløb være lig  \r\n\r\n med virksomhedens faktiske portoudgifter, d.v.s. efter fradrag af eventuelle  \r\n\r\n rabatter og årsbonus. <BR>  \r\n\r\n</P>  \r\n\r\n<P>2. Virksomheden skal tilrettelægge sit regnskab således, at der kan gøres  \r\n\r\n rede for de udgifter til pakke- og brevporto, der vedrører postordresalget,  \r\n\r\n og som ønskes behandlet efter udlægsreglerne samt for eventuelle rabatter og  \r\n\r\n årsbonus fra postvæsenet. Det skal fremgå, at eventuelle rabatter og årsbonus  \r\n\r\n fra postvæsenet gives videre til kunderne. Hvis virksomheden har udlæg for  \r\n\r\n opkrævningsporto, skal der også gøres rede herfor. <BR>  \r\n\r\n</P>  \r\n\r\n<P>3. Opgørelsen af den momspligtige værdi for postordresalget kan herefter  \r\n\r\n ske på grundlag af den samlede betaling fra kunden (indbefattet tillæg for  \r\n\r\n forsendelsesomkostninger m.v.) med fradrag af nettoportoudgiften til  \r\n\r\n postvæsenet, d.v.s. efter fradrag af eventuelle rabatter og årsbonus. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19907MA0058"
        },
        {
            "displayName": "Entydig dokumentidentifikation",
            "displayValue": "AN007149"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}