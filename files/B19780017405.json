{
    "id": 57468,
    "title": "Bekendtgørelse om tilsyn med konkursboer m. v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 174 af 13/04/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tilsyn med konkursboer m. v.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til § 125, stk. 4, § 130 og § 154, stk. 3, i konkurslov nr. 298  \r\n\r\n af 8. juni 1977 fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Tilsynet med kurators forvaltning af boet og med boets beholdninger og  \r\n\r\n værdipapirer føres af den skifteret, der har afsagt konkursdekretet. </P>  \r\n\r\n<P CLASS=STK> <I>Stk. 2. </I> Kurator er endvidere undergivet tilsyn af  \r\n\r\n justitsministeriets kasseinspektører. </P>  \r\n\r\n<P CLASS=STK> <I>Stk. 3. </I> Reglerne i denne bekendtgørelse finder  \r\n\r\n tilsvarende anvendelse over for skifterettens medhjælper i boer, der  \r\n\r\n behandles af skifteretten, og over for den midlertidige bestyrer. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Boets beholdninger og værdipapirer bestyres og opbevares på betryggende  \r\n\r\n måde af kurator. </P>  \r\n\r\n<P CLASS=STK> <I>Stk. 2. </I> Boets kontante midler skal indsættes i et  \r\n\r\n pålideligt pengeinstitut til en passende rente. Kurator kan have et passende  \r\n\r\n beløb, dog højst 10.000 kr., som kassebeholdning. Såfremt boet driver  \r\n\r\n virksomhed, eller det af andre grunde skønnes hensigtsmæssigt, kan  \r\n\r\n skifteretten tillade, at kurator har et større beløb som kassebeholdning.  \r\n\r\n</P>  \r\n\r\n<P CLASS=STK> <I>Stk. 3. </I> Boets værdipapirer skal enten noteres på navn  \r\n\r\n eller anbringes i åbent depot i et pålideligt pengeinstitut. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Fører kurator boets regnskab på en særlig konto i sit bogholderi, skal der  \r\n\r\n oprettes et særligt kontokort for boet. På kontokortet skal boets regnskab  \r\n\r\n føres fortløbende, således at kortet udviser alle bevægelser i kurators  \r\n\r\n beholdning af boets midler, herunder ind- og udbetalinger på boets bank- og  \r\n\r\n sparekassekonti. </P>  \r\n\r\n<P CLASS=STK> <I>Stk. 2. </I> Posteringer på kontokort skal henvise til  \r\n\r\n kassebilagenes numre. </P>  \r\n\r\n<P CLASS=STK> <I>Stk. 3. </I> Bliver et kontokort udskrevet, skal de følgende  \r\n\r\n kontokort nummereres fortløbende. </P>  \r\n\r\n<P CLASS=STK> <I>Stk. 4. </I> Er kurators bogholderi ikke indrettet efter  \r\n\r\n kontokortsystem, kan boets konto i stedet på tilsvarende måde føres på  \r\n\r\n særligt blad eller lignende i kurators bogholderi. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Fører kurator ikke særskilt bogholderi, skal boets regnskab føres i en af  \r\n\r\n skifteretten autoriseret kassebog eller på anden af skifteretten nærmere  \r\n\r\n fastsat betryggende måde. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Ved boets afslutning skal kontokortet eller regnskabsbladet bringes til at  \r\n\r\n saldere og underskrives af kurator. Det underskrevne kontokort eller  \r\n\r\n regnskabsblad skal i en af kurator bekræftet genpart fremlægges som bilag til  \r\n\r\n det i lovens § 148 nævnte regnskab. </P>  \r\n\r\n<P CLASS=STK> <I>Stk. 2. </I> Føres regnskabet i overensstemmelse med § 4,  \r\n\r\n finder stk. 1 tilsvarende anvendelse med de fornødne lempelser. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Skifteretten kan når som helst forlange at få forelagt alle dokumenter  \r\n\r\n vedrørende boet, herunder boets regnskab, kontokort, kassebog eller  \r\n\r\n regnskabsblade, boets værdipapirer, beviser for anbringelse af boets midler  \r\n\r\n samt indtægts- og udgiftsbilag. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Anmeldte fordringer og andre krav indføres straks i gældbogen. </P>  \r\n\r\n<P CLASS=STK> <I>Stk. 2. </I> Gældbogen føres på de af justitsministeriet  \r\n\r\n godkendte blanketter. Skifteretten kan tillade, at kurator fører gældbogen på  \r\n\r\n anden betryggende måde. </P>  \r\n\r\n<P CLASS=STK> <I>Stk. 3. </I> Kurator fører i fornødent omfang løbende en  \r\n\r\n alfabetisk fortegnelse over de i gældbogen noterede fordringshavere med  \r\n\r\n henvisning til de enkelte kravs numre i gældbogen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Dividendebeløb, som tilfalder statskassen, indbetales af kurator til  \r\n\r\n skifteretten. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Justitsministeriets kasseinspektører påser, at der forholdes med boets  \r\n\r\n beholdninger og værdipapirer i overensstemmelse med denne bekendtgørelse, og  \r\n\r\n at kurator fremmer boets behandling uden unødig forsinkelse og aflægger  \r\n\r\n regnskab over for skifteretten og kreditorudvalget. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>Kasseinspektøren kan foretage eftersyn af boet på kurators kontor eller  \r\n\r\n pålægge kurator at indfinde sig i skifteretten medbringende de i § 6 nævnte  \r\n\r\n dokumenter. </P>  \r\n\r\n<P CLASS=STK> <I>Stk. 2. </I> Skifteretten og kurator skal meddele  \r\n\r\n kasseinspektøren enhver oplysning, som denne måtte ønske ved udførelsen af  \r\n\r\n hvervet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Såfremt kasseinspektøren har særlig grund til at formode, at der  \r\n\r\n foreligger uregelmæssigheder og derfor nærer betænkelighed ved at lade  \r\n\r\n kurator beholde rådigheden over boets midler, indtil skifteretten har taget  \r\n\r\n stilling til, om der skal træffes bestemmelse om afsættelse af kurator, kan  \r\n\r\n kasseinspektøren træffe de nødvendige foranstaltninger til at sikre boets  \r\n\r\n midler. </P>  \r\n\r\n<P CLASS=STK> <I>Stk. 2. </I> Kasseinspektøren sender skriftlig indberetning  \r\n\r\n til justitsministeriet og til skifteretten om udfaldet af de foretagne  \r\n\r\n eftersyn. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>Bekendtgørelsen træder i kraft ved bekendtgørelsen i Lovtidende og finder  \r\n\r\n anvendelse i boer, hvor konkursbegæring er indgivet til skifteretten efter  \r\n\r\n den 31. marts 1978. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 13. april 1978.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erling Jensen </P>  \r\n\r\n<P CLASS=MINISTER ALIGN=RIGHT>/ A. Troldborg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/04/1978"
        },
        {
            "displayName": "Accession",
            "displayValue": "B19780017405"
        },
        {
            "displayName": "Entydig dokumentidentifikation",
            "displayValue": "CM016395"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "13/04/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 2. k. 1977-4450-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}