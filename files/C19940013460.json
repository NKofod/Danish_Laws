{
    "id": 69699,
    "title": "Vejledning til bekendtgørelse af 12. juli 1994 om dagpengeperioder med fradragsfri arbejdsindtægter(* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 134 af 12/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse af 12. juli 1994  \r\n\r\n om dagpengeperioder med fradragsfri arbejdsindtægter(* 1) </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Hensigten med ordningen er at give fuldtidsforsikrede ledige en mulighed  \r\n\r\n for fradragsfrit at tjene op til 27.500 kr., samtidig med at de modtager  \r\n\r\n dagpenge. Det skal understreges, at det er dagpenge, der udbetales i  \r\n\r\n 52-ugers-perioden. Det betyder, at de almindelige dagpengeregler finder  \r\n\r\n anvendelse, medmindre andet er fastslået. </P>  \r\n\r\n<P>At de almindelige dagpengeregler er gældende betyder, at medlemmet som  \r\n\r\n udgangspunkt er omfattet af de rettigheder og de pligter, som er gældende for  \r\n\r\n almindelige dagpengemodtagere. Det betyder f.eks., at reglerne om  \r\n\r\n mindsteudbetaling, reglerne om overførsel af overskydende timer og reglerne  \r\n\r\n om tidsbegrænsning i retten til supplerende dagpenge (§ 60 i  \r\n\r\n arbejdsløshedsforsikringsloven) gælder i 52- ugers-perioden. Det skal for så  \r\n\r\n vidt angår reglerne om tidsbegrænsning i retten til supplerende dagpenge  \r\n\r\n bemærkes, at de, i perioden frem til udgangen af 1995, ikke gælder for  \r\n\r\n medlemmer, der er omfattet af arbejdsløshedsforsikringslovens § 55, stk. 2  \r\n\r\n (delperiode 2). </P>  \r\n\r\n<P>Det skal herudover bemærkes, at uger, hvori der ikke foretages fradrag for  \r\n\r\n beskæftigelse, fordi indtægten indgår i opgørelsen af det fradragsfrie beløb,  \r\n\r\n ikke indgår ved opgørelsen af antallet af uger med supplerende dagpenge. </P>  \r\n\r\n<P>At de almindelige regler gælder, betyder også, at medlemmet f.eks. kan  \r\n\r\n deltage i uddannelse i henhold til arbejdsløshedsforsikringslovens § 62 a.  \r\n\r\n</P>  \r\n\r\n<P>At der er tale om en dagpengeperiode betyder endvidere, at ledigheden i  \r\n\r\n 52-ugers-perioden kan tælles med f.eks. ved opgørelse af, om medlemmet kan gå  \r\n\r\n på overgangsydelse. </P>  \r\n\r\n<P>Medlemmer, som vælger at deltage i ordningen, har i 52-ugers-perioden ikke  \r\n\r\n krav på at få tilbudt beskæftigelse eller anden aktivitet efter §§ 33 eller  \r\n\r\n 34 i lov om en aktiv arbejdsmarkedspolitik. </P>  \r\n\r\n<P> <B>Til § 1</B>  </P>  \r\n\r\n<P>Et medlem kan kun overgå til en periode med ret til fradragsfri  \r\n\r\n indtjening, hvis den pågældende modtager dagpenge. Det betyder bl.a., at et  \r\n\r\n medlem, som er udelukket fra dagpenge på grund af en almindelig karantæne, en  \r\n\r\n effektiv karantæne eller på grund af manglende rådighed ikke kan overgå på  \r\n\r\n ordningen. </P>  \r\n\r\n<P>Det samme gør sig gældende, hvis medlemmet som selvbygger eller medbygger  \r\n\r\n deltager i opførelse eller ombygning af eget hus mv., i et omfang der  \r\n\r\n overstiger, hvad der kan sammenlignes med almindeligt vedligeholdelses- eller  \r\n\r\n reparationsarbejde og derfor ikke kan anses for dagpengeberettiget, jf. § 4 i  \r\n\r\n direktoratets bekendtgørelse nr. 357 af 11. maj 1994 om fradrag i  \r\n\r\n arbejdsløshedsdagpenge. </P>  \r\n\r\n<P>Ved vurderingen af, om et medlem opfylder ledighedskravet i § 1, skal  \r\n\r\n arbejdsløshedskassen tage udgangspunkt i antallet af timer med dagpenge og  \r\n\r\n feriedagpenge. Hvis medlemmet inden for en periode på 65 uger har modtaget  \r\n\r\n dagpenge og feriedagpenge for et antal timer, der sammenlagt svarer til 52  \r\n\r\n uger, er ledighedskravet opfyldt. </P>  \r\n\r\n<P>Uger, hvor medlemmet har modtaget orlovsydelse efter lov om orlov, kan  \r\n\r\n ikke anvendes i denne forbindelse. Dette gælder også orlov til sabbat, uanset  \r\n\r\n at denne orlovsform medregnes i ledighedsperioderne, jf.  \r\n\r\n arbejdsløshedsforsikringslovens § 55, stk. 1 og stk. 2. </P>  \r\n\r\n<P>Ydelsesperioden på 52 uger er een sammenhængende periode. Perioden  \r\n\r\n afbrydes derfor f.eks. ikke i uger, hvor 80%-ydelsen ikke udbetales. </P>  \r\n\r\n<P>Ved deltagelse i ordningen under delperiode 1 udbetales 80% af medlemmets  \r\n\r\n hidtidige dagpengesats. Det betyder bl.a., at en dimittend skal have udbetalt  \r\n\r\n 80% af dimittendsatsen. </P>  \r\n\r\n<P> <B>Til § 2</B>  </P>  \r\n\r\n<P>Et medlem, som ønsker at deltage i ordningen i delperiode 2, skal ikke  \r\n\r\n opfylde noget ledighedskrav. Det vil sige, at medlemmet, i forbindelse med  \r\n\r\n overgangen til delperiode 2, umiddelbart kan anmode om at blive omfattet af  \r\n\r\n ordningen. </P>  \r\n\r\n<P>Det betyder endvidere, at et medlem, som afslutter delperiode 1 med at  \r\n\r\n være omfattet af ordningen, jf. arbejdsløshedsforsikringslovens § 55, stk. 6,  \r\n\r\n umiddelbart kan fortsætte i ordningen, jf. arbejdsløshedsforsikringslovens §  \r\n\r\n 55, stk. 3. </P>  \r\n\r\n<P>I delperiode 2 modtager medlemmet 80% af højeste dagpengesats. </P>  \r\n\r\n<P> <B>Til § 3</B>  </P>  \r\n\r\n<P>Under ordningen er medlemmet ikke omfattet af  \r\n\r\n arbejdsløshedsforsikringslovens § 63. Dette indebærer, at et medlem - uanset  \r\n\r\n hvad årsagen måtte være - kan ophøre med beskæftigelse i 52-ugers-perioden,  \r\n\r\n uden at det medfører karantæne. </P>  \r\n\r\n<P> <B>Til § 4</B>  </P>  \r\n\r\n<P>Medlemmet skal i 52-ugers-perioden ikke være tilmeldt arbejdsformidlingen  \r\n\r\n og har ikke pligt til at overtage eller søge arbejde. </P>  \r\n\r\n<P> <B>Til § 4, stk. 2</B>  </P>  \r\n\r\n<P>Fritagelsen for arbejdsløshedsforsikringslovens § 63 og for pligten til at  \r\n\r\n være aktivt arbejdssøgende indebærer, at et medlem, der er omfattet af  \r\n\r\n ordningen, kan få udbetalt dagpenge i forbindelse med arbejde på nedsat tid,  \r\n\r\n selv om der ikke foreligger en frigørelsesattest. </P>  \r\n\r\n<P> <B>Til § 4, stk. 3</B>  </P>  \r\n\r\n<P>Medlemmet er bortset fra de i stk. 1 og stk. 2 omhandlede undtagelser  \r\n\r\n omfattet af § 62 i arbejdsløshedsforsikringsloven. Det betyder, at der f.eks.  \r\n\r\n ikke er ret til dagpenge, når medlemmet er syg, aftjener værnepligt, er  \r\n\r\n frihedsberøvet eller forsørges på institution. </P>  \r\n\r\n<P>At medlemmet er omfattet af arbejdsløshedsforsikringslovens § 62 betyder  \r\n\r\n endvidere, at arbejdsløshedskassen i 52-ugers-perioden på normal vis skal  \r\n\r\n vurdere et medlems rådighed, hvis konkrete forhold giver anledning hertil.  \r\n\r\n</P>  \r\n\r\n<P> <B>Til § 5, stk. 1</B>  </P>  \r\n\r\n<P>Eftersom medlemmet skal være omfattet af ordningen i 52 uger, forudsætter  \r\n\r\n overgang til ordningen, at medlemmet på overgangstidspunktet har mindst 52  \r\n\r\n ugers dagpengeret tilbage. </P>  \r\n\r\n<P>Det betyder, at et medlem ikke kan overgå til ordningen, hvis der er  \r\n\r\n mindre end 52 uger tilbage af dagpengeretten i henhold til  \r\n\r\n arbejdsløshedsforsikringslovens § 55, stk. 1, eller § 55, stk. 2. Det betyder  \r\n\r\n imidlertid også, at medlemmer, der af anden grund, f.eks. fordi de er  \r\n\r\n omfattet af arbejdsløshedsforsikringslovens § 64, ikke har ret til mindst 52  \r\n\r\n uger med dagpenge, ikke kan overgå til ordningen. </P>  \r\n\r\n<P> <B>Til § 5, stk. 3</B>  </P>  \r\n\r\n<P>Medlemmet kan ikke udtræde af ordningen i ydelsesperioden. Et medlem, som  \r\n\r\n under ordningen starter i fuldtidsbeskæftigelse, vender derfor tilbage til  \r\n\r\n ordningen, hvis beskæftigelsen ophører inden for 52-ugers-perioden. </P>  \r\n\r\n<P>Kun medlemmer, som ønsker at overgå til efterløn, kan udtræde af  \r\n\r\n ordningen. </P>  \r\n\r\n<P> <B>Til § 5, stk. 4</B>  </P>  \r\n\r\n<P>For at undgå, at medlemmer, der indtræder i ordningen, i feriesammenhæng  \r\n\r\n bliver stillet ringere end andre medlemmer, er der åbnet mulighed for, at der  \r\n\r\n kan udbetales feriedagpenge til medlemmer, der er omfattet af ordningen. </P>  \r\n\r\n<P> <B>Til § 6</B>  </P>  \r\n\r\n<P>Et medlem, som generhverver retten til en ny dagpengeperiode, kan tilmelde  \r\n\r\n sig ordningen, selv om at den pågældende tidligere har været omfattet af  \r\n\r\n ordningen. </P>  \r\n\r\n<P>Medlemmet skal dog på ny opfylde ledighedskravet om 52 ugers ledighed  \r\n\r\n inden for 65 uger. Ledighedskravet skal være opfyldt efter starten på den nye  \r\n\r\n delperiode 1. </P>  \r\n\r\n<P> <B>Til § 7</B>  </P>  \r\n\r\n<P>Ved opgørelsen af den fradragsfri indtjening medtages alle  \r\n\r\n arbejdsindtægter/lønindtægter, der medfører fradrag efter de almindelige  \r\n\r\n regler. </P>  \r\n\r\n<P>Ved opgørelsen af de 27.500 kr. efter § 7, stk. 1, medregnes også  \r\n\r\n indtægter fra borgerlige ombud, offentlige og private hverv, for hvilke der  \r\n\r\n udbetales skattepligtige beløb. </P>  \r\n\r\n<P>At lønindtægter lægges til grund betyder, at lønudbetalinger i en periode,  \r\n\r\n hvor et medlem er fritstillet (f.eks. under et opsigelsesvarsel), medregnes i  \r\n\r\n den fradragsfri indtægt på kr. 27.500 kr. Det er i denne forbindelse uden  \r\n\r\n betydning, om lønnen udbetales løbende eller som et engangsbeløb. </P>  \r\n\r\n<P>Beløb, der udbetales som erstatning for løn i et opsigelsesvarsel,  \r\n\r\n medregnes også i det fradragsfri beløb. Det samme gælder rådighedsløn mv.  \r\n\r\n</P>  \r\n\r\n<P>Derimod indgår godtgørelse for 1. og 2. ledighedsdag ikke i opgørelsen af  \r\n\r\n de 27.500 kr. Udbetalt feriegodtgørelse indgår heller ikke i opgørelsen.  \r\n\r\n Dette gælder, uanset feriegodtgørelsen stammer fra beskæftigelse under  \r\n\r\n ordningen. </P>  \r\n\r\n<P>Konsekvensen af, at den beskæftigelse (eventuelt omregnede timer), hvorfra  \r\n\r\n indtægten indgår ved opgørelsen af det fradragsfri beløb, ikke medfører  \r\n\r\n fradrag i dagpengene, er, at beskæftigelsen heller ikke skal indgå ved  \r\n\r\n vurderingen af, om mindsteudbetalingsreglen skal finde anvendelse, eller om  \r\n\r\n der skal ske overførsel af overskydende timer. </P>  \r\n\r\n<P> <B>Eksempel:</B>  </P>  \r\n\r\n<P>Et medlem har i en uge arbejdet 28 timer. Indtægten herfra indgår i  \r\n\r\n opgørelsen af de 27.500 kr. Samtidig har medlemmet modtaget  \r\n\r\n dagpengegodtgørelse for 1. og 2. ledighedsdag. Belægningen i ugen udgør i alt  \r\n\r\n 41,2 timer (heraf 6,6 timer pr. G-dag). </P>  \r\n\r\n<P>I dette tilfælde finder hverken mindsteudbetalingsreglen eller reglerne om  \r\n\r\n overskydende timer anvendelse, idet der ses bort fra beskæftigelsen på 28  \r\n\r\n timer. </P>  \r\n\r\n<P>Reglerne sætter ikke grænser for, hvor lav en indtjening der må være tale  \r\n\r\n om i et arbejdsforhold. Dette betyder f.eks., at et medlem, der vælger at  \r\n\r\n arbejde for en meget lav timeløn, uden fradrag kan være beskæftiget i meget  \r\n\r\n stort omfang. </P>  \r\n\r\n<P> <B>Til § 7, stk. 2</B>  </P>  \r\n\r\n<P>Der kan opstå situationer, hvor medlemmet ved indlevering af  \r\n\r\n dagpengekortet ikke kender indtægten. I sådanne tilfælde skal  \r\n\r\n arbejdsløshedskassen til brug for sin vurdering af, om de 27.500 kr. er  \r\n\r\n indtjent, lade et beløb indgå i opgørelsen, der svarer til omregningssatsen  \r\n\r\n multipliceret med det beskæftigede antal timer. </P>  \r\n\r\n<P>I disse tilfælde skal der ske en regulering, når medlemmet er blevet  \r\n\r\n bekendt med indtægten. </P>  \r\n\r\n<P> <B>Til § 7, stk. 3</B>  </P>  \r\n\r\n<P>Ved udøvelsen af selvstændig virksomhed som bibeskæftigelse kan det være  \r\n\r\n vanskeligt (umuligt) at opgøre, hvilken indtjening der knytter sig til  \r\n\r\n arbejdsindsatsen i en uge. I § 7, stk. 3, er det derfor præciseret, at man  \r\n\r\n ved opgørelsen af de 27.500 kr. lader et beløb indgå, der svarer til det  \r\n\r\n anvendte timetal multipliceret med omregningssatsen. </P>  \r\n\r\n<P> <B>Til § 8</B>  </P>  \r\n\r\n<P>Ved deltagelse i byggeri som selvbygger eller medbygger kan det som ved  \r\n\r\n selvstændig bibeskæftigelse være vanskeligt (umuligt) at opgøre hvilken  \r\n\r\n indtjening, der knytter sig til arbejdsindsatsen i en uge. Som ved  \r\n\r\n selvstændig bibeskæftigelse anvendes det faktiske antal timer, medlemmet har  \r\n\r\n benyttet ved byggeriet. Timetallet multipliceres med den gældende  \r\n\r\n omregningssats. Det beregnede beløb indgår ved opgørelsen af den fradragsfri  \r\n\r\n indtægt. </P>  \r\n\r\n<P> <B>Til § 9</B>  </P>  \r\n\r\n<P>Det er ikke hensigten med ordningen, at den skal kunne anvendes af  \r\n\r\n medlemmer, som går i fuldtidsbeskæftigelse eller i beskæftigelse i et omfang,  \r\n\r\n der er tæt på fuld tid. </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> betyder, at indtægter i uger, hvori medlemmet er  \r\n\r\n beskæftiget mere end 29,6 timer, ikke er omfattet af reglerne om fradragsfri  \r\n\r\n indtjening. Dette indebærer, at indtægten ikke indgår i opgørelsen af de  \r\n\r\n 27.500 kr. </P>  \r\n\r\n<P>Det betyder endvidere, at de beskæftigede timer i modsætning til  \r\n\r\n beskæftigelsen, hvorfra indtægten indgår i opgørelsen af de 27.500 kr., på  \r\n\r\n normal vis indgår i forhold til reglerne om mindsteudbetaling og  \r\n\r\n timeoverførsel. Konsekvensen heraf er blandt andet, at der, hvis der i en uge  \r\n\r\n arbejdes mere end 29,6 timer, ikke kan udbetales dagpenge. </P>  \r\n\r\n<P>Det skal bemærkes, at det alene er det &#187;arbejde&#171; (eventuelt  \r\n\r\n omregnet indtægt), der knytter sig til de i § 7, stk. 1 og 3, og § 8  \r\n\r\n omhandlede fradragsfri indtægter, der har betydning ved vurderingen af, om §  \r\n\r\n 9 skal finde anvendelse. </P>  \r\n\r\n<P>Hvis et medlem i en uge har haft 28 timers arbejde plus en omregnet  \r\n\r\n pensionsindkomst svarende til 2 timer, vil lønnen fra de 28 timers arbejde  \r\n\r\n indgå i opgørelsen af den fradragsfri indtjening. Dette er en konsekvens af,  \r\n\r\n at det er pensionsindtægten - der ikke er en fradragsfri indtjening - der er  \r\n\r\n skyld i, at timetallet overstiger 29,6 timer. </P>  \r\n\r\n<P>Tanken bag § 9 er som nævnt ovenfor, at uger, hvor der arbejdes over 29,6  \r\n\r\n timer, holdes uden for ordningen. Det betyder f.eks., at hvis et medlem i en  \r\n\r\n uge har haft 42 timers beskæftigelse, vil indtægten for alle 42 timer blive  \r\n\r\n holdt ude af opgørelsen af de 27.500 kr. </P>  \r\n\r\n<P> <B>Til § 10</B>  </P>  \r\n\r\n<P>I den del af 52-ugers-perioden, hvor medlemmet endnu ikke har optjent  \r\n\r\n beløbet på 27.500 kr., foretages fradrag for andre indtægter efter de  \r\n\r\n almindelige fradragsregler. Tilsvarende sker der belægning ved f.eks.  \r\n\r\n manglende rådighed og udbetaling af dagpengegodtgørelse efter reglerne i  \r\n\r\n bekendtgørelse om udbetaling af supplerende dagpenge. </P>  \r\n\r\n<P>Fra det tidspunkt, (den uge) hvor medlemmet har optjent beløbet på 27.500  \r\n\r\n kr., anvendes et andet fradragsprincip. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> fastslår, at der, når retten til fradragsfrit at  \r\n\r\n tjene 27.500 kr. er udnyttet, skal ske modregning - krone for krone - i  \r\n\r\n tilfælde af, at medlemmet enten har indtægter fra lønarbejde eller andre  \r\n\r\n skattepligtige indtægter, der medfører fradrag efter de almindelige regler.  \r\n\r\n For så vidt angår den uge, hvori medlemmet optjener de 27.500 kr., skal det  \r\n\r\n bemærkes, at eventuelle andre indtægter, som ikke indgår i den fradragsfri  \r\n\r\n indtægt, skal fradrages ved modregning - krone for krone. Dette betyder  \r\n\r\n blandt andet, at et eventuelt pensionsbeløb skal modregnes i medlemmets  \r\n\r\n dagpengeudbetalinger. </P>  \r\n\r\n<P>Også udøvelsen af selvstændig virksomhed som bibeskæftigelse skal medføre  \r\n\r\n modregning i dagpengene. Modregningen sker ved, at de på virksomheden  \r\n\r\n anvendte timer multipliceres med omregningssatsen. Det beløb, der herved  \r\n\r\n fremkommer, modregnes i medlemmets dagpenge. </P>  \r\n\r\n<P>Det skal understreges, at uanset at der, efter at de 27.500 kr. er  \r\n\r\n indtjent skal ske modregning i dagpengene, så er det den almindelige  \r\n\r\n mindsteudbetalingsregel, der er gældende. </P>  \r\n\r\n<P> <B>Til § 11</B>  </P>  \r\n\r\n<P>Når det fradragsfri beløb er optjent, vil der, såfremt medlemmet ikke kan  \r\n\r\n anses for ophørt som selvbygger eller medbygger, ikke længere kunne udbetales  \r\n\r\n dagpenge. </P>  \r\n\r\n<P> <B>Til § 12</B>  </P>  \r\n\r\n<P>Som en konsekvens af, at der skal ske modregning i dagpengene, indeholder  \r\n\r\n § 12 retningslinier for, hvorledes timer/dage, hvor medlemmet skal have  \r\n\r\n belagt dagpengekortet, efter reglerne i bekendtgørelse om udbetaling af  \r\n\r\n supplerende dagpenge, skal indgå i forbindelse med modregningen. </P>  \r\n\r\n<P>Bestemmelsen fastslår, at der for hver belagt time indgår et beløb  \r\n\r\n svarende til 1/37 af medlemmets dagpenge for en uge. </P>  \r\n\r\n<P>I henhold til § 9 i bekendtgørelse om udbetaling af supplerende dagpenge  \r\n\r\n skal et medlem, hvis arbejdstid er ukontrollabel, i visse tilfælde have  \r\n\r\n belagt sit dagpengekort op til 7,4 timer pr. dag. </P>  \r\n\r\n<P>Hvis en sådan situation forekommer, efter at medlemmet har optjent de  \r\n\r\n 27.500 kr., skal arbejdsløshedskassen omregne indtægten i ugen til timer.  \r\n\r\n Hvis det beregnede timetal er på 7,4 timer eller derover, kan  \r\n\r\n arbejdsløshedskassen nøjes med at modregne indtægten i dagpengebeløbet. </P>  \r\n\r\n<P>Hvis omregning af indtægten giver et timetal på mindre end 7,4 timer,  \r\n\r\n f.eks. 5 timer, skal der ske en supplerende belægning med 2,4 timer. </P>  \r\n\r\n<P>Dette betyder, at arbejdsløshedskassen ved modregning i dagpengene skal  \r\n\r\n modregne arbejdsindtægten og modregne det beløb, der fremkommer ved at  \r\n\r\n multiplicere 2,4 timer med en værdi, der svarer til 1/37 af medlemmets  \r\n\r\n dagpenge for en uge. </P>  \r\n\r\n<P>Bortset fra det ovenfor beskrevne eksempel skal den i § 12 beskrevne  \r\n\r\n fremgangsmåde anvendes, uanset om der knytter sig et beløb til  \r\n\r\n belægningsårsagen. Det vil sige, at selv om medlemmet f.eks. modtager  \r\n\r\n betaling for 1. og 2. ledighedsdag eller afholder ferie med feriegodtgørelse,  \r\n\r\n skal arbejdsgivergodtgørelsen og feriegodtgørelsen ikke modregnes i  \r\n\r\n dagpengene. </P>  \r\n\r\n<P>Det skal bemærkes, at mindsteudbetalingsreglen selvfølgelig også gælder i  \r\n\r\n disse tilfælde. </P>  \r\n\r\n<P> <B>Til § 13</B>  </P>  \r\n\r\n<P>Reglerne om overførsel af overskydende timer gælder også i  \r\n\r\n 52-ugers-perioden. </P>  \r\n\r\n<P>Overførsel af overskydende timer vil som udgangspunkt fortsat skulle ske  \r\n\r\n efter almindeligt gældende regler, således at overførsel sker ved en  \r\n\r\n timebaseret belægning i de(n) følgende uge(r). </P>  \r\n\r\n<P>Anvendelse af et modregningsprincip betyder imidlertid, at der må ske en  \r\n\r\n tilpasning af timeoverførselsreglerne. Denne tilpasning er indeholdt i § 13.  \r\n\r\n</P>  \r\n\r\n<P>I tilfælde, hvor reglerne om overførsel af overskydende timer skal  \r\n\r\n anvendes, skal arbejdsløshedskassen på grundlag af medlemmets oplysninger om  \r\n\r\n antal arbejdstimer og indtægt beregne en gennemsnitlig timeløn. </P>  \r\n\r\n<P>Den beregnede gennemsnitlige timeløn reduceret med arbejdsmarkedsbidraget  \r\n\r\n multipliceres med antallet af overskydende timer, der skal fradrages i den  \r\n\r\n uge, hvor der vil kunne udbetales dagpenge. </P>  \r\n\r\n<P> <B>Eksempel 1:</B>  </P>  \r\n\r\n<P>Et medlem, der har udnyttet den fradragsfri indtjening på kr. 27.500, får  \r\n\r\n herefter fuldtidsarbejde. </P>  \r\n\r\n<P>Ved den efterfølgende ledigmeldelse er antallet af overskydende timer  \r\n\r\n opgjort til 50. </P>  \r\n\r\n<P>Medlemmet vil derfor være udelukket fra dagpenge, idet 37 timer overføres  \r\n\r\n til den første ledige uge. </P>  \r\n\r\n<P>De resterende 13 timer overføres til den anden ledige uge, hvor medlemmet  \r\n\r\n i øvrigt er fuldt ledigt. </P>  \r\n\r\n<P>Ved dagpengeudbetalingen multipliceres de 13 timer med den gennemsnitlige  \r\n\r\n timeløn, og det herved fremkomne beløb modregnes i dagpengene. </P>  \r\n\r\n<P> <B>Eksempel 2:</B>  </P>  \r\n\r\n<P>Medlemmet får som i eksempel 1 opgjort overskydende timer til 50. </P>  \r\n\r\n<P>I den første ledighedsuge overføres 37 timer. </P>  \r\n\r\n<P>I den anden ledighedsuge overføres de resterende 13 timer. Medlemmet har i  \r\n\r\n denne uge yderligere 20 timers beskæftigelse. </P>  \r\n\r\n<P>Medlemmet vil derfor ikke kunne få udbetalt dagpenge i ugen på grund af  \r\n\r\n mindsteudbetalingsreglen. </P>  \r\n\r\n<P>Det skal bemærkes, at selv om indtægten ved beskæftigelsen på 20 timer i  \r\n\r\n sig selv ville udelukke udbetaling af dagpenge, vil overskydende timer  \r\n\r\n alligevel kunne opbruges i ugen, idet belægning og overførsel af overskydende  \r\n\r\n timer som udgangspunkt foretages som et timebaseret fradrag. </P>  \r\n\r\n<P>I de tilfælde, hvor antallet af overskydende timer hidrører fra flere  \r\n\r\n opgørelsestidspunkter, og hvor den gennemsnitlige timeløn ikke er den samme,  \r\n\r\n beregnes den gennemsnitlige timeløn ved at dividere den samlede indtægt  \r\n\r\n vedrørende overskydende timer med det samlede antal overskydende timer. </P>  \r\n\r\n<P> <B>Eksempel:</B>  </P>  \r\n\r\n<P>Medlemmet har ved 1. opgørelsestidspunkt 10 timer med en gennemsnitlig  \r\n\r\n timeløn på kr. 105. </P>  \r\n\r\n<P>Ved næste opgørelsestidspunkt har medlemmet 5 timer med en gennemsnitlig  \r\n\r\n timeløn på kr. 90. </P>  \r\n\r\n<P>Medlemmet har ikke i den mellemliggende periode fået foretaget fradrag på  \r\n\r\n grund af overskydende timer. </P>  \r\n\r\n<P>Det samlede antal overskydende timer kan herefter opgøres til 15 timer med  \r\n\r\n en dertil knyttet indtægt på kr. 1.500. </P>  \r\n\r\n<P>Den gennemsnitlige værdi af en time vil herefter udgøre 1500:15 = kr. 100.  \r\n\r\n</P>  \r\n\r\n<P> <B>Til § 14</B>  </P>  \r\n\r\n<P>I tilfælde af, at medlemmets indtægt ikke kendes på det tidspunkt, hvor  \r\n\r\n oplysningerne skal afgives til arbejdsløshedskassen, fremgår det af § 14, at  \r\n\r\n arbejdsløshedskassen skal foretage en foreløbig modregning ved hjælp af  \r\n\r\n omregningssatsen. </P>  \r\n\r\n<P>At der er tale om en foreløbig modregning indebærer, at der skal ske en  \r\n\r\n regulering af dagpengeudbetalingen, når medlemmet er blevet bekendt med  \r\n\r\n indtægtens størrelse. </P>  \r\n\r\n<P> <B>Til § 15</B>  </P>  \r\n\r\n<P>Det arbejde, som medlemmet udfører uden fradrag i dagpengene, kan ikke  \r\n\r\n bruges til at generhverve retten til at begynde en ny delperiode 1, jf. § 55,  \r\n\r\n stk. 1, i lov om arbejdsløshedsforsikring m.v. </P>  \r\n\r\n<P> <B>Til § 17</B>  </P>  \r\n\r\n<P>Det påhviler arbejdsløshedskasserne at vejlede medlemmerne om mulighederne  \r\n\r\n for og konsekvenserne af at indtræde i ordningen. </P>  \r\n\r\n<P>Vejledningen bør finde sted i rimelig tid, dog senest når  \r\n\r\n arbejdsløshedskassen er blevet bekendt med, at medlemmet opfylder kravet om  \r\n\r\n 52 ugers ledighed inden for 65 uger. </P>  \r\n\r\n<P> <B>Til § 18</B>  </P>  \r\n\r\n<P>Medlemmet skal afgive de nødvendige oplysninger på dagpengekortet. I  \r\n\r\n modsætning til, hvad der normalt er hovedreglen, skal medlemmerne uge for uge  \r\n\r\n afgive oplysninger om både beskæftigelsens omfang og indtjeningens størrelse.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 12. juli 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Jan Strøbæk </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bekendtgørelse nr. 660 af 12. juli 1994 er ophævet pr. 1. april 1995 af bekendtgørelse nr. 135 af 27. februar 1995. Vejledningen er derfor bortfaldet pr. 1. april 1995. Efter den 1. april 1995 vil der dog fortsat kunne udbetales dagpenge efter reglerne i direktoratets bekendtgørelse nr. 660 af 12. juli 1994 til medlemmer, der enten er overgået til ordningen forud for den 23. november 1994, eller har indgivet anmodning herom inden den 23. nobemver 1994, og som på ansøgningstispunktet opfyldte betingelserne for at overgå til ordningen"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/1994"
        },
        {
            "displayName": "Accession",
            "displayValue": "C19940013460"
        },
        {
            "displayName": "Entydig dokumentidentifikation",
            "displayValue": "CM028885"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "12/07/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr., j.nr. 5kt. 93-22-59"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}