{
    "id": 34708,
    "title": "Førtidspension - tildeling - fibromyalgi - fibromyalgia - fibromyositis - muskelsmerter (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19360 af 16/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har i principielt møde behandlet 9 sager om  \r\n\r\n førtidspension til personer med et sygdomsbillede, der i større eller mindre  \r\n\r\n grad svarer til det såkaldte fibromyalgisyndrom. </I> </P>  \r\n\r\n<P> <I>Dette syndrom er karakteriseret ved subjektive symptomer i form af  \r\n\r\n diffuse smerter i muskler og led samt træthed og søvnforstyrrelser. </I> </P>  \r\n\r\n<P> <I>Syndromet er i flere erklæringer betegnet som fibromyositis eller  \r\n\r\n fibrositis. </I> </P>  \r\n\r\n<P> <I>Ved behandlingen af de 9 sager har deltaget rådgivende lægelig  \r\n\r\n sagkundskab inden for specialerne reumotologi, ortopædisk kirurgi, medicin  \r\n\r\n samt psykiatri. </I> </P>  \r\n\r\n<P> <I>Ankestyrelsen fandt, at diagnosen fibromyalgi måtte stilles på  \r\n\r\n grundlag af det samlede kliniske billede, hvorimod muskelbiopsi og  \r\n\r\n muskelfunktionsundersøgelse indtil videre ikke kunne anses for tilstrækkelig  \r\n\r\n eller nødvendig for at stille diagnosen. </I> </P>  \r\n\r\n<P> <I>Ankestyrelsen fandt, at fibromyalgi som udgangspunkt ikke i sig selv  \r\n\r\n berettigede til førtidspension, men at der måtte foretages en vurdering af  \r\n\r\n ansøgerens samlede helbredsmæssige og sociale situation, herunder af  \r\n\r\n revalideringsmulighederne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Førtidspension - tildeling - fibromyalgi -  \r\n\r\n fibromyalgia - fibromyositis - muskelsmerter (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>Redegørelse for de enkelte sager: </P>  \r\n\r\n<P>1. J.nr. 1285-87. </P>  \r\n\r\n<P>REDEGØRELSE FOR SAGEN: </P>  \r\n\r\n<P>Sagen drejede sig om en 45-årig uddannet folkeskolelærer, der ikke havde  \r\n\r\n haft erhvervsarbejde siden sygemelding i 1981. Han havde tidligere i en  \r\n\r\n periode modtaget førtidspension, men denne var blevet frakendt ham ved en  \r\n\r\n afgørelse truffet af Ankestyrelsen. Han havde herefter modtaget kontanthjælp  \r\n\r\n efter bistandsloven, indtil han påny fik tilkendt førtidspension. Han klagede  \r\n\r\n over led- og muskelsmerter, udtalt træthed og jævnlige feberperioder. </P>  \r\n\r\n<P>Afgørelsen der klages over: </P>  \r\n\r\n<P>Revaliderings- og pensionsnævnet tilkendte ansøgeren forhøjet almindelig  \r\n\r\n førtidspension efter lovens § 14, stk. 3, nr. 2, med virkning fra 1. januar  \r\n\r\n 1986. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren ankede dels med henblik på en højere pension, dels fordi han  \r\n\r\n ønskede tilkendelsestidspunktet fastsat til et tidligere tidspunkt,  \r\n\r\n (ansøgningstidspunktet i den tidligere pensionssag). </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen modtog supplerende oplysninger fra egen læge og  \r\n\r\n foranledigede ansøgeren undersøgt hos en speciallæge i reumatologi. Denne  \r\n\r\n fandt ansøgerens muskelstyrke moderat nedsat. En foretagen muskelbiopsi viste  \r\n\r\n lette fibrositisforandringer. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke, at ansøgeren opfyldte betingelserne for at få  \r\n\r\n tilkendt højere førtidspension, men på et samlet helbredsmæssigt og socialt  \r\n\r\n grundlag fandtes hans erhvervsevne nedsat med ca. halvdelen, således at han  \r\n\r\n fortsat var berettiget til forhøjet almindelig førtidspension efter lovens §  \r\n\r\n 14, stk. 3, nr. 2. </P>  \r\n\r\n<P>Med hensyn til klagen over tilkendelsestidspunktet henviste Ankestyrelsen  \r\n\r\n til, at den aktuelle pensionssag var rejst den 4. december 1985. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>2. j.nr. 42-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>Sagen vedrørte en 43-årig samlevende uddannet børnehavepædagog med 2 børn.  \r\n\r\n Hun var deltidsansat, da hun i 1982 blev afskediget på grund af sygdom. Hun  \r\n\r\n havde en psykisk lidelse og led endvidere af sidekrumning af ryggen, astma og  \r\n\r\n muskelsmerter. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet gav afslag på førtidspension. </P>  \r\n\r\n<P>Bedømmelsesgrundlaget var erhvervsmæssig beskæftigelse i et vist omfang  \r\n\r\n tillige med husligt arbejde i hjemmet. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte, at hun havde vanskeligt ved at klare alt arbejdet i  \r\n\r\n hjemmet på grund af den medicin, hun fik for sin astma. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Under sagens behandling i Ankestyrelsen indgik der en erklæring fra en  \r\n\r\n speciallæge i reumatologi og en statusbedømmelse fra egen læge. Ifølge  \r\n\r\n speciallægeerklæringen var ansøgerens muskelstyrke normal. En muskelbiopsi  \r\n\r\n viste elastiklignende indsnævringer på de enkelte fibre  \r\n\r\n (&#187;rubberband-forandringer&#171;). </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke, at ansøgeren opfyldte betingelserne for at få  \r\n\r\n tilkendt førtidspension og tiltrådte derfor revaliderings- og pensionsnævnets  \r\n\r\n afgørelse. Ansøgeren opfordredes til at rette henvendelse til kommunen med  \r\n\r\n henblik på omskoling. </P>  \r\n\r\n<P>3. J.nr. 1936-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>Sagen drejede sig om en 39-årig gift kvinde med 3 børn under 18 år. </P>  \r\n\r\n<P>Hun havde, afbrudt af perioder som hjemmearbejdende, hovedsageligt været  \r\n\r\n beskæftiget som pædagogmedhjælper, overvejende på deltid. Siden sygemelding i  \r\n\r\n 1985 havde hun ikke været i arbejde. Igennem ca. 10 år havde hun klaget over  \r\n\r\n led- og muskelsmerter i hele bevægeapparatet. En foretagen muskelbiopsi havde  \r\n\r\n vist normale forhold, medens muskelstyrken var klart nedsat. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet fandt ikke ansøgeren berettiget til  \r\n\r\n førtidspension. Det anførtes i afgørelsen, at revalidering ikke kunne anses  \r\n\r\n for udelukket. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte bl.a., at hun var gået fra fuld tid til deltid på grund  \r\n\r\n af sygdom efter råd fra sin læge. Endvidere anførte hun, at hun ikke fysisk  \r\n\r\n havde mulighed for at gennemføre en arbejdsprøvning eller klare et job, da  \r\n\r\n hun fik kraftige smerter ved selv lettere fysisk arbejde og havde problemer  \r\n\r\n med at sidde ned i længere tid ad gangen. Endvidere havde hun problemer med  \r\n\r\n at sove om natten på grund af smerter. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at ansøgeren ikke opfyldte betingelserne for at få  \r\n\r\n almindelig førtidspension, (selvom der måtte være tale om fibromyalgi).  \r\n\r\n Ankestyrelsen lagde særlig vægt på, at ansøgerens alder og helbred ikke  \r\n\r\n skønnedes at være til hinder for, at hun eventuelt efter forudgående  \r\n\r\n optræning eller lignende kunne supplere ægtefællens indtægt ved  \r\n\r\n indtægtsgivende arbejde. Dette gjaldt uanset bedømmelsesgrundlaget. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>4. J.nr. 2774-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En samlevende kvinde søgte i august 1987 førtidspension som 55-årig. </P>  \r\n\r\n<P>Hun havde i de sidste 8 år før sygemeldingen i 1985 været beskæftiget som  \r\n\r\n hjemmehjælper i mindst 30 timer ugentlig. Hun havde klaget over muskelømhed  \r\n\r\n og kraftnedsættelse. Ved en undersøgelse hos en reumatolog var muskelstyrken  \r\n\r\n fundet svært reduceret, og der var fundet &#187;rubberband-forandringer&#171;  \r\n\r\n ved muskelbiopsi. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet tilkendte ansøgeren forhøjet almindelig  \r\n\r\n førtidspension efter lovens § 14, stk. 3, nr. 2. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte, at hendes erhvervsevne udenfor hjemmet var ophævet, og  \r\n\r\n at hun derfor burde tilkendes mellemste førtidspension. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at der kun var tale om en nedsættelse af  \r\n\r\n erhvervsevnen til under halvdelen på kombinerede sociale- og helbredsmæssige  \r\n\r\n forhold, og at ansøgeren derfor ikke opfyldte betingelserne for at få  \r\n\r\n tilkendt mellemste førtidspension. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>5. J.nr. 2994-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En gift kvinde med 1 barn søgte i juni 1987 førtidspension som 46- årig.  \r\n\r\n Indtil 1984, hvor hun blev arbejdsløs, havde hun arbejdet i en kiosk 20 timer  \r\n\r\n ugentlig. I september 1986 blev hun sygemeldt. Hun havde bl.a. klaget over  \r\n\r\n muskel- og ledsmerter. En speciallæge i fysiurgi havde fundet hendes  \r\n\r\n erhvervsevne nedsat til under halvdelen af det normale for alderen på grund  \r\n\r\n af fibromyalgi. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet fandt ikke ansøgeren berettiget til  \r\n\r\n førtidspension. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen var indanket af ansøgeren. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke, at ansøgeren opfyldte betingelserne for at få  \r\n\r\n almindelig førtidspension. Ankestyrelsen lagde særlig vægt på, at ansøgerens  \r\n\r\n alder og helbred ikke skønnedes at være til hinder for at hun, eventuelt  \r\n\r\n efter forudgående optræning eller lignende kunne opnå indtægt ved  \r\n\r\n indtægtsgivende arbejde. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>6. J.nr. 3179-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En gift kvinde søgte førtidspension som 56-årig i juli 1987. Hun havde i  \r\n\r\n årenes løb haft mange forskellige erhvervsforhold, bl.a. som kontorassistent  \r\n\r\n og restauratør. Fra 1980 var hun beskæftiget ca. 20 timer ugentlig på et  \r\n\r\n postkontor. I 1987 blev hun afskediget på grund af for mange sygedage. </P>  \r\n\r\n<P>Røntgenundersøgelser viste degenerative forandringer svarende til alderen.  \r\n\r\n Ansøgeren led endvidere af muskelinfiltrationer i nakken. I årene forud for  \r\n\r\n pensionsansøgningen klagede hun over tiltagende smerter i næsten alle led,  \r\n\r\n træthed og dårlig nattesøvn. Ved en undersøgelse på en fysiurgisk afdeling  \r\n\r\n fandtes såkaldte &#187;tender points&#171; (trigger-punkter) på arme og ben,  \r\n\r\n og afdelingen anførte diagnosen fibromyositis. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet tilkendte ansøgeren mellemste  \r\n\r\n førtidspension efter lovens § 14, stk. 2, nr. 1. Hendes erhvervsevne bedømtes  \r\n\r\n i forhold til arbejde på deltid og husligt arbejde i eget hjem. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren ankede med henblik på at opnå højeste førtidspension. Hun gjorde  \r\n\r\n gældende, at hun burde bedømmes i fuldt selverhverv. Hun anførte endvidere,  \r\n\r\n at hun ikke magtede at udføre ret meget arbejde hjemme. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at ansøgeren ikke opfyldte betingelserne for at få  \r\n\r\n tilkendt højeste førtidspension. Det anførtes, at Ankestyrelsen på baggrund  \r\n\r\n af de lægelige oplysninger fandt, at der havde været tale om en mild  \r\n\r\n bedømmelse af ansøgerens helbredsklager ved revaliderings- og pensionsnævnets  \r\n\r\n afgørelse. Det var derfor overvejet, hvorvidt pensionsgraden skulle ændres  \r\n\r\n til en lavere pension. Ankestyrelsen fandt imidlertid ikke tilstrækkeligt  \r\n\r\n grundlag herfor. </P>  \r\n\r\n<P>Ankestyrelsen tiltrådte derfor revaliderings- og pensionsnævnets  \r\n\r\n afgørelse. </P>  \r\n\r\n<P>7. J.nr. 4365-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En fraskilt kvinde med 1 barn søgte førtidspension som 34-årig i oktober  \r\n\r\n 1986. Hun havde haft flere forskellige former for ufaglært arbejde afbrudt af  \r\n\r\n syge- og arbejdsløshedsperioder. Før den seneste sygemelding i august 1986  \r\n\r\n var hun beskæftiget med rengøring 25 timer ugentlig. Ansøgeren havde  \r\n\r\n hypermobile led, og der var konstateret en sammenvoksning af 5. lændehvirvel  \r\n\r\n med korsbenet. I sagen forelå et udskrivningsbrev fra en reumatologisk  \r\n\r\n afdeling, hvor det var anført, at ansøgeren havde et udtalt fibromyositis  \r\n\r\n syndrom. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet gav afslag på ansøgningen om  \r\n\r\n førtidspension, idet nævnet lagde vægt på, at hverken ansøgerens alder eller  \r\n\r\n de helbredsmæssige forhold burde forhindre, at ansøgeren, efter en  \r\n\r\n forudgående lægelig behandling, påtog sig beskæftigelse af ikke fysisk  \r\n\r\n belastende karakter. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgerens forbund, der klagede på ansøgerens vegne, anførte bl.a., at der  \r\n\r\n ikke p.t. var mulighed for behandling af ansøgerens lidelse. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen fik fra forbundet tilsendt en erklæring om en  \r\n\r\n arbejdspsykologisk undersøgelse. I en følgeskrivelse anførte forbundet, at  \r\n\r\n forbundet fandt det relevant, at der blev foretaget en muskelbiopsi. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke, at ansøgeren opfyldte lovens betingelser for at  \r\n\r\n få tilkendt førtidspension. Det var Ankestyrelsens opfattelse, at der ville  \r\n\r\n kunne iværksættes revalideringsforanstaltninger, der mere varigt kunne  \r\n\r\n forbedre ansøgerens erhvervsevne. Ankestyrelsen fandt ikke anledning til at  \r\n\r\n få foretaget muskelbiopsi. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>8. J.nr. 5104-88 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En selvstændig automekaniker søgte førtidspension som 52-årig i januar  \r\n\r\n 1986. Han var indehaver af autoværksted med tilknyttet tankstation og  \r\n\r\n cafeteria. Hustruen passede cafeteriet, og der var ansat en mekanikersvend,  \r\n\r\n der passede værkstedet og tankstationen i dagtimerne. Ansøgeren havde været  \r\n\r\n sygemeldt siden august 1985. Han led af discusdegeneration i lænderyggen, og  \r\n\r\n der var påvist affladet lændesvaj og en beskeden rygskævhed. Han klagede over  \r\n\r\n træthed, muskelsmerter og smerter i knæene. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet gav afslag på ansøgningen om  \r\n\r\n førtidspension. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte bl.a., at han havde været indlagt 6 gange på grund af  \r\n\r\n dårlig ryg og ben. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ifølge oplysning fra egen læge havde en foretagen muskelbiopsi vist, at  \r\n\r\n ansøgeren ikke havde fibrositissyndrom, men at diagnosen på det foreliggende  \r\n\r\n var tvivlsom. </P>  \r\n\r\n<P>Ifølge oplysninger fra kommunen var overskuddet af virksomheden i 1987 på  \r\n\r\n 251.328,- kr. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke, at ansøgeren opfyldte betingelserne for at få  \r\n\r\n tilkendt førtidspension. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse. </P>  \r\n\r\n<P>9. J.nr. 529-89 </P>  \r\n\r\n<P>REDEGØRELSE FOR SAGEN: </P>  \r\n\r\n<P>En samlevende kvinde med 1 barn, der er født i november 1987, søgte  \r\n\r\n førtidspension som 40-årig i januar 1988. Forud for ansøgningen havde hun  \r\n\r\n været studerende ved universitetet. Hun havde gennemført bifagsstudiet og  \r\n\r\n læste fra 1980 hovedfag med støtte efter bistandslovens § 42. Hun manglede  \r\n\r\n kun en eksamen og det endelige speciale, da hun ophørte med at læse i  \r\n\r\n december 1987. Siden ungdommen havde hun været generet af rygsmerter, og hun  \r\n\r\n havde hypermobile led. Hun havde klager over smerter i nakke, ryg, lænd og  \r\n\r\n venstre ben samt følelsesløshed i hænderne. En speciallæge i reumatologi  \r\n\r\n havde på grundlag af en klinisk undersøgelse samt muskelstyrkeundersøgelse og  \r\n\r\n muskelbiopsi stillet diagnosen fibromyalgi. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet gav afslag på ansøgningen om  \r\n\r\n førtidspension og anbefalede, at ansøgeren sammen med kommunen fandt en  \r\n\r\n løsning i henhold til bistandslovens § 42, således, at hun ville kunne  \r\n\r\n afslutte den afbrudte universitetsuddannelse. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte, at hun konstant havde smerter, og at det blot var  \r\n\r\n graden, der varierede. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at ansøgeren ikke opfyldte lovens betingelser for at  \r\n\r\n få tilkendt førtidspension. Ankestyrelsen lagde vægt på, at ansøgerens  \r\n\r\n erhvervsevne, efter oplysningerne om de helbredsmæssige forhold, ikke kunne  \r\n\r\n anses for varigt nedsat med mindst halvdelen på grund af fysisk eller psykisk  \r\n\r\n invaliditet. </P>  \r\n\r\n<P>Ankestyrelsen tiltrådte derfor revaliderings- og pensionsnævnets  \r\n\r\n afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base som følge af SM P-004-93.",
        "(* 2) Dagældende retsforskrift: Lov om social pension af 4. juli 1989.",
        "(* 1) Offentliggjort af Socialstyrelsen i SM P-012-89 17/7/1989."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891936025"
        },
        {
            "displayName": "Entydig dokumentidentifikation",
            "displayValue": "CA002636"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19360"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/05/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1285-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}