{
    "id": 32930,
    "title": "Kommunalt ansatte - ægtefælleinhabilitet - skoleombygning ",
    "documentTypeId": "250",
    "isSagsforlobPeriodValid": false,
    "shortName": "UDT nr 9080 af 23/06/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at et kommunalbestyrelsesmedlem, hvis ægtefælle var ansat som  \r\n\r\n lærer ved en af kommunens skoler, ikke kunne anses for at være inhabil ved  \r\n\r\n kommunalbestyrelsens behandling af en sag om ombygning af den pågældende  \r\n\r\n skole. </I> </P>  \r\n\r\n<P> <I>Efter indenrigsministeriets opfattelse er det ikke i sig selv  \r\n\r\n tilstrækkeligt til at erklære et kommunalt ansat byrådsmedlem inhabil, at  \r\n\r\n sagen vedrører den institution, hvor den pågældende er ansat, eller  \r\n\r\n arbejdsforholdene på stedet. Der må foretages en nærmere vurdering af den  \r\n\r\n interesse, medlemmet har i sagen. Et kommunalt ansat medlem vil således  \r\n\r\n f.eks. være inhabil, såfremt sagen direkte vedrører den pågældendes eget  \r\n\r\n ansættelsesforhold (f.eks. lønforhold, avancementsmuligheder, nedlæggelse af  \r\n\r\n stillingen). </I> </P>  \r\n\r\n<P> <I>I den konkrete sag havde ombygningen til formål at bringe skolens  \r\n\r\n fysiske rammer op på en standard, der i det store hele svarede til kommunens  \r\n\r\n øvrige skoler, - ombygningen ville fagligt give større aktivitetsmuligheder  \r\n\r\n og medføre forbedrede arbejdsforhold for lærerpersonalet, og ombygningen  \r\n\r\n ville efter det oplyste ikke få indflydelse på lærerpersonalets  \r\n\r\n ansættelsesforhold (f.eks. ændret fagfordeling eller lærertimeforbrug, eller  \r\n\r\n ændring af antallet af skoleklasser). </I> </P>  \r\n\r\n<P> <I>Uanset at sagen ville berøre ægtefællens arbejdssituation og  \r\n\r\n forholdene på den skole, hvor den pågældende var ansat, adskilte vedkommendes  \r\n\r\n interesse i sagen sig ikke fra den interesse, som det øvrige lærerpersonale  \r\n\r\n på skolen også måtte antages at have i, at der blev skabt så gode ydre rammer  \r\n\r\n som muligt for den til enhver tid værende daglige undervisning. Ombygningen  \r\n\r\n kunne således ikke siges i særlig grad at vedrører ægtefællens  \r\n\r\n arbejdssituation. Ægtefællens interesse i sagen var af mere ideel eller  \r\n\r\n fagligt betonet art, og såfremt ægtefællen selv havde været medlem af  \r\n\r\n kommunalbestyrelsen, ville den pågældendes deltagelse i sagens behandling og  \r\n\r\n afstemning næppe have været egnet til i offentligheden at skabe mistillid til  \r\n\r\n den offentlige forvaltning og dens afgørelser. </I> </P>  \r\n\r\n<P> <I>Da kommunalbestyrelsesmedlemmets ægtefælle således efter  \r\n\r\n indenrigsministeriets opfattelse ikke selv ville have været afskåret fra at  \r\n\r\n deltage i sagens behandling i kommunalbestyrelsen, måtte medlemmet også selv  \r\n\r\n anses for at have været habil ved kommunalbestyrelsens behandling af sagen om  \r\n\r\n skoleombygningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunalt ansatte - ægtefælleinhabilitet -  \r\n\r\n skoleombygning </H1>  \r\n\r\n<P></P>  \r\n\r\n<P>I skrivelse af 11. oktober 1982 har De, der er medlem af Norager  \r\n\r\n kommunalbestyrelse, anmodet om indenrigsministeriets vurdering af en af  \r\n\r\n tilsynsrådet for Nordjyllands amt afgivet udtalelse af 5. oktober 1982,  \r\n\r\n hvoraf det fremgår, at De efter tilsynsrådets opfattelse må anses for at være  \r\n\r\n inhabil ved Nørager kommunalbestyrelses behandling af en sag om ombygning af  \r\n\r\n Ravnkilde skole, hvor Deres hustru er ansat som lærer. </P>  \r\n\r\n<P>De har samtidig anmodet indenrigsministeriet om at opstille mere præcise  \r\n\r\n retningslinier for, hvornår ægtefæller til folkeskolelærere anses for inhabil  \r\n\r\n ved behandlingen af konkrete sager. </P>  \r\n\r\n<P>I forbindelse med sagens behandling i tilsynsrådet har kommunalbestyrelsen  \r\n\r\n i skrivelse af 1. juli 1982 oplyst, at sagen vedrørende de bygningsmæssige  \r\n\r\n forhold omkring Ravnkilde skole gennem de senere år gentagne gange har været  \r\n\r\n behandlet i udvalg og kommunalbestyrelse ud fra erkendelsen af, at en  \r\n\r\n ajourføring af skolens fysiske rammer er en nødvendighed for at bringe den op  \r\n\r\n på en standard, der i det store og hele svarer til kommunens øvrige skolers.  \r\n\r\n</P>  \r\n\r\n<P>Kommunalbestyrelsen har videre oplyst, at den på sit møde den 18. maj 1982  \r\n\r\n tiltrådte en indstilling fra økonomiudvalget, gående ud på, at spørgsmålet om  \r\n\r\n en om- eller tilbygning til Ravnkilde skole indgår i den samlede drifts- og  \r\n\r\n anlægsplan for budgetperioden 1983-86 og behandles/prioriteres i forbindelse  \r\n\r\n med budgetlægningsarbejdet i eftersommeren. </P>  \r\n\r\n<P>Borgmesteren har endvidere efterfølgende i skrivelse af 2. september 1982  \r\n\r\n oplyst, at en ajourføring af skolens standard rent bygningsmæssigt, herunder  \r\n\r\n også på inventarkontoen, fagligt vil give større aktivitetsmuligheder,  \r\n\r\n hvortil kommer, at en mere hensigtsmæssig indrettet skole - efter at  \r\n\r\n ombygningen har fundet sted - givetvis vil medføre forbedrede arbejdsforhold  \r\n\r\n for lærerpersonalet. </P>  \r\n\r\n<P>Hvad angår habilitetsspørgsmålet, er det kommunalbestyrelsens opfattelse,  \r\n\r\n at De må være inhabil ved sagens behandling, da Deres ægtefælle er ansat som  \r\n\r\n lærer i Ravnkilde skiole. Kommunalbestyrelsen har herved taget som  \r\n\r\n udgangspunkt, at Deres ægtefælle, såfremt hun havde været medlem af  \r\n\r\n kommunalbestyrelsen, ville have været inhabil ved sagens behandling. Som  \r\n\r\n følge heraf kommer efter kommunalbestyrelsens opfattelse en udvidet  \r\n\r\n fortolkning af styrelseslovens § 29, stk. 2, i anvendelse over for Dem. </P>  \r\n\r\n<P>Sagen blev behandlet i tilsynsrådets møde den 1. oktober 1982, hvor rådet  \r\n\r\n bl.a. vedtog at udtale følgende: Efter § 14 i lov om kommuneernes styrelse  \r\n\r\n træffer kommunalbestyrelsen beslutning om, hvorvidt et medlem har en sådan  \r\n\r\n interesse i en sag, at han er udelukket fra at deltage i kommunalbestyrelsens  \r\n\r\n forhandling og afstemning om sagen. Bestemmelsen indeholder ingen nærmere  \r\n\r\n angivelse af, hvornår et medlem må anses for inhabil, og spørgsmålet om,  \r\n\r\n hvorvidt der i en given situation hos et medlem foreligger en sådan interesse  \r\n\r\n i en sag, at medlemmet må anses for inhabil, må således afgøres ud fra en  \r\n\r\n konkret vurdering af omstændighederne i det enkelte tilfælde. Det er  \r\n\r\n imidlertid ikke enhver interesse, der kan begrunde inhabilitet. Efter  \r\n\r\n tilsynsrådets opfattelse må der foreligge en interesse af en vis styrke, før  \r\n\r\n der kan statueres inhabilitet. En sådan interesse kan være et enkelt  \r\n\r\n kommunalbestyrelsesmedlems egen personlige og/eller økonomiske interesse i en  \r\n\r\n sag. Det antages imidlertid også, at et kommunalbestyrelsesmedlem, der er  \r\n\r\n kommunalt ansat, som udgangspunkt vil være afskåret fra at deltage i  \r\n\r\n kommunalbestyrelsens behandling af en sag, der vedrøre den institution, hvori  \r\n\r\n den pågældende er beskæftiget. </P>  \r\n\r\n<P>En lærer ved en af kommunens skoler vil således efter tilsynsrådets  \r\n\r\n opfattelse som udgangspunkt være afskåret fra at deltage i  \r\n\r\n kommunalbestyrelsens behandling af en sag, der direkte berører den  \r\n\r\n pågældendes arbejdssituation eller forholdene for den skole, han er ansat  \r\n\r\n ved. </P>  \r\n\r\n<P>Det er almindeligt antaget, at et byrådsmedlem er afskået fra at deltage i  \r\n\r\n behandlingen af sager, hvori dennes ægtefælle har en sådan interesse, at han  \r\n\r\n eller hun selv ville være afskåret fra at deltage i sagens behandling. I de  \r\n\r\n tilfælde, hvor det er et ansættelsesforhold til kommunne, der skal begrunde  \r\n\r\n inhabiliteten, er det dog tilsynsrådets opfattelse, at ægtefællen til en  \r\n\r\n kommunalt ansat ikke er afskåret fra at deltage i sagens behandling i byrådet  \r\n\r\n i så vidt omfang, som den kommunalt ansatte selv ville være det. Ægtefællen  \r\n\r\n til den kommunalt ansatte vil i denne situation efter tilsynsrådets  \r\n\r\n opfattelse kun være inhabil, hvor det må antages, at byrådets beslutning i  \r\n\r\n særlig grad vil berøre den ansattes interesser. </P>  \r\n\r\n<P>Tilsynsrådet finder, at den omhandlede sag efter de foreliggende  \r\n\r\n oplysninger berører Deres hustru i en sådan grad, at De må anses for at være  \r\n\r\n inhabil ved byrådets behandling af sagen. Tilsynsrådet har herved bl.a. lagt  \r\n\r\n vægt på oplysningerne om, at ombygningen vil give større aktivitetsmuligheder  \r\n\r\n og medføre forbedrede arbejdsforhold for lærerpersonalet. </P>  \r\n\r\n<P>For så vidt angår det af Dem stillede spørgsmål om, hvorvidt De må anses  \r\n\r\n for inhabil ved behandlingen af en sag, hvor der skal foretages en  \r\n\r\n prioritering af kommunens anlægsprojekter, når et af disse er en ombygning af  \r\n\r\n Ravnkilde skole, bemærkes, at afgørelsen af dette spørgsmål i første instants  \r\n\r\n henhører under kommunalbestyrelsen, jfr. styrelseslovens § 14. Tilsynsrådet  \r\n\r\n skal dog vejledende udtale, at De under de samme forudsætninger som foran  \r\n\r\n anført med hensyn til ombygningens betydning for lærerne ved skolen også må  \r\n\r\n antages at være inhabil i dette tilfælde. </P>  \r\n\r\n<P>I Deres skrivelse af 11. oktober 1982 til indenrigsministeriet har De  \r\n\r\n bl.a. anført, at kommunalbestyrelsens skrivelse af 1. juli 1982 til  \r\n\r\n tilsynsrådet er udfærdiget af borgmesteren på kommunalbestyrelsens vegne,  \r\n\r\n hvorfor det ikke kan tages for givet, at den øvrige kommunalbestyrelse er  \r\n\r\n enig i, at De må anses for inhabil. Skrivelsen er forelagt  \r\n\r\n kommunalbestyrelsen på dens møde den 17. august 1982 som en efterretningssag.  \r\n\r\n</P>  \r\n\r\n<P>Indenrigsministeriet har i anledning af Deres henvendelse anmodet om en  \r\n\r\n udtalelse fra tilsynsrådet for Nordjyllkands amt, der i skrivelse af 3.  \r\n\r\n november 1982 har meddelt, at rådet kan henholde sig til udtalelsen af 5.  \r\n\r\n oktober 1982. </P>  \r\n\r\n<P>For så vidt angår spørgsmålet om den ovennævnte skrivelses forelæggelse  \r\n\r\n for kommunalbestyrelsen, har tilsynsrådet oplyst, at på det tidspunkt,  \r\n\r\n kommunalbestyrelsen modtog tilsynsrådets høringsskrivelse, havde  \r\n\r\n kommunalbestyrelsen holdt sit sidste møde før sommerferien. For at undgå, at  \r\n\r\n sagen ville komme til at ligge for længe, besvarede borgmesteren skrivelsen  \r\n\r\n på kommunalbestyrelsens vegne. Ved besvarelsens forelæggelse på  \r\n\r\n kommunalbestyrelsens første møde efter sommerferien (17. august 1982) havde  \r\n\r\n ingen af medlemmerne bemærkninger til sagen. </P>  \r\n\r\n<P>Tilsynsrådet har hertil bemærkt, at rådet ville have fundet det rettest,  \r\n\r\n om tilsynsrådets høringsskrivelse var blevet behandlet i et  \r\n\r\n kommunalbestyrelsesmøde før indsendelse til rådet, men de nu foreliggende  \r\n\r\n oplysninger giver dog ikke tilsynsrådet anledning til at ændre sin udtalelse  \r\n\r\n af 1. oktober 1982 eller foretage videre i sagen. </P>  \r\n\r\n<P>I denne anledning skal indenrigsministeriet udtale følgende: </P>  \r\n\r\n<P>Ved vurderingen af et kommunalt ansat byrådsmedlems specielle inhabilitet  \r\n\r\n er udgangspunktet, at det er de almindelige inhabilitetsregler, der skal  \r\n\r\n bringes i anvendelse. Dette betyder, at der i det <I>konkrete</I> tilfælde på  \r\n\r\n grundlag af samtlige foreliggende omstændigheder skal tages stilling til, om  \r\n\r\n der hos den pågældende foreligger en uvedkommende interesse af en sådan art  \r\n\r\n og styrke, at det ud fra en <I>generel</I> vurdering må befrygtes, at  \r\n\r\n medlemmet vil lade sig påvirke heraf ved sin stillingtagen til sagen. Et  \r\n\r\n kommunalt ansættelsesforhold kan således ikke i sig selv begrunde  \r\n\r\n inhabilitet. </P>  \r\n\r\n<P>Et kommunalt ansat medlem vil være inhabilt, såfremt sagen direkte  \r\n\r\n vedrører den pågældendes eget ansættelsesforhold, (f.eks. lønforhold,  \r\n\r\n avancementsmuligheder, nedlæggelse af stillingen). </P>  \r\n\r\n<P>Det er derimod efter indenrigsministeriets opfattelse ikke i sig selv  \r\n\r\n tilstrækkeligt til at statuere inhabilitet, at sagen vedrører den  \r\n\r\n institution, hvor den pågældende er ansat, eller arbejdsforholdene på stedet.  \r\n\r\n Også i dette tilfælde må der foretages en nærmere vurdering af den interese,  \r\n\r\n medlemmet har i sagen. </P>  \r\n\r\n<P>I den konkrete sag har ombygningen af Ravnkilde skole til formål at bringe  \r\n\r\n skolens fysiske rammer op på en standard, der i det store og hele svarer til  \r\n\r\n kommunens øvrige skoler. Ombygningen vil fagligt give større  \r\n\r\n aktivitetsmuligheder og medføre forbedrede arbejdsforhold for  \r\n\r\n lærerpersonalet. Derimod vil ombygningen efter det oplyste ikke få  \r\n\r\n indflydelse på lærerpersonalets ansættelsesforhold, f.eks. i form af ændret  \r\n\r\n fagfordeling eller lærertimeforbrug, ligesom antallet af skoleklasser  \r\n\r\n forbliver uændret. </P>  \r\n\r\n<P>Uanset at den omhandlede sag vil berøre Deres hustrus arbejdssituation og  \r\n\r\n forholdene på den skole, hvor hun er ansat, adskiller hendes interesse i  \r\n\r\n sagen sig ikke fra den interesse, som det øvrige lærerpersonale på skolen  \r\n\r\n også må antages at have i, at der skabes så gode ydre rammer som muligt for  \r\n\r\n den til enhver tid værende daglige undervisning. Ombygningen af skolen kan  \r\n\r\n således ikke siges i særlig grad at vedrøre Deres hustrus arbejdssituation.  \r\n\r\n Hendes interesse i sagen er af mere ideel eller fagligt betonet art, og  \r\n\r\n såfremt hun selv havde været medlem af kommunalbestyrelsen, ville hendes  \r\n\r\n deltagelse i sagens behandling og afstemning næppe have været egnet til i  \r\n\r\n offentligheden at skabe mistillid til den offentlige forvaltning og dens  \r\n\r\n afgørelser. </P>  \r\n\r\n<P>Da Deres hustru således efter indenrigsministeriets opfattelse ikke selv  \r\n\r\n ville have været afskåret fra at deltage i sagens behandling i  \r\n\r\n kommunalbestyrelsen, må De ligeledes anses for at have været habil ved  \r\n\r\n Nørager kommunalbestyrelses behandling af sagen om ombygning af Ravnkilde  \r\n\r\n skole. </P>  \r\n\r\n<P>Indenrigsministeriet skal endvidere vejledende udtale, at De under de  \r\n\r\n samme forudsætninger som her anført også må antages at være habil ved  \r\n\r\n behandlingen af en sag, hvor der skal foretages en prioritering af kommunens  \r\n\r\n anlægsbudgetter, når et af disse er en ombygning af Ravnkilde skole. </P>  \r\n\r\n<P>For så vidt angår Deres anmodning om, at der opstilles mere præcise  \r\n\r\n retningslinier for, hvornår et kommunalbestyrelsesmedlem må anses for speciel  \r\n\r\n inhabil, meddelte indenrigsministeriet Dem i skrivelse af 3. juni 1982, at  \r\n\r\n spørgsmålet om udarbejdelse af en form for vejledning til brug for landets  \r\n\r\n kommunalbestyrelser var under overvejelse i ministeriet. </P>  \r\n\r\n<P>Da afgørelsen af, om et kommunalbestyrelsesmedlem må anses for at være  \r\n\r\n speciel inhabil imidlertid altid forudsætter en vurdering af det konkret  \r\n\r\n foreliggende tilfælde, har indenrigsministeriet imidlertid efter nøjere  \r\n\r\n overvejelser ikke fundet det muligt at udarbejde en vejledning som den  \r\n\r\n omtalte. En vejledning kunne befrygtes at føre til, at der i praksis blev  \r\n\r\n opstillet faste regler, der ikke tog hensyn til de individuelle  \r\n\r\n omstændigheder, der foreligger i enhver sag. Ministeriet har derfor besluttet  \r\n\r\n ikke at udsende en sådan vejledning. </P>  \r\n\r\n<P>Tilsynsrådet for Nordjyllands amt og Nørager kommunalbestyrelse er herfra  \r\n\r\n underrettet om foranstående. </P>  \r\n\r\n<P>Britta Schall Holberg </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets udtalelser og afgørelser om kommunale forhold 1983  \r\n\r\n 2.1a </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19830908058"
        },
        {
            "displayName": "Entydig dokumentidentifikation",
            "displayValue": "CA000854"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9080"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "23/06/1983"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt. 1982/123/1617-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}