{
    "id": 32982,
    "title": "Vedrørende kommunalbestyrelsens mulighed for at give delegerede til Kommunernes Landsforenings delegeretmøder bundet mandat. ",
    "documentTypeId": "250",
    "isSagsforlobPeriodValid": false,
    "shortName": "UDT nr 9150 af 15/03/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Indenrigsministeriet finder ikke, at en kommunal bestyrelses flertal  \r\n\r\n kan give sine delegerede instrukser med hensyn til, hvorledes der skal  \r\n\r\n stemmes ved valg til Kommunernes Landsforenings bestyrelse. </I> </P>  \r\n\r\n<P> <I>Også med hensyn til øvrige afstemninger på delegeretmøderne er  \r\n\r\n ministeriet mest tilbøjeligt til at mene, at kommunalbestyrelsernes flertal  \r\n\r\n ikke kan give de ved forholdstal valgte delegerede bindende instrukser om,  \r\n\r\n hvorledes de skal stemme. </I> </P>  \r\n\r\n<P> <I>Ministeriets opfattelse er baseret på en fortolkning af loven for  \r\n\r\n Kommunernes Landsforening, idet landsforeningen ikke er omfattet af den  \r\n\r\n kommunale styrelseslov. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende kommunalbestyrelsens mulighed for at  \r\n\r\n give delegerede til Kommunernes Landsforenings delegeretmøder bundet mandat.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 11. februar 1982 (j.nr. 77-4-4) har Ølstykke Byråd anmodet  \r\n\r\n Indenrigsministeriet om en udtalelse om, hvorvidt delegerede til Kommunernes  \r\n\r\n Landsforenings delegeretmøder er bundet af eventuelle beslutninger i byrådet  \r\n\r\n om, hvorledes en afstemning på delegeretmøderne skal foregå. </P>  \r\n\r\n<P>I denne anledning skal ministeriet udtale følgende: </P>  \r\n\r\n<P>Indenrigsministeriet har tidligere tilkendegivet som sin opfattelse, at  \r\n\r\n kommunernes medlemskab af Kommunernes Landsforening ikke kræver samtykke fra  \r\n\r\n de kommunale tilsynsmyndigheder i henhold til § 60 i den kommunale  \r\n\r\n styrelseslov, samt at landsforeningens virksomhed ikke er undergivet tilsyn i  \r\n\r\n henhold til styrelseslovgivningen. Denne opfattelse er tiltrådt af  \r\n\r\n Folketingets ombudsmand. </P>  \r\n\r\n<P>Da Kommunernes Landsforening således ikke er omfattet af den kommunale  \r\n\r\n styrelseslov, kan en besvarelse af byrådets spørgsmål ikke baseres på  \r\n\r\n styrelsesloven, men må tage sit udgangspunkt i lovene for Kommunernes  \r\n\r\n Landsforening. </P>  \r\n\r\n<P>Det fremgår af lovenes § 6, at landsforeningens bestyrelse vælges af de  \r\n\r\n stemmeberettigede delegerede, dog således at pladserne i bestyrelsen fordeles  \r\n\r\n på politiske partier på grundlag af stemmetallene til de seneste  \r\n\r\n amtsrådsvalg. Det er således de delegerede fra hvert parti, der vælger  \r\n\r\n bestyrelsesmedlemmer til det antal pladser, der efter den foretagne beregning  \r\n\r\n af stemmetallene tilkommer vedkommende parti. Indenrigsministeriet må på  \r\n\r\n baggrund af disse regler finde det utvivlsomt, at en kommunalbestyrelses  \r\n\r\n flertal ikke kan give sine delegerede instrukser med hensyn til, hvorledes  \r\n\r\n der skal stemmes ved valg til landsforeningens bestyrelse. </P>  \r\n\r\n<P>Der findes ingen hertil svarende regler om de øvrige afstemninger på  \r\n\r\n delegeretmøderne. Det følger imidlertid af lovenes § 1, at Kommunernes  \r\n\r\n Landsforening har til formål at varetage kommunernes fælles og almindelige  \r\n\r\n interesser, at fremme samvirke mellem kommunerne, samt bistå dem i deres  \r\n\r\n virksomhed. Landsforeningen skal derimod ikke i henhold til lovene træffe  \r\n\r\n beslutninger på de enkelte kommuners vegne og skal heller ikke varetage den  \r\n\r\n enkelte kommunes interesser i konkurrence med andre kommuners interesser.  \r\n\r\n Landsforeningen adskiller sig herved fra de kommunale fællesskaber. </P>  \r\n\r\n<P>I praksis stilles forslag til beslutninger i landsforeningen både af  \r\n\r\n kommuner og af partigrupper, og ved afstemningerne stemmes der typisk ikke  \r\n\r\n kommunevis, men i overensstemmelse med de delegeredes partipolitiske  \r\n\r\n tilhørsforhold. </P>  \r\n\r\n<P>Indenrigsministeriet må på denne baggrund være mest tilbøjelig til at  \r\n\r\n mene, at Ølstykke Byråds flertal ikke kan give de ved forholdstal valgte  \r\n\r\n delegerede bindende instrukser om, hvorledes de skal stemme på delegeretmødet  \r\n\r\n i Kommunernes Landsforening. </P>  \r\n\r\n<P>Kommunernes Landsforening har modtaget kopi af denne skrivelse. </P>  \r\n\r\n<P>Henning Rasmussen </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1982  \r\n\r\n 8.2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820915058"
        },
        {
            "displayName": "Entydig dokumentidentifikation",
            "displayValue": "CA000906"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9150"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "15/03/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k. kt. 1982/123/0419-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}