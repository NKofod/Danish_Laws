{
    "id": 28622,
    "title": "Videregivelse af afgørelseskopi til egen læge i førtidspensionssag.",
    "documentTypeId": "300",
    "isSagsforlobPeriodValid": true,
    "shortName": "FOU nr 1991.156",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n Når Den Sociale Ankestyrelse (DSA) traf afgørelse i en førtidspensionssag,  \r\n\r\n var det styrelsens faste praksis at sende en kopi af afgørelsen til  \r\n\r\n ansøgerens  \r\n\r\n egen læge, medmindre ansøgeren forinden havde fremsat indsigelse i  \r\n\r\n forbindelse  \r\n\r\n med en orientering om den påtænkte underretning.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at DSA's videregivelse af en kopi af  \r\n\r\n afgørelsen til egen læge forudsætter skriftligt samtykke på samme måde, som  \r\n\r\n hvis der havde været tale om videregivelse til en anden  \r\n\r\n forvaltningsmyndighed,  \r\n\r\n jf. forvaltningslovens § 28, stk. 4. Der var ikke grundlag for at fravige  \r\n\r\n skriftlighedskravet, jf. forvaltningslovens § 28, stk. 4, 2. pkt.  \r\n\r\n Ombudsmanden  \r\n\r\n henstillede til DSA at ændre sin praksis, så den blev bragt i  \r\n\r\n overensstemmelse  \r\n\r\n med forvaltningslovens § 28. Alternativt pegede han på muligheden for, at  \r\n\r\n styrelsen overlod til ansøgeren selv at orientere egen læge.  \r\n\r\n</P>  \r\n\r\n<P class=\"Resume\">  \r\n\r\n I den konkrete sag, hvor DSA - uanset ansøgerens skriftlige  \r\n\r\n indsigelse - havde sendt kopi af afgørelsen til egen læge, var ombudsmanden  \r\n\r\n enig med styrelsen i det beklagelige heri. Ombudsmanden fandt det meget  \r\n\r\n beklageligt, at styrelsen først blev opmærksom på ansøgerens indsigelse, da  \r\n\r\n han  \r\n\r\n efter styrelsens afslutning af sagen påklagede forholdet til styrelsen. (J.  \r\n\r\n nr.  \r\n\r\n 1990-1734-040).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Videregivelse af afgørelseskopi til egen læge i  \r\n\r\n førtidspensionssag.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at Den  \r\n\r\n Sociale Ankestyrelse havde underrettet A's egen læge om styrelsens afgørelse  \r\n\r\n i  \r\n\r\n A's pensionssag i strid med hans ønske herom - et ønske, som var  \r\n\r\n tilkendegivet  \r\n\r\n skriftligt over for revaliderings- og pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen, at A's  \r\n\r\n kommune i marts 1989 videresendte A's ansøgning om helbredsbetinget  \r\n\r\n førtidspension  \r\n\r\n til revaliderings- og pensionsnævnet. Kommunen indstillede, at A blev  \r\n\r\n tilkendt  \r\n\r\n forhøjet almindelig førtidspension, jf. pensionslovens § 14, stk. 3, nr. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 18. august  \r\n\r\n 1989 meddelte revaliderings- og pensionsnævnet A, at nævnet havde modtaget  \r\n\r\n sagen, og at den nu ville blive behandlet. Desuden indeholdt skrivelsen bl.a.  \r\n\r\n følgende afsnit:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Samtidig med at De  \r\n\r\n modtager nævnets afgørelse, vil man herfra orientere Deres læge, speciallæger  \r\n\r\n og andre, der har afgivet erklæringer til sagen om dennes udfald.  \r\n\r\n<I>  \r\n\r\n Såfremt De ikke ønsker dette, anmodes De om  \r\n\r\n at meddele dette til nævnets sekretariat.</I>&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 21. august  \r\n\r\n 1989 meddelte A revaliderings- og pensionsnævnet, at han ikke ønskede at få  \r\n\r\n viderebragt oplysninger om sagens udfald til egen læge, speciallæger og  \r\n\r\n andre,  \r\n\r\n som havde afgivet erklæringer til sagen, jf. nævnets skrivelse af 18. august  \r\n\r\n 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 6. oktober  \r\n\r\n 1989 meddelte revaliderings- og pensionsnævnet A, at nævnet havde tilkendt  \r\n\r\n ham  \r\n\r\n ret til forhøjet, almindelig førtidspension, jf. § 14, stk. 3, nr. 1, i lov  \r\n\r\n om  \r\n\r\n social pension, fordi hans erhvervsevne var nedsat med mindst halvdelen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at A havde påklaget  \r\n\r\n afgørelsen til Den Sociale Ankestyrelse, meddelte ankestyrelsen ham i en  \r\n\r\n skrivelse af 10. maj 1990, at ankestyrelsen efter de foreliggende oplysninger  \r\n\r\n om hans helbredstilstand og øvrige forhold fandt, at han ikke opfyldte  \r\n\r\n betingelserne  \r\n\r\n for at få tilkendt mellemste førtidspension. Det fremgik af skrivelsen, at  \r\n\r\n ankestyrelsen  \r\n\r\n samtidig havde sendt en kopi af afgørelsen til bl.a. A's egen læge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 14. maj 1990  \r\n\r\n klagede A til Den Sociale Ankestyrelse over, at ankestyrelsen havde  \r\n\r\n videregivet  \r\n\r\n oplysninger til A's læge i strid med hans skrivelse af 21. august 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under henvisning hertil  \r\n\r\n meddelte ankestyrelsen i skrivelse af 13. juni  \r\n\r\n 1990 A, at A ikke under ankestyrelsens  \r\n\r\n behandling af sagen havde fremsat indsigelse imod, at ankestyrelsen henvendte  \r\n\r\n sig til hans egen læge. Ankestyrelsen tilføjede følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Da De imidlertid ikke  \r\n\r\n har ønsket denne underretning, skal man beklage, at det er sket.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 5. december  \r\n\r\n 1990 anmodede jeg ankestyrelsen om en udtalelse i anledning af A's klage. Jeg  \r\n\r\n bemærkede, at ankestyrelsen alene i forbindelse med bekræftelsen på  \r\n\r\n modtagelsen af A's klage synes at have meddelt ham, at der kunne blive tale  \r\n\r\n om at  \r\n\r\n<I>  \r\n\r\n indhente  \r\n\r\n</I>  \r\n\r\n oplysninger, medmindre  \r\n\r\n han havde indvendinger herimod. Jeg anmodede om, at ankestyrelsens udtalelse  \r\n\r\n kom til at indeholde en redegørelse for ankestyrelsens fremgangsmåde  \r\n\r\n vedrørende  \r\n\r\n videregivelse af oplysninger set i relation til forvaltningslovens § 28 og  \r\n\r\n straffelovens § 152.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 9. januar 1991  \r\n\r\n besvarede ankestyrelsen min anmodning. Med hensyn til ankestyrelsens  \r\n\r\n underretning  \r\n\r\n om afgørelsen til A's læge oplyste ankestyrelsen,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;at dette skyldes, at  \r\n\r\n ankestyrelsen under sagens behandling ikke har været opmærksom på (A's) brev  \r\n\r\n af 21. august 1989 til revaliderings- og pensionsnævnet for København.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis ankestyrelsen havde  \r\n\r\n været opmærksom på dette brev, havde styrelsen ikke underrettet (A's) læge om  \r\n\r\n afgørelsen i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen beklager den  \r\n\r\n skete fejl.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da ankestyrelsen ikke havde efterkommet  \r\n\r\n min anmodning om en redegørelse for styrelsens fremgangsmåde vedrørende  \r\n\r\n videregivelse af oplysninger set i relation til forvaltningslovens § 28 og  \r\n\r\n straffelovens § 152, gentog jeg i skrivelse af 16. januar 1991 min anmodning  \r\n\r\n over for ankestyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under henvisning hertil  \r\n\r\n meddelte ankestyrelsen mig i skrivelse af 25. april 1991,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...at ankestyrelsen, i  \r\n\r\n forbindelse med sin bekræftelse af modtagelsen af en klage, har meddelt  \r\n\r\n klageren, at det kan blive nødvendigt at indhente yderligere oplysninger,  \r\n\r\n f.eks. om indtægts- og arbejdsforhold. Hvis der indgår helbredsmæssige  \r\n\r\n forhold  \r\n\r\n i sagen, kan det blive nødvendigt at indhente oplysninger herom fra læge  \r\n\r\n eller  \r\n\r\n sygehus.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen vil skaffe  \r\n\r\n disse oplysninger, medmindre pågældende inden 14 dage meddeler, at han eller  \r\n\r\n hun ikke ønsker dette.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har fundet, at  \r\n\r\n en klagers stiltiende samtykke var tilstrækkeligt til, at styrelsen kunne  \r\n\r\n indhente de oplysninger, styrelsen fandt, var nødvendige for sagens  \r\n\r\n oplysning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under behandlingen af pensionssager  \r\n\r\n er det sædvanlig praksis, at Ankestyrelsen hører egen læge, om der er nye  \r\n\r\n lægelige oplysninger, efter at revaliderings- og pensionsnævnet har truffet  \r\n\r\n afgørelse. Dette sker naturligvis for at få sagen så godt belyst som muligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har herefter,  \r\n\r\n når sagen er afgjort, sendt en kopi af afgørelsen til pågældendes læge og til  \r\n\r\n evt. speciallæger, der under sagens behandling i ankestyrelsen på styrelsens  \r\n\r\n foranledning har undersøgt pågældende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har ikke været  \r\n\r\n tilstrækkeligt opmærksom på, at styrelsens praksis, for så vidt angår  \r\n\r\n videregivelse af oplysninger, ikke er i overensstemmelse med  \r\n\r\n forvaltningslovens § 28.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen vil i  \r\n\r\n konsekvens heraf ændre sin bekræftelse, således at det i bekræftelsen tillige  \r\n\r\n anføres, at såfremt pågældende ikke har indvendinger imod det, vil  \r\n\r\n ankestyrelsen til sin tid sende kopi af afgørelsen til egen læge og til  \r\n\r\n medvirkende speciallæge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen finder, at det  \r\n\r\n er vigtigt, at egen læge og medvirkende speciallæge, der har udtalt sit skøn  \r\n\r\n over erhvervsevnenedsættelsen, for egen læges vedkommende i forbindelse med  \r\n\r\n udfærdigelse af generel helbredsundersøgelse eller statusbedømmelse, for  \r\n\r\n speciallægens vedkommende i forbindelse med udfærdigelse af  \r\n\r\n speciallægeerklæring,  \r\n\r\n bliver orienteret om ankestyrelsens vurdering af sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen forudsætter  \r\n\r\n også i forbindelse med styrelsens ændrede bekræftelse klagerens stiltiende  \r\n\r\n samtykke.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min afsluttende skrivelse  \r\n\r\n til A udtalte jeg bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Sagen rejser alene  \r\n\r\n spørgsmål om ankestyrelsens  \r\n\r\n<I>  \r\n\r\n videregivelse  \r\n\r\n</I>  \r\n\r\n af oplysninger på eget initiativ. I det følgende vil jeg derfor ikke komme  \r\n\r\n nærmere ind på bestemmelser, som særligt gælder for  \r\n\r\n<I>  \r\n\r\n indhentelse  \r\n\r\n</I>  \r\n\r\n af fortrolige oplysninger. Endvidere er mine  \r\n\r\n bemærkninger begrænset til særligt fortrolige oplysninger, det vil sige  \r\n\r\n oplysninger  \r\n\r\n af den art, som er omfattet af forvaltningslovens § 28, stk. 1. Yderligere  \r\n\r\n tager mine bemærkninger alene sigte på sådanne oplysninger, som den person  \r\n\r\n (adressat), oplysningerne videregives til, ikke i forvejen er bekendt med.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne videregivelsessituation  \r\n\r\n er først og fremmest reguleret ved forvaltningslovens § 28, hvorefter  \r\n\r\n oplysningerne som praktisk hovedregel ikke kan videregives uden skriftligt  \r\n\r\n samtykke fra den pågældende. Bestemmelsen gælder dog direkte kun for  \r\n\r\n videregivelse  \r\n\r\n fra en forvaltningsmyndighed til en anden forvaltningsmyndighed. Ved  \r\n\r\n videregivelse af fortrolige oplysninger til andre end  \r\n\r\n forvaltningsmyndigheder,  \r\n\r\n f.eks. privatpraktiserende læger, må berettigelsen heraf principielt bedømmes  \r\n\r\n på grundlag af de almindelige tavshedspligtsbestemmelser i forvaltningslovens  \r\n\r\n § 27 og i straffelovens § 152. Herefter er det afgørende, om videregivelsen  \r\n\r\n kan anses for &quot;berettiget&quot;. Ved udfyldningen af denne retlige  \r\n\r\n standard må bestemmelserne i forvaltningslovens kap. 8, herunder § 28,  \r\n\r\n tillægges en vis normerende virkning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et hovedsigte med  \r\n\r\n tavshedspligtsreglerne er, at oplysninger, som offentlige myndigheder bliver  \r\n\r\n bekendt med som led i varetagelsen af deres opgaver, ikke bliver røbet over  \r\n\r\n for almenheden eller uvedkommende privatpersoner. I almindelighed er sådanne  \r\n\r\n videregivelser derfor uberettiget. Hvor videregivelsen sker i forbindelse  \r\n\r\n med,  \r\n\r\n at private udfører opgaver af offentlig eller halvoffentlig karakter, er den  \r\n\r\n mindre betænkelig. Er modtageren af oplysningerne desuden omfattet af  \r\n\r\n tavshedspligtsregler, der er beslægtet med dem, der gælder for offentlige  \r\n\r\n myndigheder, får situationen en betydelig lighed med de situationer, der er  \r\n\r\n omfattet af forvaltningslovens § 28, og må efter omstændighederne kunne  \r\n\r\n accepteres,  \r\n\r\n såfremt forvaltningen ville være berettiget til at udlevere de samme  \r\n\r\n oplysninger  \r\n\r\n til en anden forvaltningsmyndighed. Jeg henviser i den forbindelse til, at  \r\n\r\n læger er omfattet af straffelovens tavshedspligtsbestemmelser, jf.  \r\n\r\n straffelovens § 152 B og lægelovens § 9.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsens afgørelse i en  \r\n\r\n pensionssag indeholder i sagens natur oplysninger om enkeltpersoners  \r\n\r\n helbredsforhold, det vil sige oplysninger af den type, der er omtalt i  \r\n\r\n forvaltningslovens § 28, stk. 1. Selv om ansøgerens egen læge ofte kender  \r\n\r\n ansøgerens helbredsforhold, således at der ikke ved videregivelse til egen  \r\n\r\n læge sker nogen &quot;røbelse&quot;, er dette dog ikke altid tilfældet. Jeg  \r\n\r\n henviser her til de situationer, hvor afgørelsesskrivelsen f.eks. indeholder  \r\n\r\n helbredsoplysninger fra andre læger end egen læge. Endvidere er selve  \r\n\r\n ankestyrelsens bedømmelse af pensionsberettigelsen efter min opfattelse i sig  \r\n\r\n selv en særlig fortrolig oplysning vedrørende helbredsforhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt ankestyrelsen i en  \r\n\r\n pensionssag ønsker at tilsende ansøgerens egen læge en kopi af  \r\n\r\n afgørelsesskrivelsen, vil der således være tale om videregivelse af særligt  \r\n\r\n fortrolige oplysninger, jf. forvaltningslovens § 28, stk. 1. Så vidt jeg  \r\n\r\n forstår,  \r\n\r\n er ankestyrelsen da også enig i, at en sådan videregivelse til egen læge  \r\n\r\n kræver  \r\n\r\n samtykke.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter forvaltningslovens §  \r\n\r\n 28, stk. 4, skal samtykke efter § 28, stk. 2, nr. 1, meddeles skriftligt og  \r\n\r\n indeholde oplysning om, hvilken type oplysninger der må videregives, til hvem  \r\n\r\n oplysninger må videregives og til hvilket formål. Kravet om skriftlighed kan  \r\n\r\n dog fraviges, når sagens karakter eller omstændighederne i øvrigt taler  \r\n\r\n derfor.  \r\n\r\n Efter forarbejderne til bestemmelsen om fravigelse af skriftlighedskravet er  \r\n\r\n der navnlig tænkt på tilfælde, hvor hensynet til den pågældende selv eller  \r\n\r\n til  \r\n\r\n væsentlige offentlige eller andre private interesser taler for, at  \r\n\r\n behandlingen  \r\n\r\n af en sag, hvortil oplysningerne skal udleveres, ikke skal udsættes for, at  \r\n\r\n der  \r\n\r\n kan indhentes et skriftligt samtykke, som efter omstændighederne kan bevirke  \r\n\r\n en  \r\n\r\n vis forsinkelse af sagen, jf. Folketingstidende 1985-1986, tillæg B, spalte  \r\n\r\n 108-109.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er efter min mening  \r\n\r\n åbenbart, at de omtalte hensyn ikke ved ankestyrelsens ønske om videregivelse  \r\n\r\n af en kopi af afgørelsesskrivelsen til egen læge i almindelighed kan  \r\n\r\n begrunde, at ankestyrelsen undlader at indhente skriftligt samtykke svarende  \r\n\r\n til bestemmelsen i forvaltningslovens § 28, stk. 4, 1. pkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det tilføjes, at de  \r\n\r\n lempeligere krav til samtykkets form, som er forudsat i forvaltningslovens §  \r\n\r\n 29, stk. 2, nr. 1, alene gælder ved  \r\n\r\n<I>  \r\n\r\n indhentelse  \r\n\r\n</I>  \r\n\r\n af oplysninger. Ved orientering af egen læge er der som omtalt tale om  \r\n\r\n videregivelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På denne baggrund har jeg  \r\n\r\n samtidig hermed henstillet til Den Sociale Ankestyrelse at ændre sin praksis  \r\n\r\n for orientering af egen læge m.v. i forbindelse med afgørelserne i  \r\n\r\n pensionssager, således at ankestyrelsens fremgangsmåde bringes i  \r\n\r\n overensstemmelse med bestemmelserne i forvaltningslovens § 28. Alternativt  \r\n\r\n har  \r\n\r\n jeg over for ankestyrelsen peget på muligheden for, at styrelsen overlader  \r\n\r\n til ansøgeren selv at orientere sin læge m.v.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med hensyn til sagsforløbet i  \r\n\r\n (A's) sag er jeg enig med ankestyrelsen i det beklagelige i, at ankestyrelsen  \r\n\r\n orienterede (A's) egen læge uanset hans udtrykkelige anmodning i skrivelse af  \r\n\r\n 21. august 1989. Endvidere finder jeg det meget beklageligt, at ankestyrelsen  \r\n\r\n først blev opmærksom på skrivelsen af 21. august 1989, da De efter styrelsens  \r\n\r\n afslutning af sagen påklagede forholdet til styrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort ankestyrelsen  \r\n\r\n bekendt med min opfattelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 1. april 1992  \r\n\r\n meddelte Den Sociale Ankestyrelse mig, at styrelsen efter min henstilling  \r\n\r\n havde  \r\n\r\n ændret sin praksis, således at ankestyrelsen ikke længere underretter egen  \r\n\r\n læge  \r\n\r\n m.v. om afgørelserne i pensionssager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter meddelte jeg  \r\n\r\n ankestyrelsen, at jeg ikke foretog videre i sagen.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/2003"
        },
        {
            "displayName": "Accession",
            "displayValue": "O19910015670"
        },
        {
            "displayName": "Entydig dokumentidentifikation",
            "displayValue": "AX005562"
        },
        {
            "displayName": "Dato for førstegangsindlæggelse",
            "displayValue": "28/10/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Tavshedspligt",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed."
            ]
        }
    ],
    "hasFobTags": true
}