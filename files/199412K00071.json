{
    "id": 111635,
    "title": "1994 LSF 71   FORSLAG TIL LOV OM ÆNDRING AF LOV OM SYGEHUSVÆSENET (FORSØGSORDNING) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 71 </P>  \r\n\r\n<P></P>  \r\n\r\n<P>Forslag til Lov om ændring af lov om sygehusvæsenet (Forsøgsordning) </P>  \r\n\r\n<P></P>  \r\n\r\n<P>Fremsat af sundhedsministeren (Yvonne Herløv Andersen) </P>  \r\n\r\n<P></P>  \r\n\r\n<P>den 23. november 1994 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1994 </P>  \r\n\r\n<P></P>  \r\n\r\n<P><a href=\"document.aspx?accn=A19940113430\"> Lov nr. 1134 af 21/12/1994</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om sygehusvæsenet, jf. lovbekendtgørelse nr. 476 af 7. november  \r\n\r\n 1985, som ændret senest ved lov nr. 452 af 1. juni 1994, foretages følgende  \r\n\r\n ændring: </P>  \r\n\r\n<P>Efter § 5 b indsættes: </P>  \r\n\r\n<P>&#187; <B>§ 5 c.</B> Sundhedsministeren kan fastsætte regler om  \r\n\r\n forsøgsordninger, der sikrer, at patienter, der er henvist til bestemte  \r\n\r\n operationer på offentlige sygehuse, tilbydes operation inden for en samlet  \r\n\r\n ventetid på højst tre måneder. </P>  \r\n\r\n<P> <I>Stk. 2.</I> Sundhedsministeren kan fastsætte nærmere regler om  \r\n\r\n amtskommunernes betaling for de operationer, der fastsættes regler om efter  \r\n\r\n stk. 1. </P>  \r\n\r\n<P> <I>Stk. 3.</I> Sundhedsministeren kan endvidere fastsætte regler om, at  \r\n\r\n amtsrådene skal sikre, at budgetrammen for det behandlende sygehus øges med  \r\n\r\n den i stk. 2 nævnte betaling. Sundhedsministeren kan i den forbindelse i  \r\n\r\n fornødent omfang fravige bestemmelserne i kapitel V i lov om kommunernes  \r\n\r\n styrelse.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>I lov om sygehusvæsenet, jf. lovbekendtgørelse nr. 476 af 7. november  \r\n\r\n 1985, som ændret senest ved lov nr. 452 af 1. juni 1994, foretages følgende  \r\n\r\n ændring: </P>  \r\n\r\n<P>Efter <I>§ 5 b</I> indsættes: </P>  \r\n\r\n<P>&#187; <B>§ 5 c.</B> Sundhedsministeren kan fastsætte regler om  \r\n\r\n forsøgsordninger, der sikrer, at patienter, der er henvist til bestemte  \r\n\r\n operationer på offentlige sygehuse, tilbydes operation inden for en samlet  \r\n\r\n ventetid på højst tre måneder. </P>  \r\n\r\n<P> <I>Stk. 2.</I> Sundhedsministeren kan fastsætte nærmere regler om  \r\n\r\n amtskommunernes betaling for de operationer, der fastsættes regler om efter  \r\n\r\n stk. 1.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Formålet med lovforslaget er at tilvejebringe en hjemmel til, at  \r\n\r\n sundhedsministeren kan fastsætte regler om gennemførelse af en eetårig  \r\n\r\n forsøgsordning på sygehusområdet, hvorefter pengene følger patienterne. </P>  \r\n\r\n<P>Forsøgsordningen skal i henhold til aftalen om finansloven for 1995  \r\n\r\n omfatte to operationstyper. Forsøgsordningen skal gennemføres inden for  \r\n\r\n rammerne af lov om sygehusvæsenet, men i forhold til de nuværende regler om  \r\n\r\n frit sygehusvalg i lovens § 5 b, vil der for de af forsøgsordningen omfattede  \r\n\r\n behandlinger påhviler bopælsamtet en egentlig pligt til at tilbyde patienten  \r\n\r\n behandling på offentlige sygehuse eller sygehuse, som amtet indgår aftale  \r\n\r\n med, inden for en samlet ventetid på 3 måneder. </P>  \r\n\r\n<P>Ved udformningen af de nærmere regler for forsøgsordningen skal følgende  \r\n\r\n hensyn tilgodeses: </P>  \r\n\r\n<P>- Den enkelte patient skal senest 14 dage efter, at der er truffet  \r\n\r\n beslutning om operation, have oplyst, om det sygehus, der har besluttet, at  \r\n\r\n patienten skal tilbydes en operation, selv kan udføre den inden for en samlet  \r\n\r\n ventetid på 3 måneder. </P>  \r\n\r\n<P>- Den enkelte patient skal have oplyst, hvilke andre offentlige sygehuse  \r\n\r\n eller sygehuse, som amtet indgår aftale med, der kan udføre operationen inden  \r\n\r\n for en samlet ventetid på 3 måneder. </P>  \r\n\r\n<P>- vælger patienten behandling uden for bopælsamtet, betaler amtet et beløb  \r\n\r\n svarende til den gennemsnitlige sygehusudgift på landsplan for den konkrete  \r\n\r\n operation til det sygehus, hvor patienten vælger at blive behandlet.  \r\n\r\n Betalingen skal således tilgå det behandlede sygehus. </P>  \r\n\r\n<P>- Der skal efter forsøgsordningens udløb foretages en samlet evaluering af  \r\n\r\n resultaterne. </P>  \r\n\r\n<P>Det er formålet med forsøgsordningen at afprøve, hvorledes indførelse af  \r\n\r\n en direkte betaling fra patientens bopælsamt til det behandlende sygehus  \r\n\r\n påvirker sygehusenes incitamenter til at forøge aktiviteten og dermed  \r\n\r\n medvirke til en hurtigere afvikling af ventelisterne. Det er i denne  \r\n\r\n forbindelse vigtigt, at taksten for de af forsøgsordningen omfattede  \r\n\r\n behandlinger giver de behandlende sygehuse et incitament til at øge  \r\n\r\n produktionen. Forsøgsordningen påvirker ikke amternes hidtidige muligheder  \r\n\r\n for at udlicitere et antal behandlinger og derigenem opnå en mere fordelagtig  \r\n\r\n pris, end den af Sundhedsministeriet fastsatte takst. </P>  \r\n\r\n<P>Sundhedsministeriet vil til brug for forsøgsordningen fastsætte en takst  \r\n\r\n for hver af de omfattede operationstyper. Taksten vil blive fastsat, så den  \r\n\r\n dækker de gennemsnitlige sygehusudgifter i landet for de pågældende  \r\n\r\n operationer. Taksten udbetales som en fast takst uanset liggetid o.lign. for  \r\n\r\n de konkrete patienter. Ordningen vil derved adskille sig fra de nuværende  \r\n\r\n betalinger mellem amterne for fritvalgspatienter på basisniveau, hvor taksten  \r\n\r\n er aftalt til 2.000 kr. pr. sengedag. </P>  \r\n\r\n<P>Det er desuden vigtigt, at de to operationstyper, der skal omfattes af  \r\n\r\n ordningen, udvælges på en sådan måde, at det ikke på forhånd kan slås fast,  \r\n\r\n at det f.eks. vil være umuligt at sikre det fornødne antal læger og andet  \r\n\r\n personale til at varetage de omfattede operationstyper. </P>  \r\n\r\n<P>I forhandlingerne om finansloven for 1995 er det aftalt, at ordningen skal  \r\n\r\n omfatte knæledsalloplastik (udskiftning af knæled) og operation for  \r\n\r\n diskusprolaps. </P>  \r\n\r\n<P>I forbindelse med udarbejdelsen af de nærmere regler for forsøgsordningens  \r\n\r\n tilrettelæggelse skal der også tages stilling til, hvorledes den skal  \r\n\r\n evalueres. En række forudsætninger vedrørende hidtidigt indikationsniveau for  \r\n\r\n gennemførelse af operation, de praktiserende lægers og sygehusenes  \r\n\r\n henvisningspraksis, allerede planlagte ventelisteafviklingsprojekter m.v.  \r\n\r\n skal klarlægges og beskrives. </P>  \r\n\r\n<P>Forsøgsordningen vil blive igangsat så hurtigt som muligt. Da det som  \r\n\r\n anført vil være nødvendigt forinden at analysere en række forudsætninger for  \r\n\r\n ordningen nærmere, forventes det, at ordningen tidligst kan sættes i værk den  \r\n\r\n 1. april 1995. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Den daværende regering har i 1993 og igen ved forhandlingerne i juni 1994  \r\n\r\n om amternes økonomi i 1995 indgået aftale med amterne om forøgelse af  \r\n\r\n aktiviteten på ventelisteområderne med henblik på opfyldelse af aktiviteten  \r\n\r\n på ventelisteområderne med henblik på opfyldelse af den fælles målsætning om  \r\n\r\n en maksimal ventetid på 3 måneder ved udgangen af 1995. De økonomiske vilkår  \r\n\r\n herfor er ligeledes aftalt. Den nu foreslåede ordning for to konkrete  \r\n\r\n operationstyper vil derfor ikke medføre merudgifter for amterne ud over, hvad  \r\n\r\n der allerede har været forudsat og indregnet i 1995-budgetterne. </P>  \r\n\r\n<P>Som ovenfor anført skal der efter forsøgsordningens udløb foretages en  \r\n\r\n samlet evaluering af resultaterne. Dette vil forudsætte, at der i tilknytning  \r\n\r\n til forsøgsordningen afsættes administrative ressourcer med henblik på at  \r\n\r\n gennemføre en analyse, som muliggør dette. </P>  \r\n\r\n<P>Efter 2. behandling den 13. december 1994 </P>  \r\n\r\n<P> <B>§ 1</B>  </P>  \r\n\r\n<P>I lov om sygehusvæsenet, jf. lovbekendtgørelse nr. 476 af 7. november  \r\n\r\n 1985, som ændret senest ved lov nr. 452 af 1. juni 1994, foretages følgende  \r\n\r\n ændring: </P>  \r\n\r\n<P>Efter § 5 b indsættes: </P>  \r\n\r\n<P>&#187; <B>§ 5 c.</B> Sundhedsministeren kan fastsætte regler om  \r\n\r\n forsøgsordninger, der sikrer, at patienter, der er henvist til bestemte  \r\n\r\n operationer på offentlige sygehuse, tilbydes operation inden for en samlet  \r\n\r\n ventetid på højst tre måneder. </P>  \r\n\r\n<P> <I>Stk. 2.</I> Sundhedsministeren kan fastsætte nærmere regler om  \r\n\r\n amtskommunernes betaling for de operationer, der fastsættes regler om efter  \r\n\r\n stk. 1. </P>  \r\n\r\n<P> <I>Stk. 3.</I> Sundhedsministeren kan endvidere fastsætte regler om, at  \r\n\r\n amtsrådene skal sikre, at budgetrammen for det behandlende sygehus øges med  \r\n\r\n den i stk. 2 nævnte betaling. Sundhedsministeren kan i den forbindelse i  \r\n\r\n fornødent omfang fravige bestemmelserne i kapitel V i lov om kommunernes  \r\n\r\n styrelse.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199412K00071"
        },
        {
            "displayName": "Entydig dokumentidentifikation",
            "displayValue": "CL000902"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}