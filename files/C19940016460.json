{
    "id": 76606,
    "title": "Vejledning om undervisning i folkeskolen af børn fra det tidligere Jugoslavien med midlertidig opholdstilladelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 164 af 31/08/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om undervisning i folkeskolen af børn  \r\n\r\n fra det tidligere Jugoslavien med midlertidig opholdstilladelse </H1>  \r\n\r\n<P></P>  \r\n\r\n<P> <B>Lov om midlertidig opholdstilladelse til visse personer fra det  \r\n\r\n tidligere Jugoslavien m.v.</B>  </P>  \r\n\r\n<P>Ved lov nr. 425 af 1. juni 1994 om ændring af lov om midlertidig  \r\n\r\n opholdstilladelse til visse personer fra det tidligere Jugoslavien m.v. er  \r\n\r\n der gennemført en række vilkårsforbedringer for de bosniske krigsflygtninge,  \r\n\r\n herunder på uddannelsesområdet. </P>  \r\n\r\n<P>Hovedsigtet er fortsat, at de bosniske krigsflygtninge skal vende tilbage,  \r\n\r\n når forholdene i hjemlandet tillader det. Forbedringerne skal derfor ruste de  \r\n\r\n pågældende så godt som muligt til den kommende genopbygning af landet samt  \r\n\r\n give dem en mere meningsfuld tilværelse under deres ophold i Danmark. </P>  \r\n\r\n<P>På uddannelsesområdet omfatter vilkårsforbedringerne en udvidelse af det  \r\n\r\n særlige undervisningsprogram, som Dansk Flygtningehjælp har etableret for  \r\n\r\n krigsflygtningene, jf. lovens § 5, stk. 1. </P>  \r\n\r\n<P>Der er samtidig givet mulighed for, at Flygtningehjælpen kan inddrage de  \r\n\r\n kommunale og amtskommunale udddannelsesinstitutioner i undervisningen af  \r\n\r\n gruppen. Dette kan ske som fællesundervisning af bosniske og danske elever på  \r\n\r\n danske uddannelsesinstitutioner, jf. lovens § 5, stk. 3. </P>  \r\n\r\n<P>I henhold til lovens § 5, stk. 4, har Undervisningsministeriet efter  \r\n\r\n forhandling med Indenrigsministeriet udstedt bekendtgørelse af 29. august  \r\n\r\n 1994 om undervisning i folkeskolen af børn fra det tidligere Jugoslavien med  \r\n\r\n midlertidig opholdstilladelse. </P>  \r\n\r\n<P>Det er flygtningehjælpen, der er ansvarlig for den koordinerede  \r\n\r\n undervisningsindsats for flygtningegruppen, og som skal tage initiativ til  \r\n\r\n etablering af samundervisning i folkeskolen. </P>  \r\n\r\n<P>Det er imidlertid kommunalbestyrelsen, der efter forhandling med  \r\n\r\n flygtningehjælpen træffer afgørelse om, hvorvidt der skal tilbydes bosniske  \r\n\r\n børn samundervisning på kommunens skoler, jf. bekendtgørelsens § 3. </P>  \r\n\r\n<P> <B>Den særskilt tilrettelagte undervisning af bosniske børn</B>  </P>  \r\n\r\n<P>Det er ifølge ovennævnte lov fortsat flygtningehjælpen, der efter aftale  \r\n\r\n med Indenrigsministeriet har ansvaret for en særskilt tilrettelagt  \r\n\r\n undervisning for de bosniske børn. </P>  \r\n\r\n<P>Undervisningen, der skal være alderssvarende, gives på grundlag af  \r\n\r\n bosniske læseplaner. </P>  \r\n\r\n<P>Vilkårsforbedringerne, jf. ovenfor, indebærer bl.a., at flygtningehjælpens  \r\n\r\n undervisning i dansk, som hidtil typisk har omfattet 2-3 ugentlige timer,  \r\n\r\n udvides til ca. 4 timer. </P>  \r\n\r\n<P>Flygtningehjælpen vil udarbejde et bevis for børnenes deltagelse i den  \r\n\r\n særskilte undervisning. </P>  \r\n\r\n<P>Undervisningsministeriet skal henstille, at kommunerne indgår i et  \r\n\r\n samarbejde med Dansk Flygtningehjælp om den særskilt tilrettelagte  \r\n\r\n undervisning ved at udleje lokaler i eksisterende folkeskoler og ved at  \r\n\r\n stille undervisningsmaterialer og faciliteter til rådighed.  \r\n\r\n Undervisningsministeriet er bekendt med, at et sådant samarbejde allerede er  \r\n\r\n etableret i en række kommuner. </P>  \r\n\r\n<P> <B>Bekendtgørelsen om undervisning i folkeskolen af børn fra det  \r\n\r\n tidligere Jugoslavien med midlertidig opholdstilladelse</B>  </P>  \r\n\r\n<P>ad § 1, stk. 1 </P>  \r\n\r\n<P>Samundervisning i folkeskolen skal såvidt muligt finde sted på den skole,  \r\n\r\n hvor den særskilte undervisning er placeret, jf. det anførte ovenfor om  \r\n\r\n placeringen af undervisningen. </P>  \r\n\r\n<P>Med de praktisk/musiske fag tænkes på idræt, musik, billedkunst,  \r\n\r\n håndarbejde, sløjd og hjemkundskab. For så vidt angår 8.-9. klassetrin kan  \r\n\r\n endvidere inddrages de praktisk/musiske valgfag, der er nævnt i  \r\n\r\n folkeskolelovens § 9, stk. 1, samt andre praktiske eller kunstnerisk betonede  \r\n\r\n fag og emner, som er etableret lokalt i medfør af folkeskolelovens § 9, stk.  \r\n\r\n 7. </P>  \r\n\r\n<P>Det afgøres af de kommunale skolemyndigheder, i hvilke af de nævnte fag  \r\n\r\n der etableres samundervisning inden for den angivne timetalsramme. </P>  \r\n\r\n<P>Folkeskolen overtager ansvaret for elevernes undervisning i de fag, som de  \r\n\r\n bosniske elever deltager i. Hvis eleverne har modtaget tilbud om  \r\n\r\n samundervisning, skal de derfor normalt følge folkeskolens undervisning i  \r\n\r\n alle timer i de pågældende fag. </P>  \r\n\r\n<P>I visse tilfælde kan det blive nødvendigt at tilrettelægge klassens  \r\n\r\n undervisning i de fag, hvor der er etableret samundervisning, i 2 hold. Disse  \r\n\r\n skal begge være sammensat af danske og bosniske elever. </P>  \r\n\r\n<P>Det forudsættes, at skemalægningen i det særskilte bosniske  \r\n\r\n undervisningsprogram, som flygtningehjælpen tilrettelægger, og på den  \r\n\r\n pågældende folkeskole koordineres i nødvendigt omfang. </P>  \r\n\r\n<P>Elevernes forhåndskendskab til dansk sprog er forskelligt, men de har dog  \r\n\r\n normalt allerede gennem flygtningehjælpens undervisning lært noget dansk.  \r\n\r\n Hvis det er muligt, vil det være en fordel, at børnene i startfasen ledsages  \r\n\r\n af en bosnisk tolk. Desuden vil det være muligt at etablere ordninger,  \r\n\r\n hvorved bosniske lærere inddrages i undervisningen eventuelt gennem hele  \r\n\r\n forløbet. </P>  \r\n\r\n<P>ad § 2, stk. 1 </P>  \r\n\r\n<P>Bestemmelsen omhandler den såkaldte enkeltpersonsordning, hvorefter  \r\n\r\n personer på egen hånd deltager i undervisning i det almindelige danske  \r\n\r\n undervisningssystem, uden at flygtningehjælpen har taget initaitiv hertil som  \r\n\r\n led i den koordinerede undervisningsindsats. På folkeskoleområdet tilkommer  \r\n\r\n det indehaveren af forældemyndigheden at søge om optagelse i en folkeskole af  \r\n\r\n vedkommende barn. </P>  \r\n\r\n<P>I de nævnte tilfælde overtager folkeskolen det fulde pædagogiske ansvar  \r\n\r\n for elevens undervisning, når bortses fra modersmålsundervisningen. Sålænge  \r\n\r\n børnene er indskrevet i skolen, har de og deres forældre de rettigheder og  \r\n\r\n forpligtelser, som følger af folkeskolelovgivningen. </P>  \r\n\r\n<P>ad § 2, stk. 2 </P>  \r\n\r\n<P>Bestemmelsen er ikke til hinder for, at skolen og flygtningehjælpen kan  \r\n\r\n imødekomme et ønske fra forældrene om, at børnene i stedet deltager i  \r\n\r\n modersmålsundervisning i folkeskolen. </P>  \r\n\r\n<P>ad § 5 </P>  \r\n\r\n<P>På beviset skal anføres de fag, hvor eleven har deltaget i folkeskolens  \r\n\r\n undervisning, samt timetallet og perioden. Hvis eleven på 8.-10. klassetrin  \r\n\r\n har deltaget i undervisning i fag, hvor der gives karakterer, anføres den  \r\n\r\n sidst givne standpunktskarakter på beviset. Det samme gælder eventuelle  \r\n\r\n prøvekarakterer. </P>  \r\n\r\n<P>Undervisningsministeriet vil i samarbejde med Kommunernes Landsforening  \r\n\r\n udarbejde en blanket til brug for beviset. Blanketten vil kunne bestilles hos  \r\n\r\n Kommuneservice. </P>  \r\n\r\n<P> <I>Undervisningsministeriet, Folkeskoleafdelingen, den 31. august  \r\n\r\n 1994</I>  </P>  \r\n\r\n<P>Stig Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/09/1994"
        },
        {
            "displayName": "Accession",
            "displayValue": "C19940016460"
        },
        {
            "displayName": "Entydig dokumentidentifikation",
            "displayValue": "CM035812"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "31/08/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. F92-2222/095-06"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}