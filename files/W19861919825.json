{
    "id": 34161,
    "title": "Uddannelseshjælp - synshandicap - sekretærbistand - formue (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19198 af 21/05/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved bedømmelsen af om en synshandicappet person var berettiget til  \r\n\r\n hjælp efter bistandslovens § 42 til betaling af sekretærbistand og  \r\n\r\n studiematerialer, skulle der foretages en behovsvurdering, jfr. </I> </P>  \r\n\r\n<P> <I>bistandslovens §§ 37 og 39. Ankestyrelsen fandt, at ansøgeren i  \r\n\r\n forbindelse med samlivsophævelse i september 1983 og deraf følgende hussalg  \r\n\r\n havde været berettiget til at hensætte 20.000 kr. til betaling af  \r\n\r\n terminsydelser i tiden indtil huset kunne sælges. Den resterende formue på  \r\n\r\n ca. 30.000 kr. var herefter ikke til hinder for ydelse af hjælp i perioden  \r\n\r\n fra samlivsophævelsen og indtil fraflytningen af boligen pr. 1. marts 1984.  \r\n\r\n</I> </P>  \r\n\r\n<P> <I>Efter ankestyrelsens opfattelse var der ikke i bistandslovens § 48,  \r\n\r\n stk. 3, eller § 58, stk. 1, hjemmel til at yde tilskud til betaling af  \r\n\r\n sekretærbistand. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - synshandicap -  \r\n\r\n sekretærbistand - formue (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En synshandicappet ansøger modtog hjælp efter bistandslovens § 42 til en  \r\n\r\n uddannelse som agronom. I forbindelse hermed havde han fået hjælp til  \r\n\r\n sekretærbistand og studiematerialer. I september 1983 søgte ansøgeren om  \r\n\r\n fortsat støtte til sekretærbistand 225 timer, og studiematerialer, 900 kr.,  \r\n\r\n for perioden 1. september 1983 til 1. oktober 1984. </P>  \r\n\r\n<P>Om ansøgerens indtægtsforhold var det oplyst, at han modtog pension efter  \r\n\r\n sin afdøde ægtefælle med 3.000 kr. månedlig. Hertil kom invaliditetsydelse,  \r\n\r\n bistandstillæg samt en mindre indtægt ved korrekturlæsning, ialt 6.400 kr.  \r\n\r\n månedlig. Ansøgeren havde været samboende fra august 1982 til september 1983.  \r\n\r\n Efter samleverens fraflytning havde ansøgeren faste udgifter på 8.765 kr.  \r\n\r\n månedlig, hvoraf boligudgifterne udgjorde ca. 7.400 kr. </P>  \r\n\r\n<P>I forbindelse med bodeling efter hustruens død havde ansøgeren i august  \r\n\r\n 1983 fået udbetalt ca. 50.000 kr., hvoraf 15.000 kr. var blevet anbragt i  \r\n\r\n statsobligationer, 14.000 kr. indsat på bankbog og 20.000 kr. indsat på  \r\n\r\n terminskonto, idet ansøgeren efter samleverens fraflytning ikke kunne afholde  \r\n\r\n sine udgifter ud af den løbende indtægt. </P>  \r\n\r\n<P>Det sociale udvalg gav afslag på hjælp efter bistandslovens § 42 til  \r\n\r\n sekretærbistand m.v., dels på grund af ansøgerens formueforhold, og dels  \r\n\r\n fordi ansøgeren modtog invaliditetsydelse. </P>  \r\n\r\n<P>Over for amtsankenævnet oplyste ansøgeren, at hans udgifter til  \r\n\r\n sekretærbistands i den nævnte periode havde udgjort ca. 400 kr, idet han  \r\n\r\n havde søgt at begrænse sine udgifter hertil. Dette havde imidlertid betydet  \r\n\r\n en urimelig stor arbejdsbyrde, og han havde måttet melde fra til eksamen  \r\n\r\n hovedsagelig på grund af manglende sekretærbistand. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse. Nævnet fandt, at der i  \r\n\r\n medfør af bistandslovens § 42, jfr. §§ 37 og 39, skulle lægges en  \r\n\r\n behovsvurdering til grund. Nævnet fandt endvidere, at der efter oplysningerne  \r\n\r\n om ansøgerens økonomiske forhold, herunder formuens størrelse sammenholdt med  \r\n\r\n de faktisk afholdt udgifter til sekretærbistand og studiematerialer, ikke var  \r\n\r\n grundlag for at pålægge det sociale udvalg at yde ansøgeren hjælp til disse  \r\n\r\n udgifter i perioden 1. september 1983 - 1. marts 1984. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte, at det måtte være rimeligt, at synshandicappede under  \r\n\r\n uddannelse kunne få dækket de merudgifter, der fulgte direkte af handicappet,  \r\n\r\n eksempelvis sekretærbistand. Ansøgeren anførte endvidere, at sekretærbistand  \r\n\r\n måtte betragtes som et hjælpemiddel på linie med andre synshjælpemidler,  \r\n\r\n såsom båndoptager, punktskriftmaskine og synsforstærkeranlæg. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, § 42, stk. 1, § 37, § 39, § 48, stk. 3, og § 58, stk. 1.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen er enig med amtsankenævnet i, at der ved vurderingen af  \r\n\r\n ansøgningen om hjælp efter bistandslovens § 42 til betaling af  \r\n\r\n sekretærbistand og studiematerialer, skal lægges en behovsvurdering til  \r\n\r\n grund, jfr. lovens §§ 37 og 39. </P>  \r\n\r\n<P>Ankestyrelsen finder imidlertid, at ansøgeren i forbindelse med  \r\n\r\n samlivsophævelsen i september 1983, i hvilken forbindelse han besluttede at  \r\n\r\n sælge huset af økonomiske grunde, var berettiget til at hensætte 20.000 kr.  \r\n\r\n af sin daværende formue på ca. 50.000 kr. til betaling af terminsudgifter i  \r\n\r\n perioden indtil huset kunne sælges, med den virkning, at der ved vurderingen  \r\n\r\n af ansøgningen måtte bortses fra dette beløb, jfr. bistandslovens § 39. Den  \r\n\r\n resterende del af formuen findes herefter ikke at have været til hinder for  \r\n\r\n ydelse af hjælp til det ansøgte i perioden fra 1. september 1983 til  \r\n\r\n flytningen pr. 1. marts 1984. </P>  \r\n\r\n<P>Ankestyrelsen ændrer således amtsankestyrelsens afgørelse. </P>  \r\n\r\n<P>Efter ankestyrelsens opfattelse er der ikke i bistandslovens § 48, stk. 3,  \r\n\r\n eller § 58, stk. 1, hjemmel til at yde tilskud til betaling af  \r\n\r\n sekretærbistand. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Bistandsloven § 37, § 39, § 42, § 48, stk. 3, og § 58, stk 1.",
        "(* 1) Offentliggjort af Socialstyrelsen i SM O-057-86 19/09/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861919825"
        },
        {
            "displayName": "Entydig dokumentidentifikation",
            "displayValue": "CA002089"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19198"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "21/05/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20994-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}