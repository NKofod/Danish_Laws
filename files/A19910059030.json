{
    "id": 51389,
    "title": "Lov om anlæg af fast forbindelse over Øresund ",
    "documentTypeId": "10",
    "isSagsforlobPeriodValid": false,
    "shortName": "LOV nr 590 af 19/08/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om anlæg af fast forbindelse over Øresund  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P> <I>Anlægget m.v.</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen af 23. marts 1991 mellem Danmark og  \r\n\r\n Sverige om en fast forbindelse over Øresund (Øresundsforbindelsen) kan  \r\n\r\n ratificeres på Danmarks vegne. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Trafikministeren bemyndiges til at træffe  \r\n\r\n bestemmelse om udførelse af de foranstaltninger, som er nødvendige for  \r\n\r\n gennemførelsen af den i § 1 nævnte aftale. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Trafikministeren bemyndiges til at træffe  \r\n\r\n dispositioner i henhold til denne lov til anlæg af følgende tilslutninger for  \r\n\r\n jernbane- og vejtrafik fra Øresundsforbindelsen gennem Tårnby og over  \r\n\r\n Vestamager til det eksisterende jernbane- og vejnet: </P>  \r\n\r\n<UL CLASS=PLAIN-LIST>  \r\n\r\n<LI>1) En hovedlandevej med tilslutning til Amagermotorvejen (E 20). </LI>  \r\n\r\n<LI>2) En jernbane, der krydser Kalvebodløbet på dæmning og bro ved  \r\n\r\n fiskerihavnen, og som fortsætter langs Sydhavnsgade til eksisterende spor ved  \r\n\r\n Københavns Hovedbanegård. </LI>  \r\n\r\n<LI>3) En jernbane fra Kalvebodløbet langs Valbyparken til eksisterende spor  \r\n\r\n ved Vigerslev. </LI>  \r\n\r\n</UL>  \r\n\r\n<P> <I>Miljømæssige forhold</I>  </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den endelige udformning af Øresundsforbindelsen  \r\n\r\n og tilslutningsanlæg, jf. § 3, skal foretages under hensyn til, hvad der er  \r\n\r\n økologisk motiveret, teknisk muligt og økonomisk rimeligt, således at  \r\n\r\n skadelige virkninger på miljøet forebygges. </P>  \r\n\r\n<P CLASS=STK> <I>Stk. 2. </I> Der opstilles en kvalitetsmålsætning for  \r\n\r\n anlæggenes miljøeffekter i Østersøen og Øresund samt på land, der tillige med  \r\n\r\n et overvågnings- og kontrolprogram skal godkendes af trafikministeren efter  \r\n\r\n samråd med miljøministeren inden igangsættelse af anlægsarbejderne. </P>  \r\n\r\n<P> <I>Ejendomsforhold og forvaltning</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Trafikministeren stifter et holdingaktieselskab  \r\n\r\n med en aktiekapital på 355 mio. kr., som tegnes af den danske stat. </P>  \r\n\r\n<P CLASS=STK> <I>Stk. 2. </I> Statens aktier i A/S Storebæltsforbindelsen  \r\n\r\n indskydes i holdingaktieselskabet som betaling for de aktier, der tegnes  \r\n\r\n efter stk. 1. Der skal ikke betales aktieafgift for indskuddet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Holdingaktieselskabet stifter et aktieselskab  \r\n\r\n med en aktiekapital, der ved stiftelsen fastsættes til 5 mio. kr. </P>  \r\n\r\n<P CLASS=STK> <I>Stk. 2. </I> Dette selskab forestår som bygherre opførelsen  \r\n\r\n af de i § 3 nævnte anlæg. Selskabet skal indgå aftale med et af den svenske  \r\n\r\n stat stiftet aktieselskab om dannelsen af det konsortium, der forestår  \r\n\r\n projektering og anden forberedelse samt finansiering, bygning og drift af  \r\n\r\n Øresundsforbindelsen. Aftalen skal godkendes af trafikministeren. </P>  \r\n\r\n<P CLASS=STK> <I>Stk. 3. </I> Holdingaktieselskabet og datterselskaber heraf  \r\n\r\n kan på forretningsmæssigt grundlag udføre bygherrerådgivning i relation til  \r\n\r\n Øresundsforbindelsen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Holdingaktieselskabet kan optage lån til  \r\n\r\n finansiering af indskud i det i § 6, stk. 1, omhandlede selskab. Sidstnævnte  \r\n\r\n selskab kan optage lån til etablering af tilslutningsanlæg, jf. § 3, og til  \r\n\r\n finansiering af indskud i konsortiet. Lån optages efter finansministerens  \r\n\r\n nærmere bestemmelse med henblik på at opnå de bedst mulige vilkår.  \r\n\r\n Finansministeren bemyndiges til at yde garanti af statskassen for betaling af  \r\n\r\n renter og afdrag. Finansministeren er endvidere bemyndiget til, i det omfang  \r\n\r\n det måtte anses for hensigtsmæssigt, at dække selskabernes finansieringsbehov  \r\n\r\n gennem statslån. Sådanne lån må ikke ydes på bedre vilkår end dem, som staten  \r\n\r\n selv kan opnå som låntager. </P>  \r\n\r\n<P CLASS=STK> <I>Stk. 2. </I> Den danske stat garanterer uden særlig  \r\n\r\n tilkendegivelse i det enkelte tilfælde for holdingaktieselskabets og det i §  \r\n\r\n 6 omhandlede selskabs øvrige økonomiske forpligtelser. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den danske stat garanterer for forpligtelser  \r\n\r\n vedrørende konsortiets lån og andre finansielle instrumenter, som benyttes i  \r\n\r\n forbindelse med finansieringen af Øresundsforbindelsen. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Aktieselskabernes vedtægter og ændringer i disse  \r\n\r\n skal godkendes af trafikministeren. </P>  \r\n\r\n<P CLASS=STK> <I>Stk. 2. </I> Trafikministeren kan om spørgsmål af væsentlig  \r\n\r\n betydning give aktieselskaberne generelle eller specielle instrukser og  \r\n\r\n direktiver for udøvelsen af deres virksomhed. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> For selskaberne gælder lovgivningen om  \r\n\r\n aktieselskaber med de ændringer, der følger af denne lov. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Hvis den for et af selskaberne for et  \r\n\r\n indkomstår opgjorte skattepligtige indkomst udviser underskud, kan dette  \r\n\r\n underskud fradrages i selskabets skattepligtige indkomst for de følgende 15  \r\n\r\n indkomstår. Underskud i indkomstår, der ligger forud for det indkomstår, i  \r\n\r\n hvilket Øresundsforbindelsen eller de enkelte tilslutningsanlæg, jf. § 3,  \r\n\r\n tages i brug, kan dog fradrages i den skattepligtige indkomst for de følgende  \r\n\r\n 30 indkomstår. Inden for de nævnte perioder kan fradraget dog kun overføres  \r\n\r\n til et senere indkomstår, hvis det ikke kan rummes i et tidligere års  \r\n\r\n skattepligtige indkomst. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Fra og med det indkomstår, hvor  \r\n\r\n Øresundsforbindelsen eller de enkelte tilslutningsanlæg, jf. § 3, tages i  \r\n\r\n brug (anskaffelsesåret), kan selskabet, jf. § 6, på grundlag af  \r\n\r\n anskaffelsessummen foretage skattemæssige afskrivninger. </P>  \r\n\r\n<P CLASS=STK> <I>Stk. 2. </I> Ved anskaffelsessummen forstås de samlede  \r\n\r\n byggeudgifter. </P>  \r\n\r\n<P CLASS=STK> <I>Stk. 3. </I> Ved opgørelsen af anskaffelsessummen kan  \r\n\r\n selskabet ikke medregne afgift, som ved opgørelsen af selskabets  \r\n\r\n afgiftstilsvar efter loven om almindelig omsætningsafgift kan fradrages som  \r\n\r\n indgående afgift. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Afskrivning foretages med indtil 6 pct. af  \r\n\r\n anskaffelsessummen. I det indkomstår, hvori summen af de anvendte  \r\n\r\n afskrivningsprocenter overstiger 60, og i de følgende år kan afskrivning dog  \r\n\r\n kun foretages med indtil 2 pct. af anskaffelsessummen. </P>  \r\n\r\n<P CLASS=STK> <I>Stk. 2. </I> Summen af de anvendte afskrivningsprocenter kan  \r\n\r\n ikke overstige 100. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> DSB betaler et fast årligt beløb til selskabet  \r\n\r\n for benyttelsen af tilslutningsanlægget for jernbanetrafik, jf. § 3.  \r\n\r\n Vederlaget fastsættes af trafikministeren på grundlag af DSB's nettofordele  \r\n\r\n herved i åbningsåret. </P>  \r\n\r\n<P CLASS=STK> <I>Stk. 2. </I> Trafikministeren kan fastsætte takster og andre  \r\n\r\n bestemmelser for togrejser mellem Kastrup Lufthavn og Københavns  \r\n\r\n Hovedbanegård efter forhandling med Hovedstadsområdets Trafikselskab. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Trafikministeren fastsætter </P>  \r\n\r\n<UL CLASS=PLAIN-LIST>  \r\n\r\n<LI>1) den endelige linieføring af Øresundsforbindelsen på dansk  \r\n\r\n søterritorium og </LI>  \r\n\r\n<LI>2) afgrænsningen af tilslutningsanlæg for jernbane- og vejtrafik, jf. §  \r\n\r\n 3, i forhold til statsbaneanlægget og hovedlandevejsnettet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Trafikministeren bemyndiges til for konsortiet  \r\n\r\n og selskabet, jf. § 6, ved ekspropriation at erhverve fast ejendom, der er  \r\n\r\n nødvendig til gennemførelse af de i denne lov omhandlede anlæg.  \r\n\r\n Ekspropriation sker efter reglerne i lov om fremgangsmåden ved ekspropriation  \r\n\r\n vedrørende fast ejendom. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Staten stiller uden vederlag de vandområder og  \r\n\r\n den havbund uden for Amagers kystlinje og inden for dansk søterritorium, som  \r\n\r\n staten har rådighed over, og som midlertidigt eller for bestandig er  \r\n\r\n nødvendige for Øresundsforbindelsen, til rådighed for konsortiet. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Trafikministeren bemyndiges til med undtagelse  \r\n\r\n af DSB's færgefart mellem Helsingør og Helsingborg at indstille DSB's  \r\n\r\n færgefart over Øresund, når Øresundsforbindelsen tages i brug. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Loven træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 19. august  \r\n\r\n 1991. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P ALIGN=CENTER>I Dronningens Navn: </P>  \r\n\r\n<P CLASS=UNDERSKREVET-AF ALIGN=CENTER>FREDERIK </P>  \r\n\r\n<P ALIGN=CENTER>Kronprins </P>  \r\n\r\n<P CLASS=MINISTER ALIGN=RIGHT>/Kaj Ikast </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/08/1991"
        },
        {
            "displayName": "Accession",
            "displayValue": "A19910059030"
        },
        {
            "displayName": "Entydig dokumentidentifikation",
            "displayValue": "CM010215"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/05/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "590"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "19/08/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Trafikmin.j.nr. 91-84211-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}