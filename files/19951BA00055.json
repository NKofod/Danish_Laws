{
    "id": 106658,
    "title": "1995 BSF 55   FORSLAG TIL FOLKETINGSBESLUTNING OM FORSKERSTUDERENDES STATUS ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 55 </P>  \r\n\r\n<P></P>  \r\n\r\n<P>Forslag til folketingsbeslutning om forskerstuderendes status </P>  \r\n\r\n<P></P>  \r\n\r\n<P>Fremsat af Bruno Jerup (EL) Jette Gottlieb (EL) </P>  \r\n\r\n<P></P>  \r\n\r\n<P>den 28. november 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at ændre forskerstuderendes status,  \r\n\r\n så de bliver ansat på lønmodtagervilkår. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Siden forskeruddannelsesreformen blev gennemført, har det medført en række  \r\n\r\n problemer, at forskerstuderende har ændret status fra at være lønmodtagere  \r\n\r\n til at være studerende. De ændringer af de forskerstuderendes vilkår, der  \r\n\r\n kort før sommerferien blev præsenteret for offentligheden, løser dog ikke de  \r\n\r\n forskerstuderendes problemer. Det er et fremskridt, at regeringen nu har  \r\n\r\n erkendt, at især de skattemæssige problemer skal løses, men de midlertidige  \r\n\r\n ændringer er ikke tilstrækkelige. </P>  \r\n\r\n<P>Forslagene til ændringer forsøger at placere de forskerstuderende midt  \r\n\r\n mellem en status som studerende og lønmodtager. En række forskerstuderende  \r\n\r\n vil falde igennem det grovmaskede net. </P>  \r\n\r\n<P>Forskerstuderende på orlov vil ikke være omfattet af ligningslovens  \r\n\r\n bestemmelser om fradrag i skat ved ophold i udlandet eller af reglerne om  \r\n\r\n time- og dagpenge. </P>  \r\n\r\n<P>Forskerstuderende på orlovsydelse vil fortsat være meget ringe stillet set  \r\n\r\n fra et økonomisk synspunkt, da der for disse studerende ikke indgår et  \r\n\r\n ansættelsesforhold. </P>  \r\n\r\n<P>Forskerstuderende betragtes som lønmodtagere i forhold til  \r\n\r\n arbejdsløshedskassen, men som studerende, hvis de er på orlovsydelse. </P>  \r\n\r\n<P>Der er altså forskel i forholdene for de studerende, men der er også  \r\n\r\n forskel for den enkelte studerende. I SU- og skattemæssig sammenhæng har de  \r\n\r\n forskerstuderende status som studerende, mens de i  \r\n\r\n arbejdsløshedskassesammenhænge har status som lønmodtagere. </P>  \r\n\r\n<P>Det bliver ikke bedre af, at forskerstuderendes indtægt efter de  \r\n\r\n midlertidige ændringer både skal administreres i henhold til loven om Statens  \r\n\r\n Uddannelsesstøtte og i henhold til aftale mellem AC og Finansministeriet. Det  \r\n\r\n betyder bl.a. i forbindelse med barselsorlov, at indtægter administreres  \r\n\r\n efter to forskellige regelsæt. </P>  \r\n\r\n<P>De forskerstuderendes forsikringsforhold er et stort rod, som kunne klares  \r\n\r\n ved, at de forskerstuderende overgår til lønmodtagerstatus. </P>  \r\n\r\n<P>Endelig er SU-konstruktionen blevet en utrolig tung administrativ byrde  \r\n\r\n for uddannelsesstederne. </P>  \r\n\r\n<P>Beslutningsforslaget indebærer, at de forskerstuderende en gang for alle  \r\n\r\n får løst deres problemer ved atter at blive lønmodtagere. Det foreslås ikke  \r\n\r\n at ændre betegnelsen forskerstuderende, idet det anses for væsentligt at  \r\n\r\n understrege, at universiteterne har en uddannelsesforpligtelse over for de  \r\n\r\n forskerstuderende. </P>  \r\n\r\n<P>En ændret status vil forudsætte forhandling om løn- og ansættelsesforhold  \r\n\r\n med AC. Da tidligere erklæringer fra AC har indikeret, at AC er parat til at  \r\n\r\n acceptere en forhandlingsløsning, der ikke indebærer en forøgelse i de  \r\n\r\n udbetalte ydelser, er det kun problematikken omkring pensionsindbetalinger,  \r\n\r\n der mangler sin løsning. Forslagsstillerne overlader det til de  \r\n\r\n forhandlingsberettigede parter at løse dette problem. </P>  \r\n\r\n<P>Det forudsættes, at eventuelle merudgifter i denne forbindelse finansieres  \r\n\r\n af de midler, der er afsat til uddannelse og forskning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/09/1996"
        },
        {
            "displayName": "Accession",
            "displayValue": "19951BA00055"
        },
        {
            "displayName": "Entydig dokumentidentifikation",
            "displayValue": "CL000055"
        },
        {
            "displayName": "Dato for førstegangsindlæggelse",
            "displayValue": "09/09/1996"
        },
        {
            "displayName": "Dato for indlæggelse",
            "displayValue": "09/09/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}