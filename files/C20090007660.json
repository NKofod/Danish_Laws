{
    "id": 127142,
    "title": "Vejledning om a-kassernes afholdelse af sygefraværssamtaler",
    "documentTypeId": "180",
    "isSagsforlobPeriodValid": true,
    "shortName": "VEJ nr 76 af 23/09/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om a-kassernes afholdelse af sygefraværssamtaler</p>\r\n      <p class=\"TekstoverskriftVenstre\">Indledning</p>\r\n      <p class=\"TekstV\">I bekendtgørelse nr. 891 af 21. september 2009 er der fastsat regler om a-kassernes afholdelse af syge­fra­værs­sam­taler.</p>\r\n      <p class=\"TekstV\">I denne vejledning beskrives bekendtgørelsens regler. Nogle af disse er uddybet med nærmere retningslinier.</p>\r\n      <p class=\"TekstV\">Ved »medlem« forstås i denne vejledning en sygemeldt forsikret ledig.</p>\r\n      <p class=\"TekstV\">Det fremgår af sygedagpengeloven, at a-kasserne skal medvirke til at fastholde medlemmet på arbejdsmarkedet. A-kasserne har derfor pligt til at holde en samtale med medlemmet senest i fjerde sygeuge, hvis sygdommen tillader det. A-kasserne har fået denne opgave på grund af deres indgående kendskab til såvel medlemmet som det relevante arbejdsmarked. Det er derfor alene a-kassen, der kan holde samtalen med medlemmet.</p>\r\n      <p class=\"TekstV\">På baggrund af samtalen med medlemmet skal a-kassen svare på nogle spørgsmål, som tager udgangspunkt i medlemmets muligheder for at vende tilbage til ordinært arbejde, herunder om sygemeldingen forventes at vare mere end otte uger. A-kassen skal underrette kommunen, så kommunen får mulighed for tidligt i sygeforløbet at vurdere, om der er behov for en særlig indsats og opfølgning over for medlemmet.</p>\r\n      <p class=\"TekstV\">Hvis medlemmet ikke deltager i samtalen, skal a-kassen underrette kommunen herom og angive årsagen. Kommunen træffer herefter beslutning om, hvad der skal ske på baggrund af a-kassens underretning. Det betyder, at kommunen ud fra en samlet vurdering skal tage stilling til, om medlemmet uden rimelig grund har undladt at medvirke i a-kassens opfølgning efter sygedagpengeloven. Er dette tilfældet, bortfalder retten til sygedagpenge, indtil medlemmet igen deltager i opfølgningen efter sygedagpengeloven, og det vil sige deltager i kommunens opfølgning.</p>\r\n      <p class=\"TekstoverskriftVenstre\">Til § 1</p>\r\n      <p class=\"TekstV\">Bekendtgørelsen gælder i forhold til medlemmer, som a-kassen har udfyldt en anmodning om sygedagpenge for (attest DP 200B).</p>\r\n      <p class=\"TekstV\">Bekendtgørelsen gælder også i tilfælde, hvor a-kassen har udfyldt en attest DP 200B for medlemmer, der forud for sygemeldingen har arbejdet på nedsat tid og samtidig har fået supplerende arbejdsløshedsdagpenge.</p>\r\n      <p class=\"TekstoverskriftVenstre\">Til § 2</p>\r\n      <p class=\"TekstV\">A-kassen har pligt til at holde samtalen med medlemmet. Samtalen skal holdes senest 4 uger efter den første sygedag. Første sygedag er den dato, der fremgår af DP 200B. Fristen anses for overholdt, hvis samtalen holdes samme ugedag som første sygedag, blot 4 uger senere.</p>\r\n      <p class=\"TekstV\">Er den 1. sygefraværsdag eksempelvis en mandag, er fristen overholdt, hvis samtalen er holdt den efterfølgende 4. mandag.</p>\r\n      <p class=\"TekstV\">Medlemmet har efter sygedagpengeloven pligt til at deltage i samtalen, hvis sygdommen tillader det. Hvis sygdommen ikke giver mulighed for en personlig samtale, holdes samtalen så vidt muligt telefonisk.</p>\r\n      <p class=\"TekstV\">A-kassen skal dog tilstræbe, at samtalen holdes på en for medlemmet så smidig måde som muligt, herunder tage hensyn til medlemmets sygdom. Det betyder, at samtalen ikke behøver at foregå i a-kassens lokaler. Hvis sygdommen er til hinder herfor, kan a-kassen ikke forlange, at medlemmet skal rejse over lange afstande for at komme frem til samtalen. I den situation må a-kassen holde den personlige samtale tættere på medlemmets bopæl.</p>\r\n      <p class=\"TekstV\">Der kan være forhold, hvor medlemmets sygdom ikke tillader, at samtalen holdes ved personligt fremmøde. Det kan fx være tilfældet, hvis medlemmet er for syg til at møde personligt op. I så fald skal samtalen holdes telefonisk.</p>\r\n      <p class=\"TekstV\">Hvis medlemmets sygdom er til hinder for en telefonisk samtale, holdes der ikke en samtale.</p>\r\n      <p class=\"TekstV\">Bliver medlemmet raskmeldt inden datoen for samtalen, holdes samtalen ikke.</p>\r\n      <p class=\"TekstV\">Indkaldelsen af medlemmet til samtalen skal ske skriftligt og personligt og med et rimeligt varsel. Med et rimeligt varsel menes, at der skal tages hensyn til medlemmets sygdom. Medlemmet skal som minimum have nogle dages varsel. Indkaldelsen skal således ske i så god tid, at medlemmet kan indrette sig på at skulle til samtale, og at samtalen kan holdes inden for fristen på 4 uger.</p>\r\n      <p class=\"TekstV\">Den skriftlige indkaldelse kan ske på baggrund af, at medlemmet selv har booket tid til en syge­fra­værs­sam­tale i a-kassens bookingsystem.</p>\r\n      <p class=\"TekstV\">Af indkaldelsesmaterialet skal det fremgå, at a-kassen skal underrette kommunen om samtalens indhold samt a-kassens vurdering heraf. Det skal tillige fremgå af indkaldelsesmaterialet, at a-kassen på vegne af medlemmets kommune skal orientere om følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At kommunen vil blive underrettet, hvis medlemmet ikke deltager i samtalen.</p>\r\n        <p class=\"Liste1\"><span class=\"Liste1Nr\" id=\"\">–</span> At udbetalingen af sygedagpenge bringes til ophør, hvis medlemmet ikke deltager i samtalen. Der henvises til sygedagpengelovens § 21, stk. 1, nr. 1, hvoraf det fremgår, at retten til sygedagpenge bortfalder, så længe den sygemeldte uden rimelig grund undlader at medvirke ved kommunens opfølgning, jf. kapitel 6, herunder indsatsen efter lov om en aktiv beskæftigelsesindsats, eller ved samtalen med a-kassen, jf. § 7 c.</p>\r\n        <p class=\"Liste1\"><span class=\"Liste1Nr\" id=\"\">–</span> At hvis medlemmet er ansat på nedsat tid, vil manglende deltagelse medføre, at dagpengerefusionen til arbejdsgiveren ophører.</p>\r\n        <p class=\"Liste1\"><span class=\"Liste1Nr\" id=\"\">–</span> At medlemmet ikke har pligt til at deltage i samtalen, hvis medlemmet er raskmeldt inden datoen for samtalen.</p>\r\n      </p>\r\n      <p class=\"TekstV\">A-kassen skal på kommunens anmodning indsende indkaldelsesmaterialet.</p>\r\n      <p class=\"TekstoverskriftVenstre\">Til § 3</p>\r\n      <p class=\"TekstV\">Samtalen med a-kassen vil medvirke til at afklare, hvordan og hvornår medlemmet igen kan vende tilbage til arbejdsmarkedet, herunder om sygemeldingen forventes at vare mere end otte uger. A-kassen skal underrette kommunen om a-kassens vurdering af samtalens indhold, således at kommunen får mulighed for tidligt i sygeforløbet at vurdere, om der er behov for en særlig indsats og opfølgning over for medlemmet.</p>\r\n      <p class=\"TekstV\">Når a-kassen har holdt samtalen med medlemmet, skal a-kassen derfor inden 1 uge sende en underretning til kommunen. Underretningen fra a-kassen til kommunen foregår elektronisk. Indtil den elektroniske løsning er på plads, vil den dog foregå på en blanket udarbejdet af Arbejdsdirektoratet (blanket AR 280).</p>\r\n      <p class=\"TekstV\">A-kassen skal ikke træffe afgørelse om, hvad der skal ske, hvis medlemmet ikke deltager i samtalen. Kommunen har myndighedsansvaret i forhold til medlemmet. Det er således kommunen, der forestår det videre forløb i forhold til medlemmet, herunder træffer beslutning om opfølgning mv. samt fx træffer afgørelse om, at retten til sygedagpenge bortfalder, så længe medlemmet uden rimelig grund undlader at deltage i en opfølgning efter sygedagpengeloven.</p>\r\n      <p class=\"TekstV\">Det er fastsat i stk. 1, hvilke forhold der skal afklares ved samtalen og videregives til kommunen. A-kassen skal ikke have eller bede om flere oplysninger, end der er angivet i stk. 1 for at kunne vurdere den forventede varighed af sygdommen, og om medlemmet forventes at kunne vende tilbage til sit hidtidige faglige område eller hvilke faglige områder, som medlemmet vil kunne vende tilbage til.</p>\r\n      <p class=\"TekstV\">Til stk. 1, nr. 3, bemærkes, at for et medlem, der fx er uddannet og har arbejdet som tømrer, og som mister en hånd, vil a-kassen skulle vurdere, om medlemmet vil være i stand til at vende tilbage til sit hidtidige faglige område. Bestemmelsen er tænkt som en indikator for kommunen til brug for dennes opfølgning over for den sygemeldte.</p>\r\n      <p class=\"TekstV\">For så vidt angår stk. 1, nr. 4, hvorefter a-kassen skal angive eksempler på andre faglige områder, som medlemmet vil kunne vende tilbage til, kan a-kassen fx tænkes at angive, at en bager med allergi over for mel kan tage arbejde inden for andre jobområder end bagerfaget. A-kassen kan lade sig inspirere af de stillingsbetegnelser, der anvendes i forbindelse med CV´er og tilmeldinger med videre.</p>\r\n      <p class=\"TekstV\">Sygefraværssamtalen er ikke en rådighedsvurdering af medlemmet. Det betyder, at a-kassen ikke skal foretage vurderinger af medlemmets sygdom, herunder foretage sygdomsfaglige eller terapeutiske vurderinger. Det betyder også, at a-kassen ikke skal tage kontakt til praktiserende læger – heller ikke hvis medlemmet selv anmoder om det. A-kassen skal alene konstatere, hvilken betydning sygefraværet har for medlemmets tilbagevenden til arbejdsmarkedet.</p>\r\n      <p class=\"TekstV\">Hvis medlemmet efter en sygemelding beder om arbejdsløshedsdagpenge, skal a-kassen som altid sikre sig, at medlemmet står til rådighed. A-kassen skal vurdere medlemmets rådighed ud fra de oplysninger, der ligger på tidspunktet for anmodningen om arbejdsløshedsdagpenge.</p>\r\n      <p class=\"TekstoverskriftVenstre\">Til § 4</p>\r\n      <p class=\"TekstV\">Arbejdsdirektoratet fører tilsyn med a-kassernes sygeopfølgning, herunder om indkaldelse til og afholdelse af sygefraværssamtalen samt om underretning til kommunen er sket korrekt og rettidigt. A-kasserne vil blive pålagt at give de nødvendige oplysninger til brug for tilsynet. Tilsynsindsatsen beskrives bl.a. i den årlige benchmarkingrapport.</p>\r\n      <p class=\"TekstV\">A-kassen skal derfor opbevare indkaldelsesmaterialet til sygefraværssamtalen.</p>\r\n      <p class=\"TekstV\">Hvis a-kassen har vurderet, at sygefraværssamtalen skal holdes telefonisk frem for personligt, skal a-kassen notere årsagen til denne vurdering.</p>\r\n      <p class=\"TekstV\">Ligeledes skal a-kassen notere årsagen hertil, hvis sygefraværssamtalen ikke er holdt, og dette skyldes a-kassens eller medlemmets forhold.</p>\r\n      <p class=\"TekstV\">A-kassen skal i forbindelse med underretningen af kommunen og ved noteringen på sagen være opmærksom på persondatalovens regler om behandling af personoplysninger.</p>\r\n      <p class=\"TekstoverskriftVenstre\">Til § 5</p>\r\n      <p class=\"TekstV\">Bekendtgørelsen omfatter alene medlemmer, for hvilke a-kassen den 5. oktober 2009 eller senere har udfyldt en attest DP 200B.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsdirektoratet, den 23. september 2009</P><P CLASS=SIGN1 ALIGN=\"CENTER\">Karen Ryder</P><P CLASS=SIGN2 ALIGN=\"RIGHT\">/ Kenneth Buch Madsen</P></FONT></DIV>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/2009"
        },
        {
            "displayName": "Accession",
            "displayValue": "C20090007660"
        },
        {
            "displayName": "Entydig dokumentidentifikation",
            "displayValue": "BE003649"
        },
        {
            "displayName": "Dato for førstegangsindlæggelse",
            "displayValue": "24/09/2009"
        },
        {
            "displayName": "Dato for indlæggelse",
            "displayValue": "24/09/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/09/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 09-22-0012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}