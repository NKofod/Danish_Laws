{
    "id": 105976,
    "title": "1985 BSF 16   FORSLAG TIL FOLKETINGSBESLUTNING OM STYRKELSE AF DEN PARLAMENTARISKE   KONTROL MED SIKKERHEDSPOLITIKKEN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 16 </P>  \r\n\r\n<P></P>  \r\n\r\n<P>Forslag til folketingsbeslutning om styrkelse af den parlamentariske  \r\n\r\n kontrol med sikkerhedspolitikken </P>  \r\n\r\n<P></P>  \r\n\r\n<P>Fremsat af Albrechtsen (VS) Pernille Falcon (VS) Lenger (VS) Elisabeth  \r\n\r\n Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 8. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget beslutter, at da den parlamentariske kontrol med den </P>  \r\n\r\n<P>udøvende magt på det sikkerheds- og forsvarspolitiske område </P>  \r\n\r\n<P>udøves efter de i grundloven m.v. fastsatte regler og derfor </P>  \r\n\r\n<P>varetages af folketinget selv, dets udvalg og medlemmer samt efter </P>  \r\n\r\n<P>særlige bestemmelser af det udenrigspolitiske nævn, kan denne </P>  \r\n\r\n<P>kontrol hverken helt eller delvis overlades til et af nogle </P>  \r\n\r\n<P>partier oprettet privat kontaktudvalg, det såkaldte 11-mands </P>  \r\n\r\n<P>udvalg. Folketinget beslutter endvidere, at såfremt regeringen </P>  \r\n\r\n<P>tilstiller et sådant kontaktudvalg oplysninger om militære eller </P>  \r\n\r\n<P>sikkerhedspolitiske forhold, skal disse oplysninger samtidig tilgå </P>  \r\n\r\n<P>folketingets forsvarsudvalg. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Med aftalen af 12. august 1981 om forsvarets ordning, en aftale </P>  \r\n\r\n<P>indgået af socialdemokratiet, venstre, det konservative </P>  \r\n\r\n<P>folkeparti, centrumdemokraterne og kristeligt folkeparti, </P>  \r\n\r\n<P>oprettedes en privat kontaktgruppe bestående af 3 repræsentanter </P>  \r\n\r\n<P>for socialdemokratiet og to fra hvert af de øvrige partier, altså </P>  \r\n\r\n<P>11 partirepræsentanter. Kontaktgruppen er senere ofte omtalt som </P>  \r\n\r\n<P>&#187;11-mands-udvalget&#171;, og denne betegnelse vil blive anvendt </P>  \r\n\r\n<P>nedenfor. </P>  \r\n\r\n<P>Ifølge aftalen var det udvalgets formål at følge forsvarsordningens </P>  \r\n\r\n<P>praktiske gennemførelse og at drøfte spørgsmål vedrørende </P>  \r\n\r\n<P>eventuelle justeringer inden for forligsrammerne. </P>  \r\n\r\n<P>Udvalget er videreført efter indgåelsen af forsvarsforliget af 29. </P>  \r\n\r\n<P>juni 1984, der omfatter årene 1985-87, og som er indgået mellem de </P>  \r\n\r\n<P>samme partier. </P>  \r\n\r\n<P>Det er indlysende, at fem partier er i deres gode ret til at oprette </P>  \r\n\r\n<P>et privat kontaktudvalg og her diskutere, hvad de måtte ønske, </P>  \r\n\r\n<P>herunder forsvars- og sikkerhedspolitik. Udvalget har også </P>  \r\n\r\n<P>ubetinget ret til at modtage oplysninger fra regeringen, lige så </P>  \r\n\r\n<P>vel som alle andre organisationer har ret til at stille spørgsmål </P>  \r\n\r\n<P>til regeringen og modtage svar på disse spørgsmål. </P>  \r\n\r\n<P>I denne som i alle andre henseender må kontaktudvalget mellem de fem </P>  \r\n\r\n<P>partier netop betragtes på linie med alle andre udvalg, komiteer, </P>  \r\n\r\n<P>partiorganisationer, foreninger m.v., som beskæftiger sig med </P>  \r\n\r\n<P>politiske forhold. </P>  \r\n\r\n<P>Derimod kan opgaver, som efter forfatningen m.v. påhviler folketinget </P>  \r\n\r\n<P>og dettes medlemmer og udvalg, selvfølgelig ikke overlades til et </P>  \r\n\r\n<P>sådant udvalg, lige så lidt som f.eks. kontrollen med </P>  \r\n\r\n<P>landbrugsministerens varetagelse af sit ministerium ville kunne </P>  \r\n\r\n<P>overlades til f.eks. Landbrugsrådet. </P>  \r\n\r\n<P>Folketinget bør derfor under ingen omstændigheder tillade, at den </P>  \r\n\r\n<P>parlamentariske kontrol helt eller delvis søges overladt til </P>  \r\n\r\n<P>11-mands-udvalget. </P>  \r\n\r\n<P>Problemstillingen er udmærket beskrevet af Arne Stinus (RV), der i </P>  \r\n\r\n<P>folketinget den 22. marts 1984, jfr. Folketingstidende 1983-84, </P>  \r\n\r\n<P>forhandlingerne sp. 2789, udtalte følgende: </P>  \r\n\r\n<P>&#187;Det radikale venstre føler, at der er et behov for en drøftelse af  \r\n\r\n</P>  \r\n\r\n<P>den parlamentarisk-demokratiske kontrol med Danmarks deltagelse i </P>  \r\n\r\n<P>NATO-samarbejdet. Som tingene fungerer i dag, og som de også </P>  \r\n\r\n<P>fungerede under den tidligere socialdemokratiske regering, træffes </P>  \r\n\r\n<P>beslutninger af vidtrækkende betydning for Danmark uden om </P>  \r\n\r\n<P>folketinget. </P>  \r\n\r\n<P>Kritikere af den førte politik har ikke adgang til vigtige </P>  \r\n\r\n<P>sikkerhedspolitiske beslutninger, og det er i strid med det </P>  \r\n\r\n<P>folkestyre, vi har. Det er naturligt og forståeligt, at mange af </P>  \r\n\r\n<P>disse spørgsmål diskuteres i det såkaldte 11-mands-udvalg, </P>  \r\n\r\n<P>bestående af repræsentanter fra forsvarsforligets partier, men </P>  \r\n\r\n<P>dette udvalg er ikke og kan aldrig blive et organ, som fører </P>  \r\n\r\n<P>parlamentarisk kontrol med Danmarks forsvarspolitik.&#171; </P>  \r\n\r\n<P>Desværre er der forhold, der tyder på, at udvalget er ved at få en </P>  \r\n\r\n<P>sådan rolle. </P>  \r\n\r\n<P>Et par sager fra 1985 belyser dette forhold. Det skal siges, at det </P>  \r\n\r\n<P>jo er svært for udenforstående at dokumentere, hvad der foregår i </P>  \r\n\r\n<P>dette udvalg, idet dets virksomhed finder sted i hemmelighed. </P>  \r\n\r\n<P>Den 1. marts 1985 kunne Politiken meddele, at socialdemokratiet ville </P>  \r\n\r\n<P>spørge forsvarsminister Hans Engell i 11-mands-udvalget om sagen </P>  \r\n\r\n<P>om de nye atomartillerigranater, der kan udstyres med </P>  \r\n\r\n<P>neutronsprænghoveder, og som USA ønsker udstationeret i </P>  \r\n\r\n<P>Vesteuropa. </P>  \r\n\r\n<P>Det fremgik af Politikens artikel, at socialdemokratiet foretrak den </P>  \r\n\r\n<P>mere uformelle kontakt til forsvarsministeren via </P>  \r\n\r\n<P>11-mands-udvalget, medens venstresocialisterne derimod foretrak at </P>  \r\n\r\n<P>rejse sagen i det udenrigspolitiske nævn. Sagen rejser det </P>  \r\n\r\n<P>spørgsmål, om folketinget overhovedet var blevet orienteret i </P>  \r\n\r\n<P>noget som helst omfang, såfremt venstresocialisterne ikke havde </P>  \r\n\r\n<P>taget sagen op. </P>  \r\n\r\n<P>Sagen understreger, at det forhold, at en sag tages op i </P>  \r\n\r\n<P>11-mands-udvalget, ikke må tages som udtryk for, at der dermed er </P>  \r\n\r\n<P>sikret nogen parlamentarisk kontrol. Det er i øvrigt uklart, om </P>  \r\n\r\n<P>11-mands-udvalget faktisk modtog oplysninger om sagen. </P>  \r\n\r\n<P>Forsvarsministeren meddelte i svaret på spørgsmål S 1643, at </P>  \r\n\r\n<P>sagen om forbedringer af de resterende atomvåben i Vesteuropa ikke </P>  \r\n\r\n<P>har været drøftet i 11-mands-udvalget. </P>  \r\n\r\n<P>En anden sag belyser klart problemstillingen. Den 31. juli 1985 </P>  \r\n\r\n<P>meddeler forsvarsministeren i et brev 11-mands-udvalget </P>  \r\n\r\n<P>oplysninger om erstatningssagen mod raketfirmaet McDonell-Douglas </P>  \r\n\r\n<P>i forbindelse med Harpoon-sagen. </P>  \r\n\r\n<P>Folketingets forsvarsudvalg modtog først oplysninger om ministerens </P>  \r\n\r\n<P>accept af, at sagen skulle afsluttes med, at firmaet betalte ca. </P>  \r\n\r\n<P>2,8 millioner kr., i et brev af 13. august 1985. </P>  \r\n\r\n<P>Det må endvidere formodes, at brevet til 11-mands-udvalget har </P>  \r\n\r\n<P>indeholdt betydeligt flere oplysninger om erstatningssagens </P>  \r\n\r\n<P>stilling end det brev, forsvarsudvalget senere fik, herunder </P>  \r\n\r\n<P>formentlig en række oplysninger om indholdet af et af </P>  \r\n\r\n<P>kammeradvokaten udarbejdet responsum i sagen (se Information den </P>  \r\n\r\n<P>20. august 1985). </P>  \r\n\r\n<P>Men hertil kommer, at brevet til 11-mands-udvalget, som </P>  \r\n\r\n<P>socialdemokraterne har modtaget, men ikke reageret på, kom til at </P>  \r\n\r\n<P>spille en væsentlig rolle for, at sagen blev fuldstændig </P>  \r\n\r\n<P>forkludret i folketingets forsvarsudvalg. </P>  \r\n\r\n<P>Således gør f.eks. Information den 22. august 1985 i en leder under </P>  \r\n\r\n<P>overskriften &#187;Kluddermikler&#171; opmærksom på, at det forhold, at  \r\n\r\n</P>  \r\n\r\n<P>socialdemokraterne allerede den 31. juli 1985 var orienteret - men </P>  \r\n\r\n<P>altså ikke havde reageret - gav det radikale medlem af </P>  \r\n\r\n<P>forsvarsudvalget Arne Stinus legitimation for ikke at deltage i en </P>  \r\n\r\n<P>ministerstorm i sagen. </P>  \r\n\r\n<P>Dette viser, at det ikke alene rejser en række principielle </P>  \r\n\r\n<P>forfatningsmæssige betænkeligheder, at den parlamentariske kontrol </P>  \r\n\r\n<P>søges overført til 11-mands-udvalget, men at det altså i konkrete </P>  \r\n\r\n<P>tilfælde kan have særdeles uheldige politiske konsekvenser, i </P>  \r\n\r\n<P>hvert fald set fra et oppositionssynspunkt. </P>  \r\n\r\n<P>Sagen belyser, at regeringen ved at give oplysninger til </P>  \r\n\r\n<P>11-mands-udvalget vil kunne dække sig ind politisk og måske i en </P>  \r\n\r\n<P>række tilfælde sikre sagerne et andet forløb, end de ville have </P>  \r\n\r\n<P>fået, hvis oplysningerne samtidig var tilgået forsvarsudvalget. </P>  \r\n\r\n<P>Som en interessant detalje kan i den forbindelse oplyses, at kravet </P>  \r\n\r\n<P>om, at forsvarsudvalget orienteres om de oplysninger, som </P>  \r\n\r\n<P>11-mands-udvalget modtager, finder god støtte i en bemærkning, </P>  \r\n\r\n<P>John Arentoft, dengang medlem af fremskridtspartiets gruppe, nu </P>  \r\n\r\n<P>konservativ, fremsatte i folketinget den 2. februar 1982, se </P>  \r\n\r\n<P>Folketingstidende 1981-82 (2. samling) forhandlingerne sp. 938: </P>  \r\n\r\n<P>&#187;Det vil sige, at forsvarsudvalget orienteres og ikke blot </P>  \r\n\r\n<P>11-mands-udvalget. Jeg kan huske tidligere, da man havde det </P>  \r\n\r\n<P>såkaldte 8-mands-udvalg, at vi i forsvarsudvalget, når vi tog en </P>  \r\n\r\n<P>ting op, fik at vide, at den var færdigbehandlet i </P>  \r\n\r\n<P>8-mands-udvalget. Tilsvarende kan vi jo risikere nu at få at vide, </P>  \r\n\r\n<P>at det er behandlet i 11-mands-udvalget, og det er </P>  \r\n\r\n<P>utilfredsstillende for os andre.&#171; </P>  \r\n\r\n<P>Et tilsvarende problem findes i finansudvalget, hvor det er sket, at </P>  \r\n\r\n<P>udvalget har fået oplyst, at 11-mands-udvalget har &#187;godkendt&#171;  \r\n\r\n</P>  \r\n\r\n<P>forsvarsbevillingsansøgninger, hvilket også rejser det spørgsmål, </P>  \r\n\r\n<P>om det private udvalg har modtaget mere vidtgående information om </P>  \r\n\r\n<P>forslaget end den temmelig summariske fremstilling, finansudvalget </P>  \r\n\r\n<P>modtager. </P>  \r\n\r\n<P>Det skal afslutningsvis understreges, at forslagsstillerne </P>  \r\n\r\n<P>naturligvis på ingen måde ønsker at blande sig i eller foreslå, at </P>  \r\n\r\n<P>folketinget skulle blande sig i, hvad der diskuteres bag lukkede </P>  \r\n\r\n<P>døre i 11-mands-udvalget. Dette udvalg har ret til at holde møder, </P>  \r\n\r\n<P>diskutere hvad som helst det ønsker osv., det må der ikke rejses </P>  \r\n\r\n<P>nogen tvivl om, og nærværende forslag tilsigter naturligvis ikke </P>  \r\n\r\n<P>at gennemføre nogen som helst begrænsning heri. </P>  \r\n\r\n<P>Lige så vel er det klart, at udvalget på ingen måde kan forpligtes </P>  \r\n\r\n<P>til at meddele folketinget eller offentligheden - hvilke politiske </P>  \r\n\r\n<P>overvejelser der drøftes og foregår i udvalget. </P>  \r\n\r\n<P>Forslaget tilsigter ej heller, at give regeringen nogen pligt til at </P>  \r\n\r\n<P>informere folketinget eller folketingets forsvarsudvalg om, hvilke </P>  \r\n\r\n<P>forslag regeringen har tænkt sig i den kommende tid at stille i </P>  \r\n\r\n<P>folketinget, finansudvalget eller andre steder. </P>  \r\n\r\n<P>Forslaget omfatter kun faktuelle oplysninger om militære og </P>  \r\n\r\n<P>administrative forhold, sikkerhedspolitiske oplysninger, militære </P>  \r\n\r\n<P>vurderinger m.v., som af regeringen tilstilles 11-mands-udvalget. </P>  \r\n\r\n<P>Efter alt at dømme vil gennemførelsen af nærværende forslag ikke </P>  \r\n\r\n<P>indebære, at forsvarsudvalget eller folketinget i forøget omfang </P>  \r\n\r\n<P>skulle modtage fortrolige oplysninger. Forsvarsministeren har i </P>  \r\n\r\n<P>svaret på spørgsmål nr. S 1644 meddelt, at 11-mands-udvalget ikke </P>  \r\n\r\n<P>tilsendes FORTROLIGT-klassificeret materiale. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00016"
        },
        {
            "displayName": "Entydig dokumentidentifikation",
            "displayValue": "CL005614"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}