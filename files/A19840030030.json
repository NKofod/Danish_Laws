{
    "id": 59385,
    "title": "Lov om fonde og visse foreninger (Fondsloven) (Den almindelige fondslov) (Lov om ikke-erhvervsdrivende fonde) ",
    "documentTypeId": "10",
    "isSagsforlobPeriodValid": false,
    "shortName": "LOV nr 300 af 06/06/1984",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lovens anvendelsesområde</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Navn</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Registrering</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Vedtægt</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Kapital</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Ledelse</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Årsregnskab og revision</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Uddeling og overskudsanvendelse</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K9\">Kapitel 9  \r\n\r\n</A></td><td>Ændringer af vedtægten m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K10\">Kapitel 10  \r\n\r\n</A></td><td>Fondsregistret. Fondsmyndigheden</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K11\">Kapitel 11  \r\n\r\n</A></td><td>Erstatning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K12\">Kapitel 12  \r\n\r\n</A></td><td>Straf og administrative bestemmelser m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K13\">Kapitel 13  \r\n\r\n</A></td><td>Regler om visse foreninger</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K14\">Kapitel 14  \r\n\r\n</A></td><td>Ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om fonde og visse foreninger </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Fondsloven) </P>  \r\n\r\n<P CLASS=TITEL-KOMMENTAR ALIGN=CENTER>(Den almindelige fondslov) </P>  \r\n\r\n<P CLASS=TITEL-KOMMENTAR ALIGN=CENTER>(Lov om ikke-erhvervsdrivende fonde)  \r\n\r\n</P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens anvendelsesområde </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lovens kapitel 1-12 gælder for fonde, legater,  \r\n\r\n stiftelser og andre selvejende institutioner (fonde). </P>  \r\n\r\n<P CLASS=STK> <I>Stk. 2. </I> Loven omfatter ikke: </P>  \r\n\r\n<UL CLASS=PLAIN-LIST>  \r\n\r\n<LI>1) fonde, som er oprettet ved eller i henhold til lov, og som er  \r\n\r\n undergivet tilsyn af staten, </LI>  \r\n\r\n<LI>2) fonde, med hvilke en kommune eller amtskommune har indgået aftale til  \r\n\r\n opfyldelse af kommunens eller amtskommunens forpligtelser i henhold til lov  \r\n\r\n om social bistand, såfremt fonden ikke varetager andre opgaver, </LI>  \r\n\r\n<LI>3) folkekirkens selvejende institutioner, anerkendte trossamfund og  \r\n\r\n godkendte uddannelsesinstitutioner, såfremt fonden ikke ud over sit  \r\n\r\n hovedformål varetager andre opgaver, </LI>  \r\n\r\n<LI>4) fonde, der er omfattet af lov om erhvervsdrivende fonde, og </LI>  \r\n\r\n<LI>5) fonde, der i medfør af § 1, stk. 4 og 5, i lov om erhvervsdrivende  \r\n\r\n fonde ikke er omfattet af nævnte lov. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Fondsmyndigheden kan med justitsministerens  \r\n\r\n samtykke bestemme, at en fond, som på anden måde end efter denne lov er  \r\n\r\n undergivet statsligt eller kommunalt tilsyn, helt eller delvis skal være  \r\n\r\n undtaget fra loven. </P>  \r\n\r\n<P CLASS=STK> <I>Stk. 4. </I> Justitsministeren kan fastsætte regler om, at  \r\n\r\n fonde, hvis egenkapital ikke overstiger 200.000 kr., helt eller delvis skal  \r\n\r\n være undtaget fra loven. Disse fonde kan dog ikke undtages fra  \r\n\r\n registreringspligten efter § 4. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lovens kapitel 13 gælder for: </P>  \r\n\r\n<UL CLASS=PLAIN-LIST>  \r\n\r\n<LI>1) arbejdsgiverforeninger, fagforeninger og andre faglige  \r\n\r\n sammenslutninger, der har til hovedformål at varetage de økonomiske  \r\n\r\n interesser for den erhvervsgruppe, som medlemmerne hører til, og </LI>  \r\n\r\n<LI>2) foreninger, hvis midler hovedsagelig består af bidrag fra de i nr. 1  \r\n\r\n nævnte foreninger, såfremt foreningen har som et formål at varetage de  \r\n\r\n økonomiske interesser for den erhvervsgruppe, som medlemmerne hører til.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Loven omfatter ikke foreninger, hvis aktiver  \r\n\r\n ikke overstiger 250.000 kr., samt foreninger af kommuner eller amtskommuner.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Navn </I> </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fonde skal i deres navn benytte ordet  \r\n\r\n &#187;fond&#171;. </P>  \r\n\r\n<P CLASS=STK> <I>Stk. 2. </I> En fonds navn, hjemsted (hovedkontor) og  \r\n\r\n fondens registreringsnummer i fondsregistret skal angives på fondens breve og  \r\n\r\n tryksager. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Registrering </I> </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En fond skal af bestyrelsen anmeldes til  \r\n\r\n registrering i fondsregistret senest 3 måneder efter oprettelsen. </P>  \r\n\r\n<P CLASS=STK> <I>Stk. 2. </I> Fondsregistret kan nægte at registrere en fond,  \r\n\r\n der ikke: </P>  \r\n\r\n<UL CLASS=PLAIN-LIST>  \r\n\r\n<LI>1) opfylder betingelserne i § 3, stk. 1, og § 8, </LI>  \r\n\r\n<LI>2) har indsendt de dokumenter og oplysninger, der er nævnt i § 6 og § 11,  \r\n\r\n</LI>  \r\n\r\n<LI>3) er oprettet i overensstemmelse med stiftelsesgrundlaget eller </LI>  \r\n\r\n<LI>4) betaler for registreringen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En fond, der ikke er registreret i  \r\n\r\n fondsregistret, kan ikke som sådan erhverve rettigheder eller indgå  \r\n\r\n forpligtelser. Den kan heller ikke være part i retssager bortset fra søgsmål  \r\n\r\n om stiftelsen. </P>  \r\n\r\n<P CLASS=STK> <I>Stk. 2. </I> For forpligtelser, der før registreringen  \r\n\r\n indgås på fondens vegne, hæfter de, der har indgået forpligtelsen eller har  \r\n\r\n medansvar herfor, solidarisk. Ved registreringen overtager fonden disse  \r\n\r\n forpligtelser. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Vedtægt </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For en fond skal der oprettes en vedtægt  \r\n\r\n (fundats). Denne skal indeholde angivelse af: </P>  \r\n\r\n<UL CLASS=PLAIN-LIST>  \r\n\r\n<LI>1) fondens navn, </LI>  \r\n\r\n<LI>2) den kommune her i landet, hvor fonden skal have sit hjemsted  \r\n\r\n (hovedkontor), </LI>  \r\n\r\n<LI>3) fondens formål, </LI>  \r\n\r\n<LI>4) egenkapitalens størrelse ved oprettelsen, og hvorledes den er  \r\n\r\n indbetalt (kontant eller i andre værdier), </LI>  \r\n\r\n<LI>5) eventuelle særlige rettigheder eller fordele, der er tillagt stiftere  \r\n\r\n eller andre, </LI>  \r\n\r\n<LI>6) antallet af bestyrelsesmedlemmer, og hvorledes de udpeges, </LI>  \r\n\r\n<LI>7) regnskabsaflæggelse, herunder regnskabsåret, og </LI>  \r\n\r\n<LI>8) anvendelse af overskud. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Vedtægten skal indsendes til fondsregistret ved  \r\n\r\n registreringen. Senere ændringer af vedtægten skal indsendes senest 3 måneder  \r\n\r\n efter ændringens vedtagelse. </P>  \r\n\r\n<P CLASS=STK> <I>Stk. 3. </I> Er stifteren eller stifterne ikke angivet i  \r\n\r\n vedtægten, skal der ved registreringen indsendes oplysning herom til  \r\n\r\n fondsregistret. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bestemmelser i en vedtægt, der tillægger  \r\n\r\n medlemmer af en bestemt familie eller visse familier fortrinsret til uddeling  \r\n\r\n fra en fond, har ikke retsvirkning efter deres indhold, i det omfang  \r\n\r\n fortrinsretten rækker videre end til personer, der lever på  \r\n\r\n stiftelsestidspunktet, og til een i forhold til disse ufødt generation. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 gælder tilsvarende for  \r\n\r\n bestemmelser i en vedtægt, der tillægger medlemmer af en bestemt familie  \r\n\r\n eller visse familier fortrinsret til at indtage en bestemt stilling eller til  \r\n\r\n på anden måde, herunder i form af arbejdsvederlag, at oppebære økonomiske  \r\n\r\n ydelser fra fonden eller fra en virksomhed, hvorover fonden har en  \r\n\r\n bestemmende indflydelse. Dette gælder dog ikke hverv som medlem af  \r\n\r\n bestyrelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kapital </I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En fond skal ved oprettelsen have en egenkapital  \r\n\r\n på mindst 200.000 kr. Fonde med en egenkapital på under 200.000 kr. kan dog  \r\n\r\n med fondsmyndighedens tilladelse oprettes, hvis deres egenkapital står i  \r\n\r\n rimeligt forhold til formålet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En fonds bestyrelse må kun med fondsmyndighedens  \r\n\r\n samtykke uddele: </P>  \r\n\r\n<UL CLASS=PLAIN-LIST>  \r\n\r\n<LI>1) de aktiver, der forelå ved fondens stiftelse, eller hvad der træder i  \r\n\r\n stedet herfor, </LI>  \r\n\r\n<LI>2) de aktiver, som senere tilfalder fonden som arv eller gave, eller hvad  \r\n\r\n der træder i stedet herfor, medmindre arveladeren eller giveren har bestemt,  \r\n\r\n at aktiverne skal anvendes til uddeling, og </LI>  \r\n\r\n<LI>3) de aktiver, der modsvarer overskud, som er henlagt til konsolidering  \r\n\r\n af fondens formue. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De aktiver, der er nævnt i stk. 1, må kun  \r\n\r\n overdrages eller pantsættes efter regler, der fastsættes af  \r\n\r\n justitsministeren, eller med fondsmyndighedens samtykke. </P>  \r\n\r\n<P CLASS=STK> <I>Stk. 3. </I> Den i stk. 1 og 2 nævnte rådighedsindskrænkning  \r\n\r\n skal i videst muligt omfang sikres ved notering, tinglysning eller på anden  \r\n\r\n måde. </P>  \r\n\r\n<P CLASS=STK> <I>Stk. 4. </I> Det kan bestemmes i vedtægten, at de i stk. 1  \r\n\r\n nævnte aktiver skal anvendes til uddeling i løbet af et nærmere fastsat  \r\n\r\n tidsrum. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Medmindre andet er bestemt i vedtægten, skal en  \r\n\r\n fonds midler være anbragt efter regler, der fastsættes af justitsministeren.  \r\n\r\n Fondens midler kan forblive anbragt i den form, i hvilken de er skænket eller  \r\n\r\n udlagt på skifte. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ledelse </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En fond ledes af en bestyrelse. Den første  \r\n\r\n bestyrelse skal være udpeget ved registreringen. Bestyrelsen må kun med  \r\n\r\n fondsmyndighedens tilladelse udgøres af mindre end 3 medlemmer eller af en  \r\n\r\n juridisk person eller kollektiv enhed. </P>  \r\n\r\n<P CLASS=STK> <I>Stk. 2. </I> En fortegnelse over medlemmerne af bestyrelsen  \r\n\r\n skal indsendes til fondsregistret ved registreringen. Meddelelse om senere  \r\n\r\n ændringer af bestyrelsens sammensætning skal indsendes senest 3 måneder efter  \r\n\r\n ændringen. </P>  \r\n\r\n<P CLASS=STK> <I>Stk. 3. </I> Bestyrelsen kan ansætte en eller flere  \r\n\r\n direktører. </P>  \r\n\r\n<P CLASS=STK> <I>Stk. 4. </I> Bestemmelserne i §§ 12-17 finder ikke  \r\n\r\n anvendelse, når bestyrelsen i en fond udgøres af en juridisk person eller en  \r\n\r\n kollektiv enhed. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bestyrelsesmedlemmer og direktører skal være  \r\n\r\n myndige. Direktører og mindst halvdelen af bestyrelsesmedlemmerne skal være  \r\n\r\n bosat her i landet, medmindre fondsmyndigheden undtager fra dette krav eller  \r\n\r\n kravet strider mod internationale forpligtelser. </P>  \r\n\r\n<P CLASS=STK> <I>Stk. 2. </I> I fonde, som i forudgående regnskabsår havde en  \r\n\r\n egenkapital på 1 mill. kr. eller derover, skal mindst 1 medlem af fondens  \r\n\r\n bestyrelse godkendes af fondsmyndigheden. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Et bestyrelsesmedlem kan til enhver tid udtræde  \r\n\r\n af bestyrelsen. </P>  \r\n\r\n<P CLASS=STK> <I>Stk. 2. </I> Et bestyrelsesmedlem skal udtræde, såfremt den  \r\n\r\n pågældende er under konkurs. </P>  \r\n\r\n<P CLASS=STK> <I>Stk. 3. </I> Et bestyrelsesmedlem, der gør sig skyldig i en  \r\n\r\n handling, som gør den pågældende uværdig til fortsat at være medlem af  \r\n\r\n bestyrelsen, skal udtræde af bestyrelsen. </P>  \r\n\r\n<P CLASS=STK> <I>Stk. 4. </I> Et bestyrelsesmedlem, som på grund af  \r\n\r\n længerevarende sygdom eller anden svækkelse har vist sig ude af stand til at  \r\n\r\n beklæde hvervet som medlem af bestyrelsen, eller som har vist sig klart  \r\n\r\n uegnet, skal udtræde af bestyrelsen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fondsmyndigheden kan afsætte et  \r\n\r\n bestyrelsesmedlem eller en direktør, der ikke opfylder betingelserne i § 12.  \r\n\r\n Fondsmyndigheden kan endvidere afsætte et bestyrelsesmedlem, der ikke  \r\n\r\n opfylder kravene i oprettelsesdokumentet for fonden eller vedtægten, eller  \r\n\r\n som skal udtræde af bestyrelsen efter reglerne i § 13, stk. 2-4. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ved et bestyrelsesmedlems afgang udpeges det  \r\n\r\n nye medlem i overensstemmelse med vedtægten. </P>  \r\n\r\n<P CLASS=STK> <I>Stk. 2. </I> Sker udpegning ikke i overensstemmelse med  \r\n\r\n vedtægten, foretages den af fondsmyndigheden. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Stifteren, dennes ægtefælle eller personer, der  \r\n\r\n er knyttet til de nævnte personer ved slægts- eller svogerskab i ret op-  \r\n\r\n eller nedstigende linje eller sidelinjen så nært som søskende, kan ikke uden  \r\n\r\n fondsmyndighedens samtykke udgøre bestyrelsens flertal. </P>  \r\n\r\n<P CLASS=STK> <I>Stk. 2. </I> Stiftes en fond af et selskab, kan en person,  \r\n\r\n der direkte eller indirekte ejer mere end halvdelen af den stemmeberettigede  \r\n\r\n kapital i selskabet, ikke uden fondsmyndighedens samtykke udgøre bestyrelsens  \r\n\r\n flertal sammen med de personer, der er knyttet så nært til den pågældende som  \r\n\r\n angivet i stk. 1, ligesom de sidstnævnte personer heller ikke uden  \r\n\r\n fondsmyndighedens samtykke kan udgøre bestyrelsens flertal. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Lovens bestemmelser om bestyrelsesmedlemmer  \r\n\r\n finder tilsvarende anvendelse på suppleanter for disse. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Vederlag til bestyrelsesmedlemmer må ikke  \r\n\r\n overstige, hvad der anses for sædvanligt efter hvervets art og arbejdets  \r\n\r\n omfang. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte regler om  \r\n\r\n vederlagets størrelse. Et vederlag, der ikke er fastsat i overensstemmelse  \r\n\r\n med disse regler, skal godkendes af fondsmyndigheden. </P>  \r\n\r\n<P CLASS=STK> <I>Stk. 3. </I> Fondsmyndigheden kan nedsætte et vederlag, der  \r\n\r\n findes for højt. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Et bestyrelsesmedlem eller en direktør må ikke  \r\n\r\n deltage i behandlingen af spørgsmål om aftaler mellem fonden og den  \r\n\r\n pågældende selv eller om søgsmål mod den pågældende selv eller om aftaler  \r\n\r\n mellem fonden og tredjemand eller søgsmål mod tredjemand, hvis den pågældende  \r\n\r\n deri har en væsentlig interesse, der kan være stridende mod fondens. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Formanden skal sørge for, at bestyrelsen holder  \r\n\r\n møde, når dette er nødvendigt, og skal påse, at samtlige medlemmer indkaldes.  \r\n\r\n</P>  \r\n\r\n<P CLASS=STK> <I>Stk. 2. </I> Bestyrelsen er beslutningsdygtig, når halvdelen  \r\n\r\n af medlemmerne eller det højere antal, som foreskrives i vedtægten, er til  \r\n\r\n stede. Medmindre vedtægten bestemmer andet, træffer bestyrelsen beslutning  \r\n\r\n ved simpelt stemmeflertal, og formandens stemme er i tilfælde af stemmelighed  \r\n\r\n afgørende. </P>  \r\n\r\n<P CLASS=STK> <I>Stk. 3. </I> Over forhandlingerne i bestyrelsen skal der  \r\n\r\n føres referat, der underskrives af samtlige tilstedeværende medlemmer. Et  \r\n\r\n bestyrelsesmedlem eller en direktør, der ikke er enig i bestyrelsens  \r\n\r\n beslutning, har ret til at få sin mening tilført referatet. Bestyrelsen skal  \r\n\r\n sørge for, at referatet opbevares forsvarligt. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Fondens bestyrelse må kun med fondsmyndighedens  \r\n\r\n samtykke foretage eller medvirke til ekstraordinære dispositioner, som kan  \r\n\r\n medføre risiko for, at vedtægten ikke kan overholdes. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Årsregnskab og revision </I> </P>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Fonde skal aflægge årsregnskab, der skal  \r\n\r\n udarbejdes i overensstemmelse med god regnskabsskik. </P>  \r\n\r\n<P CLASS=STK> <I>Stk. 2. </I> Årsregnskabet skal underskrives af bestyrelsen  \r\n\r\n og indsendes til fondsregistret inden 6 måneder efter regnskabsårets  \r\n\r\n slutning. </P>  \r\n\r\n<P CLASS=STK> <I>Stk. 3. </I> Justitsministeren kan fastsætte regler om, at  \r\n\r\n fonde, hvis egenkapital ikke overstiger 200.000 kr., ikke eller kun på  \r\n\r\n begæring skal indsende årsregnskab til fondsregistret. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Bestyrelsen kan udpege en eller flere  \r\n\r\n revisorer. </P>  \r\n\r\n<P CLASS=STK> <I>Stk. 2. </I> Regnskabet i fonde, som i forudgående  \r\n\r\n regnskabsår havde en egenkapital på 3 mill. kr. eller derover, skal  \r\n\r\n undergives revision. Mindst en af revisorerne skal være statsautoriseret  \r\n\r\n eller registreret revisor. </P>  \r\n\r\n<P CLASS=STK> <I>Stk. 3. </I> I andre fonde kan fondsmyndigheden pålægge  \r\n\r\n bestyrelsen at lade regnskabet revidere. Fondsmyndigheden kan endvidere  \r\n\r\n kræve, at mindst en af revisorerne skal være statsautoriseret eller  \r\n\r\n registreret revisor. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Revisor skal være myndig. Revisor skal have  \r\n\r\n bopæl her i landet, medmindre fondsmyndigheden undtager fra dette krav eller  \r\n\r\n kravet strider mod internationale forpligtelser. </P>  \r\n\r\n<P CLASS=STK> <I>Stk. 2. </I> Revisor må ikke være: </P>  \r\n\r\n<UL CLASS=PLAIN-LIST>  \r\n\r\n<LI>1) medlem af fondens bestyrelse eller direktion, </LI>  \r\n\r\n<LI>2) en person, som står i afhængighedsforhold til fonden, til medlemmer af  \r\n\r\n dens bestyrelse eller direktion eller til funktionærer, som har til opgave at  \r\n\r\n sørge for eller kontrollere bogføringen eller forvaltningen af midlerne,  \r\n\r\n eller </LI>  \r\n\r\n<LI>3) en person, der er knyttet til fondens bestyrelse, direktion eller de i  \r\n\r\n nr. 2 nævnte funktionærer ved ægteskab, fast samlivsforhold, slægtskab eller  \r\n\r\n svogerskab i ret op- eller nedstigende linje eller i sidelinjen så nært som  \r\n\r\n søskende. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> En revisor kan afsættes af fondsmyndigheden,  \r\n\r\n såfremt revisor ikke opfylder de i § 13, stk. 2-4, nævnte krav, eller såfremt  \r\n\r\n denne ikke opfylder betingelserne i stk. 1 og 2. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Revisor skal revidere årsregnskabet i  \r\n\r\n overensstemmelse med god revisionsskik og herunder foretage en kritisk  \r\n\r\n gennemgang af fondens regnskabsmateriale og dens forhold i øvrigt. Revisor  \r\n\r\n skal herunder efterkomme de krav vedrørende revisionen, som måtte blive  \r\n\r\n stillet af fondsmyndigheden. </P>  \r\n\r\n<P CLASS=STK> <I>Stk. 2. </I> Bestyrelse og direktion skal give revisor  \r\n\r\n adgang til at foretage de undersøgelser, som denne finder nødvendige, og skal  \r\n\r\n sørge for, at revisor får de oplysninger og den bistand, som denne anser for  \r\n\r\n nødvendig for udførelsen af sit hverv. </P>  \r\n\r\n<P CLASS=STK> <I>Stk. 3. </I> Revisor skal ved en påtegning på årsregnskabet  \r\n\r\n bekræfte, at det er revideret. Påtegningen skal indeholde oplysninger om den  \r\n\r\n stedfundne revision og om eventuelle bemærkninger, den har givet anledning  \r\n\r\n til. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> En revisor, der fratræder sit hverv, er  \r\n\r\n berettiget til at meddele sin efterfølger grunden til sin fratræden. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Lovens bestemmelse om revisorer finder  \r\n\r\n tilsvarende anvendelse på revisorsuppleanter. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> For fonde, der er undergivet statslig eller  \r\n\r\n kommunal revision, finder §§ 23-25 ikke anvendelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddeling og overskudsanvendelse </I> </P>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Med fradrag af henlæggelser efter stk. 2  \r\n\r\n påhviler det bestyrelsen at anvende årets overskud til de formål, der er  \r\n\r\n fastsat i vedtægten. Anvendelsen kan udskydes til et senere regnskabsår, hvis  \r\n\r\n det er af betydning for opfyldelsen af fondens formål. </P>  \r\n\r\n<P CLASS=STK> <I>Stk. 2. </I> Bestyrelsen kan foretage rimelige henlæggelser  \r\n\r\n af årets overskud til konsolidering af fondens formue. Justitsministeren kan  \r\n\r\n fastsætte nærmere regler herom. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Såfremt uddelingen til formålet står i klart  \r\n\r\n misforhold til fondens midler, kan fondsmyndigheden henstille til bestyrelsen  \r\n\r\n at overveje at søge uddelingen forøget eller nedsat. </P>  \r\n\r\n<P CLASS=STK> <I>Stk. 2. </I> Må uddelingens størrelse anses for at indebære  \r\n\r\n fare for en krænkelse af fondens vedtægt, kan fondsmyndigheden efter  \r\n\r\n forhandling med bestyrelsen pålægge bestyrelsen at foretage de fornødne  \r\n\r\n dispositioner med henblik på en forøgelse eller nedsættelse af uddelingen.  \r\n\r\n</P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Bestyrelsen kan ikke tillægge stiftere,  \r\n\r\n bestyrelsesmedlemmer, revisorer, direktører eller personer, der indtager en  \r\n\r\n ledende stilling i fonden, andre ydelser end et vederlag, som ikke må  \r\n\r\n overstige, hvad der anses for sædvanligt efter hvervets art og arbejdets  \r\n\r\n omfang. Tilsvarende gælder for den, der er knyttet til en af de nævnte  \r\n\r\n personer ved ægteskab eller fast samlivsforhold. </P>  \r\n\r\n<P CLASS=STK> <I>Stk. 2. </I> Bestyrelsen kan ikke yde lån eller stille  \r\n\r\n sikkerhed for lån til de personer, der er nævnt i stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ændringer af vedtægten m.v. </I> </P>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Efter indstilling fra bestyrelsen og med  \r\n\r\n justitsministerens samtykke kan fondsmyndigheden tillade, at en bestemmelse i  \r\n\r\n en vedtægt ændres. Det kan herunder tillades, at fonden sammenlægges med  \r\n\r\n andre fonde, eller at en fond, hvis midler ikke står i rimeligt forhold til  \r\n\r\n formålet, opløses ved uddeling af kapitalen. </P>  \r\n\r\n<P CLASS=STK> <I>Stk. 2. </I> Bestemmelserne i stk. 1 finder anvendelse,  \r\n\r\n uanset om der i vedtægten er tillagt bestyrelsen eller andre ret til at ændre  \r\n\r\n vedtægten. </P>  \r\n\r\n<P CLASS=STK> <I>Stk. 3. </I> Justitsministeren kan fastsætte regler om, at  \r\n\r\n visse vedtægtsbestemmelser kan ændres af bestyrelsen alene eller af  \r\n\r\n bestyrelsen med fondsmyndighedens tilladelse. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Justitsministeren kan efter forhandling med  \r\n\r\n fondsmyndigheden og bestyrelsen beslutte, at en vedtægtsbestemmelse skal  \r\n\r\n ændres, når bestemmelsen er uigennemførlig eller har vist sig klart  \r\n\r\n uhensigtsmæssig. </P>  \r\n\r\n<P CLASS=STK> <I>Stk. 2. </I> Justitsministeren kan efter forhandling med  \r\n\r\n fondsmyndigheden og bestyrelsen beslutte, at en fond, hvis midler er klart  \r\n\r\n utilstrækkelige til at opfylde formålet, skal sammenlægges med andre fonde  \r\n\r\n eller opløses ved uddeling af kapitalen. </P>  \r\n\r\n<P CLASS=STK> <I>Stk. 3. </I> Justitsministeren kan beslutte, at en  \r\n\r\n vedtægtsbestemmelse skal ændres, hvis den strider mod lovgivningen eller  \r\n\r\n oprettelsesdokumentet for fonden. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Justitsministeren kan fastsætte regler om  \r\n\r\n fremgangsmåden ved opløsning eller sammenlægning af fonde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K10\"\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fondsregistret. Fondsmyndigheden </I> </P>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Registrering af fonde foretages af  \r\n\r\n justitsministeren (fondsregistret). </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Fondsmyndigheden er den minister, under hvis  \r\n\r\n forretningsområde fondens hovedformål hører. Fonde med flere ligestillede  \r\n\r\n formål, der ikke hører under samme minister, hører under justitsministeren.  \r\n\r\n</P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Fondsregistret og fondsmyndigheden kan forlange  \r\n\r\n de oplysninger, der er nødvendige til varetagelse af opgaverne efter denne  \r\n\r\n lov, herunder til afgørelse af, om et forhold er omfattet af lovens  \r\n\r\n bestemmelser. </P>  \r\n\r\n<P CLASS=STK> <I>Stk. 2. </I> Fondsregistret og fondsmyndigheden kan meddele  \r\n\r\n påbud til bestyrelsesmedlemmer, direktører og revisorer om at bringe forhold,  \r\n\r\n der strider mod bestemmelser i loven eller forskrifter fastsat i medfør af  \r\n\r\n loven, i overensstemmelse med bestemmelserne. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Fondsmyndigheden kan efter aftale med  \r\n\r\n fondsregistret henlægge opgaver, der efter denne lov tilkommer  \r\n\r\n fondsmyndigheden, til fondsregistret. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Til dækning af udgifterne ved administrationen  \r\n\r\n af denne lov kan der opkræves betaling fra de enkelte fonde, jfr. § 45, stk.  \r\n\r\n 1, nr. 3. Der er udpantningsret for beløbet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K11\"\"></A>\r\n\r\n<DIV CLASS=KAPITEL ID=\"K11\">  \r\n\r\n<H3 CLASS=KTITLE1 ALIGN=CENTER>Kapitel 11 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatning </I> </P>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Bestyrelsesmedlemmer og direktører, som under  \r\n\r\n udførelsen af deres hverv forsætligt eller uagtsomt har tilføjet fonden  \r\n\r\n skade, er pligtige at erstatte denne. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder tilsvarende  \r\n\r\n anvendelse med hensyn til revisorer. Er et revisionsselskab valgt til  \r\n\r\n revisor, er både revisionsselskabet og den revisor, hvem revisionen er  \r\n\r\n overdraget, erstatningsansvarlige. </P>  \r\n\r\n<P CLASS=STK> <I>Stk. 3. </I> Erstatningen kan nedsættes, når dette findes  \r\n\r\n rimeligt under hensyn til skyldgraden, skadens størrelse og omstændighederne  \r\n\r\n i øvrigt. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Beslutning om anlæggelse af søgsmål mod  \r\n\r\n bestyrelsesmedlemmer, direktører, revisorer eller tredjemand kan træffes af  \r\n\r\n bestyrelsen eller fondsmyndigheden. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Søgsmål mod bestyrelsesmedlemmer, direktører  \r\n\r\n eller revisorer kan anlægges ved retten på det sted, hvor fonden har sit  \r\n\r\n hjemsted. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K12\"\"></A>\r\n\r\n<DIV CLASS=KAPITEL ID=\"K12\">  \r\n\r\n<H3 CLASS=KTITLE1 ALIGN=CENTER>Kapitel 12 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straf og administrative bestemmelser m.v.  \r\n\r\n</I> </P>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Overtrædelse af § 4, stk. 1, § 6, stk. 2 og 3,  \r\n\r\n § 11, stk. 2, § 22, stk. 2, og § 59, stk. 2, om indsendelse af anmeldelser,  \r\n\r\n meddelelser og årsregnskaber til fondsregistret straffes med bøde, medmindre  \r\n\r\n strengere straf er forskyldt efter anden lovgivning. </P>  \r\n\r\n<P CLASS=STK> <I>Stk. 2. </I> Med bøde straffes den, der: </P>  \r\n\r\n<UL CLASS=PLAIN-LIST>  \r\n\r\n<LI>1) undlader at efterkomme påbud efter § 23, stk. 3, § 30, stk. 2, § 37,  \r\n\r\n stk. 2, eller § 41, eller </LI>  \r\n\r\n<LI>2) undlader at afgive oplysninger efter § 37, stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Grov eller gentagen overtrædelse af § 18, stk.  \r\n\r\n 1 og 2, § 21 og § 31 straffes med bøde. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Røber bestyrelsesmedlemmer, direktører eller  \r\n\r\n revisorer ubeføjet, hvad de under udøvelsen af deres hverv har fået kendskab  \r\n\r\n til, straffes de med bøde, medmindre strengere straf er forskyldt efter  \r\n\r\n borgerlig straffelov. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Justitsministeren kan fastsætte regler om: </P>  \r\n\r\n<UL CLASS=PLAIN-LIST>  \r\n\r\n<LI>1) gennemførelsen af registreringen, herunder om benyttelse af en særlig  \r\n\r\n blanket til anmeldelsen og indsendelse af årsregnskab, </LI>  \r\n\r\n<LI>2) fondsregistrets og fondsmyndighedens opgaver, </LI>  \r\n\r\n<LI>3) betaling i henhold til § 39, </LI>  \r\n\r\n<LI>4) beregningen af fondens kapital, hvor denne helt eller delvis  \r\n\r\n indbetales i andre værdier end kontante midler (apportindskud), </LI>  \r\n\r\n<LI>5) forhøjelse af beløbsgrænserne i § 1, stk. 4, § 8 og § 22, stk. 3,  \r\n\r\n</LI>  \r\n\r\n<LI>6) indholdet og udformningen af årsregnskabet og </LI>  \r\n\r\n<LI>7) videregivelse af oplysninger i fondsregistret og hos fondsmyndigheden  \r\n\r\n til private og andre offentlige myndigheder, herunder om betaling for  \r\n\r\n udlevering af oplysninger. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af stk. 1,  \r\n\r\n nr. 1, 2 og 6, kan der fastsættes straf af bøde for overtrædelse af  \r\n\r\n bestemmelserne i forskrifterne. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Fondsregistret udarbejder en årlig fortegnelse  \r\n\r\n over de i årets løb registrerede fonde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K13\"\"></A>\r\n\r\n<DIV CLASS=KAPITEL ID=\"K13\">  \r\n\r\n<H3 CLASS=KTITLE1 ALIGN=CENTER>Kapitel 13 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Regler om visse foreninger </I> </P>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> En forening, som nævnt i § 2, stk. 1, skal af  \r\n\r\n ledelsen anmeldes til registrering i fondsregistret senest 3 måneder efter  \r\n\r\n oprettelsen. </P>  \r\n\r\n<P CLASS=STK> <I>Stk. 2. </I> En forening, hvis aktiver forøges til mere end  \r\n\r\n 250.000 kr., skal af ledelsen anmeldes til registrering senest 3 måneder  \r\n\r\n efter forøgelsen. </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> For en forening skal der oprettes en vedtægt.  \r\n\r\n Denne skal indeholde angivelse af: </P>  \r\n\r\n<UL CLASS=PLAIN-LIST>  \r\n\r\n<LI>1) foreningens navn, </LI>  \r\n\r\n<LI>2) den kommune her i landet, hvor foreningen skal have sit hjemsted  \r\n\r\n (hovedkontor), </LI>  \r\n\r\n<LI>3) foreningens formål, </LI>  \r\n\r\n<LI>4) antallet af ledelsesmedlemmer, og hvorledes de udpeges, </LI>  \r\n\r\n<LI>5) medlemmernes indbyrdes forhold, herunder indtræden og udtræden af  \r\n\r\n foreningen, </LI>  \r\n\r\n<LI>6) medlemmernes hæftelse for foreningens forpligtelser, </LI>  \r\n\r\n<LI>7) regnskabsaflæggelse, herunder regnskabsåret, og </LI>  \r\n\r\n<LI>8) foreningens ophør. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Vedtægten skal indsendes til fondsregistret ved  \r\n\r\n registreringen. Senere ændringer af vedtægten skal indsendes senest 3 måneder  \r\n\r\n efter ændringens vedtagelse. </P>  \r\n\r\n</DIV>  \r\n\r\n<A NAME=\"\"P49\"\"></A>\r\n\r\n<DIV CLASS=PARAGRAPH ID=\"P49\">  \r\n\r\n<P CLASS=PARAB> <B>§ 49. </B> En forening skal udpege en bestyrelse eller en  \r\n\r\n anden ledelse. Den første ledelse skal være udpeget ved registreringen. </P>  \r\n\r\n<P CLASS=STK> <I>Stk. 2. </I> En fortegnelse over medlemmerne af ledelsen  \r\n\r\n skal indsendes til fondsregistret ved registreringen. Meddelelse om senere  \r\n\r\n ændringer af ledelsens sammensætning skal indsendes senest 3 måneder efter  \r\n\r\n ændringen. </P>  \r\n\r\n</DIV>  \r\n\r\n<A NAME=\"\"P50\"\"></A>\r\n\r\n<DIV CLASS=PARAGRAPH ID=\"P50\">  \r\n\r\n<P CLASS=PARAB> <B>§ 50. </B> En forening skal udarbejde årsregnskab i  \r\n\r\n overensstemmelse med god regnskabsskik. </P>  \r\n\r\n<P CLASS=STK> <I>Stk. 2. </I> Årsregnskabet skal underskrives af ledelsen og  \r\n\r\n indsendes til fondsregistret inden 6 måneder efter regnskabsårets afslutning.  \r\n\r\n</P>  \r\n\r\n</DIV>  \r\n\r\n<A NAME=\"\"P51\"\"></A>\r\n\r\n<DIV CLASS=PARAGRAPH ID=\"P51\">  \r\n\r\n<P CLASS=PARAB> <B>§ 51. </B> Foreningen skal udpege en eller flere  \r\n\r\n revisorer. Havde foreningen i det forudgående regnskabsår aktiver på 3 mill.  \r\n\r\n kr. eller derover, skal mindst en af revisorerne være statsautoriseret eller  \r\n\r\n registreret revisor. </P>  \r\n\r\n<P CLASS=STK> <I>Stk. 2. </I> Revisor skal revidere årsregnskabet i  \r\n\r\n overensstemmelse med god revisionsskik og herunder foretage en kritisk  \r\n\r\n gennemgang af foreningens regnskabsmateriale og dens forhold i øvrigt. </P>  \r\n\r\n<P CLASS=STK> <I>Stk. 3. </I> Ledelsen skal give revisor adgang til at  \r\n\r\n foretage de undersøgelser, som denne finder nødvendige, og skal sørge for, at  \r\n\r\n revisor får de oplysninger og den bistand, som denne anser for nødvendig for  \r\n\r\n udførelsen af sit hverv. </P>  \r\n\r\n<P CLASS=STK> <I>Stk. 4. </I> Revisor skal ved en påtegning på årsregnskabet  \r\n\r\n bekræfte, at det er revideret. Påtegningen skal indeholde oplysninger om den  \r\n\r\n stedfundne revision og om eventuelle bemærkninger, den har givet anledning  \r\n\r\n til. </P>  \r\n\r\n</DIV>  \r\n\r\n<A NAME=\"\"P52\"\"></A>\r\n\r\n<DIV CLASS=PARAGRAPH ID=\"P52\">  \r\n\r\n<P CLASS=PARAB> <B>§ 52. </B> Registrering af foreninger foretages af  \r\n\r\n justitsministeren (fondsregistret). </P>  \r\n\r\n<P CLASS=STK> <I>Stk. 2. </I> Fondsregistret kan forlange de oplysninger, der  \r\n\r\n er nødvendige til varetagelse af opgaverne efter denne lov, herunder til  \r\n\r\n afgørelse af, om et forhold er omfattet af lovens bestemmelser. </P>  \r\n\r\n</DIV>  \r\n\r\n<A NAME=\"\"P53\"\"></A>\r\n\r\n<DIV CLASS=PARAGRAPH ID=\"P53\">  \r\n\r\n<P CLASS=PARAB> <B>§ 53. </B> Til dækning af udgifterne ved registreringen  \r\n\r\n kan der opkræves betaling fra de enkelte foreninger. Der er udpantningsret  \r\n\r\n for beløbet. </P>  \r\n\r\n</DIV>  \r\n\r\n<A NAME=\"\"P54\"\"></A>\r\n\r\n<DIV CLASS=PARAGRAPH ID=\"P54\">  \r\n\r\n<P CLASS=PARAB> <B>§ 54. </B> Overtrædelse af § 47, § 48, stk. 2, § 49, stk.  \r\n\r\n 2, og § 50, stk. 2, om indsendelse af anmeldelser, meddelelser og  \r\n\r\n årsregnskaber til fondsregistret straffes med bøde, medmindre strengere straf  \r\n\r\n er forskyldt efter anden lovgivning. </P>  \r\n\r\n<P CLASS=STK> <I>Stk. 2. </I> Undladelse af at afgive oplysninger efter § 52,  \r\n\r\n stk. 2, straffes med bøde. </P>  \r\n\r\n</DIV>  \r\n\r\n<A NAME=\"\"P55\"\"></A>\r\n\r\n<DIV CLASS=PARAGRAPH ID=\"P55\">  \r\n\r\n<P CLASS=PARAB> <B>§ 55. </B> Justitsministeren kan fastsætte regler om: </P>  \r\n\r\n<UL CLASS=PLAIN-LIST>  \r\n\r\n<LI>1) gennemførelsen af registreringen, herunder om benyttelse af en særlig  \r\n\r\n blanket til anmeldelsen og indsendelse af årsregnskab, </LI>  \r\n\r\n<LI>2) betaling i henhold til § 53, </LI>  \r\n\r\n<LI>3) beregningen af foreningens aktiver, </LI>  \r\n\r\n<LI>4) forhøjelse af beløbsgrænserne i § 2, stk. 2, og § 47, stk. 2, </LI>  \r\n\r\n<LI>5) indholdet og udformningen af årsregnskabet og </LI>  \r\n\r\n<LI>6) videregivelse af oplysninger i fondsregistret om foreninger til  \r\n\r\n private og andre offentlige myndigheder, herunder om betaling for udlevering  \r\n\r\n af oplysninger. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af stk. 1,  \r\n\r\n nr. 1 og 5, kan der fastsættes straf af bøde for overtrædelse af  \r\n\r\n bestemmelserne i forskrifterne. </P>  \r\n\r\n</DIV>  \r\n\r\n<A NAME=\"\"P56\"\"></A>\r\n\r\n<DIV CLASS=PARAGRAPH ID=\"P56\">  \r\n\r\n<P CLASS=PARAB> <B>§ 56. </B> Fondsregistret udarbejder en årlig fortegnelse  \r\n\r\n over de i årets løb registrerede foreninger. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K14\"\"></A>\r\n\r\n<DIV CLASS=KAPITEL ID=\"K14\">  \r\n\r\n<H3 CLASS=KTITLE1 ALIGN=CENTER>Kapitel 14 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelsesbestemmelser </I> </P>  \r\n\r\n<A NAME=\"\"P57\"\"></A>\r\n\r\n<DIV CLASS=PARAGRAPH ID=\"P57\">  \r\n\r\n<P CLASS=PARAB> <B>§ 57. </B> Loven træder i kraft den 1. januar 1985. § 58,  \r\n\r\n jfr. §§ 52, 53 og 55, træder dog i kraft den 1. oktober 1984. § 32, jfr. §  \r\n\r\n 36, finder anvendelse fra dagen efter lovens bekendtgørelse i Lovtidende.  \r\n\r\n</P>  \r\n\r\n<P CLASS=STK> <I>Stk. 2. </I> Bestående fonde og foreninger skal dog først  \r\n\r\n opfylde § 6, stk. 1, § 12, stk. 1, § 23, stk. 2, § 24, stk. 1 og 2, § 48,  \r\n\r\n stk. 1, og § 51, stk. 1, inden 2 år efter lovens ikrafttræden.  \r\n\r\n Justitsministeren kan forlænge fristen for bestemte fonde og foreninger. </P>  \r\n\r\n<P CLASS=STK> <I>Stk. 3. </I> §§ 3, 5, 7 og 8, § 11, stk. 1, 3. pkt., og § 16  \r\n\r\n gælder ikke for fonde, der er oprettet før lovens ikrafttræden. For disse  \r\n\r\n fonde gælder § 12, stk 2, først, når der skal udpeges et medlem af  \r\n\r\n bestyrelsen. </P>  \r\n\r\n</DIV>  \r\n\r\n<A NAME=\"\"P58\"\"></A>\r\n\r\n<DIV CLASS=PARAGRAPH ID=\"P58\">  \r\n\r\n<P CLASS=PARAB> <B>§ 58. </B> De foreninger, der er nævnt i § 2, stk. 1, og  \r\n\r\n som er oprettet inden 1. oktober 1984, skal af ledelsen anmeldes til  \r\n\r\n registrering i tiden 1. oktober 1984 til 31. december 1984. </P>  \r\n\r\n<P CLASS=STK> <I>Stk. 2. </I> Overtrædelse af stk. 1 straffes med bøde. </P>  \r\n\r\n</DIV>  \r\n\r\n<A NAME=\"\"P59\"\"></A>\r\n\r\n<DIV CLASS=PARAGRAPH ID=\"P59\">  \r\n\r\n<P CLASS=PARAB> <B>§ 59. </B> Loven gælder ikke for en fond, hvis egenkapital  \r\n\r\n ikke overstiger 50.000 kr., såfremt: </P>  \r\n\r\n<UL CLASS=PLAIN-LIST>  \r\n\r\n<LI>1) fonden er oprettet før lovens ikrafttræden eller </LI>  \r\n\r\n<LI>2) fonden stiftes i henhold til et testamente, der er oprettet før lovens  \r\n\r\n ikrafttræden. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fonde, hvis egenkapital forøges til mere end  \r\n\r\n 50.000 kr., skal af bestyrelsen anmeldes til registrering senest 3 måneder  \r\n\r\n efter forøgelsen. </P>  \r\n\r\n</DIV>  \r\n\r\n<A NAME=\"\"P60\"\"></A>\r\n\r\n<DIV CLASS=PARAGRAPH ID=\"P60\">  \r\n\r\n<P CLASS=PARAB> <B>§ 60. </B> Lov nr. 213 af 31. maj 1983 om registrering af  \r\n\r\n fonde ophæves. De fonde, der har anmeldt sig til registrering i henhold til  \r\n\r\n denne lov, skal dog ikke på ny anmeldes til registrering. </P>  \r\n\r\n</DIV>  \r\n\r\n<A NAME=\"\"P61\"\"></A>\r\n\r\n<DIV CLASS=PARAGRAPH ID=\"P61\">  \r\n\r\n<P CLASS=PARAB> <B>§ 61. </B> Loven gælder ikke for Færøerne eller Grønland,  \r\n\r\n men kan ved kongelig anordning sættes i kraft for disse landsdele med de  \r\n\r\n afvigelser, som landsdelenes særlige forhold medfører. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 6. juni 1984  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R </P>  \r\n\r\n<P CLASS=MINISTER ALIGN=RIGHT>/Erik Ninn-Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/06/1984"
        },
        {
            "displayName": "Accession",
            "displayValue": "A19840030030"
        },
        {
            "displayName": "Entydig dokumentidentifikation",
            "displayValue": "CM018338"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "300"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "06/06/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. L.A. 1984-45002-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}