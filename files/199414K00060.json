{
    "id": 108849,
    "title": "1994 BTL 60   BETÆNKNING OVER FORSLAG TIL LOV OM ÆNDRING AF MOMSLOVEN,   LØNSUMSAFGIFTSLOVEN OG TOLDLOVEN (ÆNDRINGER SOM FØLGE AF EU'S UDVIDELSE M.V.)     NR L 60 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 60 </P>  \r\n\r\n<P></P>  \r\n\r\n<P>Betænkning over Forslag til lov om ændring af momsloven,  \r\n\r\n lønsumsafgiftsloven og toldloven (Ændringer som følge af EU's udvidelse m.v.)  \r\n\r\n<BR>  \r\n\r\n Nr L 60 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19941209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdsmarkedspensionsrådet, </P>  \r\n\r\n<P>Assurandør-Societetet, </P>  \r\n\r\n<P>Dansk Handel &amp; Service, </P>  \r\n\r\n<P>Finansrådet, </P>  \r\n\r\n<P>Foreningen af Registrerede Revisorer og </P>  \r\n\r\n<P>Realkreditrådet. </P>  \r\n\r\n<P>Der er af skatteministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n skatteministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de under nr.  \r\n\r\n 1, 2 og 5 stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af <I>skatteministeren,</I> tiltrådt af <I>udvalget:</I>  </P>  \r\n\r\n<P> <B>1)</B>  <I>Nr. 6</I> affattes således: </P>  \r\n\r\n<P> <B>&#187;6.</B> I <I>§ 34, stk. 1, nr. 5,</I> ændres i <I>2. pkt.</I>  \r\n\r\n &#187;Finland, Norge eller Sverige&#171; til: &#187;Norge&#171;.' </P>  \r\n\r\n<P> <B>2)</B> Efter nr. 8 indsættes som nyt nummer: </P>  \r\n\r\n<P> <B>&#187;01.</B> I <I>§ 44, stk. 2, sidste pkt.,</I> udgår &#187;, jf. §  \r\n\r\n 43, stk. 3, nr. 3, 4 eller 5,&#187;.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>3)</B>  <I>Nr. 11</I> udgår. </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF og EL): </P>  \r\n\r\n<P>Til § 2 <B>4)</B>  <I>Nr. 3</I> udgår. </P>  \r\n\r\n<P>Af <I>skatteministeren,</I> tiltrådt af <I>udvalget:</I>  </P>  \r\n\r\n<P>Til § 4 <B>5)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Skatteministeren kan fastsætte de fornødne  \r\n\r\n overgangsbestemmelser til gennemførelse af loven.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 2, 4 og 5 Ændringsforslagene er først og fremmest en konsekvens  \r\n\r\n af, at Norge ikke bliver medlem af EU fra den 1. januar 1995. Under  \r\n\r\n finanslovforhandlingerne blev det aftalt, at virkningerne på statsfinanserne  \r\n\r\n af mindre importmomsindtægter som følge af EU's udvidelse skulle  \r\n\r\n neutraliseres ved modgående kredittidsstramninger. Hvis Norge valgte ikke at  \r\n\r\n gå med i EU, skulle de modgående kredittidsstramninger reduceres ved, at man  \r\n\r\n undlod at stramme kredittiden i lønsumsafgiftsloven. Derimod er der ikke  \r\n\r\n mulighed for at ændre lovforslagets bestemmelse om, at virksomheder fremover  \r\n\r\n ikke længere kan anvende ugen som afgiftsperiode efter et bestemt  \r\n\r\n provenuønske. </P>  \r\n\r\n<P>Virkningerne af, at Norge sagde nej til EU, er, at importmomstabet målt på  \r\n\r\n de for 1995 bogførte momsindtægter reduceres med ca. 675 mio. kr., fra 2.600  \r\n\r\n mio. kr. til 1.925 mio. kr. Som følge heraf foreslås kredittiden i  \r\n\r\n lønsumsafgiftsloven for kvartalsafregninger opretholdt uændret, jf.  \r\n\r\n ændringsforslag nr. 4. Kredittidsforkortelsen i lønsumsafgiftsloven var  \r\n\r\n skønnet til en engangsgevinst, der for 1995 er indtægtsført med et beløb på  \r\n\r\n ca. 500 mio. kr. Målt på statens gennemsnitlige likviditet reduceres  \r\n\r\n engangstabet ved Norges nej til EU med 440 mio. kr. en gang for alle, mens  \r\n\r\n bortfald af stramning af kredittiden i lønsumsafgiftsloven medfører et fald  \r\n\r\n på 130 mio. kr. i statens gennemsnitlige likviditet en gang for alle. </P>  \r\n\r\n<P>Norges nej til EU indebærer, at der fortsat vil være behov for at  \r\n\r\n opretholde de særlige regler i momslovens § 34, stk. 1, nr. 5, for turistkøb  \r\n\r\n for turister fra Norge, jf. ændringsforslag nr. 1. </P>  \r\n\r\n<P>I ændringsforslag nr. 2 er der endvidere foreslået en præcisering af  \r\n\r\n reglerne for regulering for investeringsgoder i momslovens § 44, stk. 2,  \r\n\r\n hvorefter der ved afmeldelse fra registrering, salg eller overdragelse af  \r\n\r\n investeringsgoder i alle tilfælde skal ske regulering for den resterende del  \r\n\r\n af reguleringsperioden. Der vil således også skulle ske regulering med det  \r\n\r\n samme ved udtagelse af investeringsgoder til anden anvendelse. </P>  \r\n\r\n<P>Der foreslås endelig indsat en hjemmel til skatteministeren til at  \r\n\r\n fastsætte nærmere overgangsbestemmelser i forbindelse med udvidelse af EU,  \r\n\r\n jf. ændringsforslag nr. 5. Der vil således senere i år i forbindelse med  \r\n\r\n udvidelsen blive fastsat regler f.eks. vedrørende den afgiftsmæssige  \r\n\r\n behandling af varer, der handles mellem de nye og de gamle EU-lande omkring  \r\n\r\n årsskiftet 1994-95. Hjemmelen indsættes med henblik på at kunne gennemføre  \r\n\r\n sådanne regler. </P>  \r\n\r\n<P>Til nr. 3 Det foreslås, at der ikke gennemføres en ophævelse af den  \r\n\r\n planlagte forlængelse af momskredittider med 5 dage fra 1997. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/12/1994"
        },
        {
            "displayName": "Accession",
            "displayValue": "199414K00060"
        },
        {
            "displayName": "Entydig dokumentidentifikation",
            "displayValue": "CL000650"
        },
        {
            "displayName": "Dato for førstegangsindlæggelse",
            "displayValue": "19/12/1994"
        },
        {
            "displayName": "Dato for indlæggelse",
            "displayValue": "19/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}