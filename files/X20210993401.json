{
    "id": 226185,
    "title": "Overdragelse til erhvervsdrivende fonde",
    "documentTypeId": "230",
    "isSagsforlobPeriodValid": true,
    "shortName": "AFG nr 9934 af 28/09/2021",
    "documentHtml": "<div class=\"bjelke\">Den fulde tekst</div><p class=\"Titel2\">Overdragelse til erhvervsdrivende fonde</p>\r\n<div class=\"Resume\">\r\n   <p class=\"TekstGenerel\">Skatterådet kunne ikke bekræfte, at en overdragelse efter dødsboskattelovens § 29, stk. 6, og boafgiftslovens § 3, stk. 1, litra h, kunne ske uden iagttagelse af bestemmelsen i aktieavancebeskatningslovens § 35 B. Skatterådet fandt således, at der ikke kunne ske overdragelse fra et dødsbo til fonden efter det pågældende regelsæt i aktieavancebeskatningslovens §§ 35 B-35 F, da fonden skulle anses som en familiefond.</p>\r\n</div>\r\n<p class=\"KapitelOverskrift2\">Skatterådsmøde 28. september 2021 - SKM2021. 535. SR</p>\r\n<p class=\"BilagtekstListe\">\r\n   <span class=\"Bold\">Spørgsmål:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan Skattestyrelsen bekræfte, at Spørgers påtænkte disposition om testation af sin formue til fonden ’H1’ vil være en disposition omfattet af dødsboskattelovens § 29, stk. 6, hvorfor eventuel gevinst ved udlodningen ikke skal medregnes ved opgørelsen af bobeskatningsindkomsten?</p>\r\n<p class=\"Liste1\">\r\n   <span class=\"Liste1Nr\">2.</span> Kan Skattestyrelsen bekræfte, at Spørgers påtænkte disposition om testation af sin formue til fonden ’H1’ vil være en disposition omfattet af boafgiftslovens § 3, stk. 1, litra h, hvorfor eventuel arv eller legat, der tilfalder fonden, vil være undtaget fra boafgiftspligten?</p>\r\n<p class=\"BilagtekstListe\">\r\n   <span class=\"Bold\">Svar:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Nej</p>\r\n<p class=\"Liste1\">\r\n   <span class=\"Liste1Nr\">2.</span> Nej</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger sidder for nuværende i uskiftet bo efter dennes afdøde ægtefælle, A.</p>\r\n<p>Spørger og dennes afdøde ægtefælle har udfærdiget fælles testamente, som er underskrevet ved notar den […]. Deres intention med fordeling af arv efter sig var - og er-, at mest muligt skal tilfalde deres børnebørn.</p>\r\n<p>For bedst at efterleve dette og undgå at afskære sig fra det tilfælde, at der i eftertiden skulle komme mere gunstige regler, blev det bestemt, at længstlevende frit kan ændre testamentet, jf. pkt. 5.3.</p>\r\n<p>Spørger blev i starten af dette år bekendt med lovændringen indført med L 2020-12-08 nr. 1836 vedrørende overdragelse af aktier til erhvervsdrivende fonde og søgte derfor juridisk rådgivning med henblik på afklaring af, om disse nye regler medfører en mere gunstig konstellation end den, som i testamentet er vedtaget.</p>\r\n<p>Spørger og dennes afdøde ægtefælles børnebørn er indsat som begunstigede i fonden ’H1’, hvorfor Spørger påtænker at testere sin formue til fonden, såfremt Spørger kan gøre brug af de nyindførte regler.</p>\r\n<p>Af § 2 i fundats for ’H1’ fremgår følgende:</p>\r\n<p>\r\n   <span class=\"Italic\">Legatets hovedformål er i overensstemmelse med de i nærværende fundats indeholdte forskrifter at virke til gavn for legatstifternes familie i såvel ret op- og nedstigende linie som i sidelinier samt sådanne familiemedlemmers ægtefæller eller lignende.</span> <span class=\"Italic\">Hjælp kan ikke ydes til stifterne selv eller til børn, der er sambeskattet med stifterne.</span> <span class=\"Italic\">Under dette formål hører endvidere hjælp til virksomheder eller selskaber, der helt eller delvis ejes af legatet, legatstifterne eller disses familie i såvel ret op- og nedstigende linie som i sidelinie samt til sådanne familiemedlemmers ægtefæller eller lignende.</span></p>\r\n<p>\r\n   <span class=\"Italic\">Hovedformålet for legatstifterne er at støtte vore børn og derfor skal bestyrelsen tilstræbe, at hvert barn modtager lige stor hjælp fra legatet.</span> <span class=\"Italic\">Dette skal ikke være til hinder for, at bestyrelsen foretager udlodninger m.v. til børnebørn af legatstifterne, men bestyrelsen skal tilstræbe, at der ydes lige stor hjælp til hver af legatstifternes børn og deres efterkommere, således at hver linie betragtes som en helhed.</span> <span class=\"Italic\">Dør en af de her nævnte begunstigede uden at efterlade sig børn eller ægtefælle, skal udlodningerne herefter fordeles ligeligt mellem de øvrige linier.</span> <span class=\"Italic\">Efter lader en af de her nævnte begunstigede sig ikke børn, men en ægtefælle eller lignende, tager bestyrelsen stilling til, hvilket beløb der bør udloddes til den efterlevende, mens de øvrige midler, der eller ville være tilfaldet afdødes linie, fordeles ligeligt mellem de øvrige linier.</span></p>\r\n<p>\r\n   <span class=\"Italic\">Med tilslutning fra alle bestyrelsesmedlemmer kan der anvendes midler til gavn for nuværende, tidligere eller kommende medarbejdere i slægten Bs tjeneste, samt bidrage til almennyttige og almen velgørende formål.</span> <span class=\"Italic\">Endelig kan bestyrelsen ved enstemmighed yde økonomisk støtte i form af engangsbeløb eller årlige bidrag til personer, som uforskyldt har behov for bistand, f.eks. på grund af forældreløshed, enkestand, sygdom, alderdom eller invaliditet.</span> <span class=\"Italic\">Støtte kan ydes efter forudgående ansøgning til bestyrelsen eller uden ansøgning.</span></p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Det er Spørgers opfattelse, at spørgsmål 1 og spørgsmål 2 begge skal besvares bekræftende.</p>\r\n<p>Spørger har angivet følgende som begrundelse herfor:</p>\r\n<p>Ved overdragelse af aktier fra et skattepligtigt dødsbo til en fond skal afståelsen som udgangspunkt behandles efter skattelovgivningens almindelige regler, jf. dødsboskattelovens § 27, dvs. at dødsboet efter gældende regler skal medregne gevinst eller tab ved opgørelsen af indkomsten. Dog behandles udlodning efter dødsboskattelovens §§ 28 og 29, jf. § 27, stk. 1, 2. pkt.</p>\r\n<p>Ved udlodning af aktier fra et skattepligtigt dødsbo til en fond skal dødsboet ligeledes medregne gevinst eller tab ved indkomstopgørelsen. Ved udlodning fra et bo forstås, jf. dødsboskattelovens § 96, blandt andet afståelser fra et dødsbo til arveladerens arvinger eller legatarer.</p>\r\n<p>De nye regler har imidlertid indført, at gevinst ved udlodning eller salg af aktier til en fond ikke medregnes ved opgørelsen af bobeskatningsindkomsten, når overdragelsen er omfattet af aktieavancebeskatningslovens §§ 35 C-35 F.</p>\r\n<p>De nyindførte regler i dødsboskatteloven henviser imidlertid ikke til aktieavancebeskatningslovens § 35 B.</p>\r\n<p>Det fremgår heller ikke af forarbejderne til ændringerne af dødsboskatteloven, at aktieavancebeskatningslovens § 35 B skal være iagttaget, jf. LFF 2020-10-07 nr. 29 de specielle bemærkninger til § 3.</p>\r\n<p>Det fremgår dog af aktieavancebeskatningslovens § 35 B, stk. 4, 1. pkt., at bestemmelsens stk. 1-3 tilsvarende finder anvendelse ved et dødsbos overdragelse af aktier til en fond.</p>\r\n<p>Hertil skal bemærkes, at dødsboskatteloven udtrykkeligt sondrer mellem afståelse af aktiver i form af salg til tredjemand og udlodninger til arvinger og legatarer. Denne sondring erkendes endvidere i ændringsloven, jf. LFF 2020-10-07 nr. 29 de specielle bemærkninger til § 3.</p>\r\n<p>Det er derfor Spørgers opfattelse, at aktieavancebeskatningslovens§ 35 B, stk. 4, ikke finder anvendelse ved et dødsbos udlodning, idet hverken ordlyden af bestemmelsen eller forarbejderne giver sikker hjemmel hertil.</p>\r\n<p>Dette baseres på,</p>\r\n<p>\r\n   <span class=\"Underline\">At</span> der i dødsboskattelovens § 29, stk. 6, og boafgiftslovens § 3, stk. 1, litra h, alene henvises til aktieavancebeskatningslovens§ 35 C- F og <span class=\"Italic\">ikke </span>til § 35 B.</p>\r\n<p>\r\n   <span class=\"Underline\">At</span> der udtrykkeligt skal sondres mellem udlodning og salg, idet disse behandles forskelligt.</p>\r\n<p>\r\n   <span class=\"Underline\">At</span> aktieavancebeskatningslovens § 35 B, stk. 4, efter Spørgers opfattelse alene angår afståelse i form af salg til tredjemand, men ikke udlodning til arving eller legatar.</p>\r\n<p>\r\n   <span class=\"Italic\">Spørgers høringssvar</span>\r\n</p>\r\n<p>Spørger er grundlæggende enig i Skattestyrelsens sagsfremstilling fsva. de faktuelle forhold, hvorefter H1 skal anses som en familiefond omfatter af aktieavancebeskatningslovens § 35 B, stk. 1, nr. 8, idet der netop er tale om en fond, som tillægger medlemmer af en bestemt familie fortrinsret til uddelinger.</p>\r\n<p>Spørger er dog ikke enig i Skattestyrelsens fortolkning af det juridiske grundlag, særligt hvad der ligger i begrebet overdragelse.</p>\r\n<p>Spørger anerkender, at det fremgår af aktieavancebeskatningslovens § 35 B, stk. 4, at stk. 1 - 3, herunder de i stk. 1 opregnede betingelser, skal finde anvendelse ved et dødsbos overdragelse af aktier til en fond, såfremt der er tale om salg til tredjemand i dødsboskattelovens forstand.</p>\r\n<p>Spørger er dog af den opfattelse, at bestemmelsen ikke omfatter et dødsbos udlodning.</p>\r\n<p>Dette støttes af den omstændighed, at der ikke i forarbejderne til aktieavancebeskatningslovens § 35 B, stk. 1, nr. 1-8 samt stk. 4, 1. pkt. er nævnt begrebet udlodning mv.</p>\r\n<p>Henset til den alment anerkendt skarpe sondring på dødsboskatterettens område mellem udlodninger og salg til tredjemand, må dette tages til indtægt for, at udlodninger ikke er omfattet af bestemmelsen.</p>\r\n<p>Havde lovgiver ønsket, at et dødsbos udlodning skulle omfattes af betingelserne i aktieavancebeskatningslovens § 35 B, stk. 1, nr. 1 - 8, må det formodes, at lovgiver ville have tydeliggjort dette i § 35 B, stk. 4, dødsboskattelovens § 29, stk. 6, boafgiftslovens § 3, stk. 1, litra h eller forarbejderne til disse bestemmelser.</p>\r\n<p>På baggrund af ovenstående fastholder Spørger, at der efter gældende ret på dødsboskatteområdet gælder en klar og tydelig sondring mellem afståelser til tredjemand hhv. udlodninger til arvinger mv.</p>\r\n<p>Ligeledes fastholdes det, at denne sondring anerkendes i L 2020-12-08 nr. 1836 og dennes forarbejder (LFF 2020-10-07 nr. 29).</p>\r\n<p>Dette resulterer i, at Spørgers spørgsmål 1 og 2 skal besvares med \"Ja\".</p>\r\n<p>\r\n   <span class=\"Bold\">Skattestyrelsens indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at Spørgers påtænkte disposition om testation af sin formue til fonden ’H1’ vil være en disposition omfattet af dødsboskattelovens § 29, stk. 6, hvorfor eventuel gevinst ved udlodningen ikke skal medregnes ved opgørelsen af bobeskatningsindkomsten.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Det fremgår af anmodningen om bindende svar, at Spørger påtænker at testere sin formue til fonden ’H1’, hvori Spørger og dennes afdøde ægtefælles børnebørn er begunstigede. Med anmodningen om bindende svar ønskes bekræftet, at udlodningen til fonden kan ske efter reglerne i dødsboskattelovens § 29, stk. 6.</p>\r\n<p>Dødsbosskattelovens § 29, stk. 6. har følgende ordlyd:</p>\r\n<p>\r\n   <span class=\"Italic\">Gevinst ved udlodning af aktier til en fond medregnes ikke ved opgørelsen af bobeskatningsindkomsten, når overdragelsen er omfattet af aktieavancebeskatningslovens §§ 35 C-35 F.</span> <span class=\"Italic\">Er den skattemæssige anskaffelsessum for aktierne negativ, medregnes en gevinst svarende til den negative anskaffelsessum dog ved opgørelsen af dødsboets skattepligtige indkomst.</span></p>\r\n<p>Det er Spørgers opfattelse, at idet der i bestemmelsen i dødsbosskattelovens § 29, stk. 6, alene henvises til aktieavancebeskatningslovens §§ 35 C-35 F, kan en udlodning ske uden iagttagelse af aktieavancebeskatningslovens § 35 B. Aktieavancebeskatningslovens § 35 B omhandler de generelle betingelser for overdragelse af aktier til en erhvervsdrivende fond efter reglerne i samme lovs §§ 35 C - 35 F.</p>\r\n<p>Det følger af aktieavancebeskatningslovens § 35 B, stk. 1, 1. pkt., at ved overdragelse af aktier til en fond omfattet af lov om erhvervsdrivende fonde, kan parterne ved overdragelsen anvende reglerne i §§ 35 C-35 F, når de - af bestemmelsen - følgende betingelser er opfyldt.</p>\r\n<p>Samtidig følger det af aktieavancebeskatningslovens § 35 B, stk. 4, at samme bestemmelses stk. 1-3, tilsvarende finder anvendelse ved et dødsbos overdragelse af aktier til en fond.</p>\r\n<p>Det er Skattestyrelsens opfattelse, at det følger af aktieavancebeskatningslovens § 35 B, stk. 1, 1. pkt., at anvendelsen af regelsættet i aktieavancebeskatningslovens §§ 35 C-35 F kun kan ske, såfremt betingelserne i aktieavancebeskatningslovens § 35 B er opfyldt. Det forhold, at der i dødsboskattelovens § 29, stk. 6, kun er henvist til regelsættet i aktieavancebeskatningslovens §§ 35 C- 35 F, har efter Skattestyrelsens opfattelse ikke den konsekvens, at betingelserne for anvendelsen af regelsættet ved et dødsbos udlodning til en fond, ikke skal opfyldes. Derimod fremgår det direkte af aktieavancebeskatningslovens § 35 B, stk. 4, at betingelserne som nævnt i aktieavancebeskatningslovens § 35 B, stk. 1-3, finder anvendelse ved et dødsbos overdragelse til en fond. Et dødsbo vil således ikke kunne overdrage aktier til en fond efter §§ 35 C-35 F, såfremt betingelserne i § 35 B, stk. 1-3, ikke er opfyldte.</p>\r\n<p>Det er Spørgers opfattelse, at dødsboskatteloven udtrykkeligt sondrer mellem afståelse af aktiver i form af salg til tredjemand og udlodninger til arvinger og legatarer, og at denne sondring endvidere erkendes i de nye regler om overdragelse af aktier til erhvervsdrivende fonde. Spørger har i den forbindelse henvist til de specielle bemærkninger til § 3 (dødsboskattelovens § 29, stk. 6.), jf. Lovforslag L 29, FT 2020/2021.</p>\r\n<p>Skattestyrelsen er ikke enig i denne fortolkning. Af dødsboskattelovens § 29, stk. 6, fremgår netop, at gevinst ved udlodning af aktier til en fond ikke medregnes ved opgørelsen af bobeskatningsindkomsten, når <span class=\"Italic\">overdragelsen</span> er omfattet af aktieavancebeskatningslovens §§ 35 C-35 F.</p>\r\n<p>Skattestyrelsen finder således, at der med formuleringen i Lovforslag L 29, FT 2020/2021 (de specielle bemærkninger til § 3, nr. 3). \"<span class=\"Italic\">[…] Ved udlodning fra et bo forstås, jf. dødsboskattelovens § 96, bl.a. afståelser fra et dødsbo til arveladerens arvinger eller legatarer.</span> <span class=\"Italic\">[…]</span>\" netop menes, at udlodninger falder ind under begrebet overdragelser/afståelser. Det er således en forudsætning for anvendelsen af regelsættet om overdragelse af aktier til erhvervsdrivende fonde, at der sker en overdragelse/afståelse af aktier, uanset om denne overdragelse sker ved salg eller udlodning mv.</p>\r\n<p>Det er Skattestyrelsens opfattelse, at det således ikke følger af lovteksten eller af forarbejderne i øvrigt, at der bør være forskel på, om overdragelsen sker i levende liv eller ved død. Derimod er det Skattestyrelsens opfattelse, at det i såvel lovteksten som af de almindelige bemærkninger til lovforslaget fremgår, at de beskrevne betingelser til enhver tid skal iagttages ved anvendelsen af regelsættet. Det fremgår bl.a. af de almindelige bemærkninger til nævnte lovforslag pkt. 2.2.1. <span class=\"Italic\">Krav til fonden og dens formål</span>, at:</p>\r\n<p>[…] De foreslåede regler skal således ikke kunne anvendes ved overdragelse til fonde, i hvis vedtægter der tillægges medlemmer af en bestemt familie fortrinsret til uddelinger fra fonden eller fortrinsret til at indtage bestemte stillinger m.v., jf. erhvervsfondslovens § 28. […]</p>\r\n<p>Dette følger også direkte af lovteksten i aktieavancebeskatningslovens § 35 B, stk. 1. nr. 8. Skattestyrelsen finder herefter, at idet betingelserne til fonden også fremgår af de almindelige bemærkninger til lovforslaget, kan der efter Skattestyrelsens opfattelse ikke herske tvivl om, at betingelserne i aktieavancebeskatningslovens § 35 B skal være opfyldt ved anvendelse af regelsættet i aktieavancebeskatningslovens §§ 35 C-35 F.</p>\r\n<p>Skattestyrelsen har derfor i det følgende foretaget en vurdering af, om betingelserne i aktieavancebeskatningslovens §§ 35 B-35 F ved den konkrete disposition kan anses for opfyldt.</p>\r\n<p>Af aktieaktieavancebeskatningslovens § 35 B fremgår en række betingelser, der skal være opfyldt ved anvendelsen af regelsættet i aktieavancebeskatningslovens §§ 35 C-35 F. Det fremgår bl.a. af aktieavancebeskatningslovens § 35 B, stk. 1, 1. pkt., at fonden, hvortil overdragelsen sker, skal være omfattet af lov om erhvervsdrivende fonde.</p>\r\n<p>En fond anses for erhvervsdrivende, hvis den udøver erhvervsmæssig aktivitet efter erhvervsfondslovens § 2, stk. 1, jf. § 1, stk. 1.</p>\r\n<p>Skattestyrelsen har til brug for besvarelsen af nærværende anmodning forudsat, at fonden ’H1’ anses for en erhvervsdrivende fond.</p>\r\n<p>Det fremgår endvidere af aktieavancebeskatningslovens § 35 B, stk. 1, nr. 8, at medlemmer af en bestemt familie eller visse familier ikke må være tillagt fortrinsret til uddelinger fra fonden. Medlemmer af en bestemt familie eller visse familier må heller ikke være tillagt fortrinsret til at indtage en bestemt stilling eller til på anden måde, herunder i form af arbejdsvederlag, at oppebære økonomiske ydelser fra fonden eller fra en virksomhed, hvorover fonden har en bestemmende indflydelse.</p>\r\n<p>Det følger af fundatsen for ’H1’ § 2, at legatets hovedformål er at støtte og virke til gavn for legatstifternes familie i op- og nedstigende linje. Som sekundært formål kan der ydes støtte fra fonden til gavn for nuværende, tidligere eller kommende medarbejdere i slægten Bs tjeneste, samt bidrage til almennyttige og almen velgørende formål. Herudover kan der ydes støtte i form af engangsbeløb eller årlige bidrag til personer, som uforskyldt har behov for bistand, f.eks. på grund af forældreløshed, enkestand, sygdom, alderdom eller invaliditet.</p>\r\n<p>Med henvisning til aktieavancebeskatningslovens § 35 B, stk. 1, nr. 8, 1. pkt., er det Skattestyrelsens opfattelse, at ud fra det oplyste om fondens hovedformål, vil medlemmer af slægten B være tillagt fortrinsret til uddelinger fra fonden, hvorfor fonden ikke kan anses af opfylde betingelserne for anvendelse af regelsættet i aktieavancebeskatningslovens § 35 C-35 F, med den konsekvens at dødsboskattelovens 29, stk. 6, ikke kan bringes i anvendelse ved den konkrete disposition.</p>\r\n<p>Skattestyrelsen skal bemærke, at allerede fordi fonden ikke anses for at opfylde betingelserne i aktieavancebeskatningslovens § 35 B, stk. 1, nr. 8, 1.pkt., er der ikke foretaget en vurdering af, hvorvidt de øvrige betingelser i aktieavancebeskatningslovens § 35 B, anses for opfyldt.</p>\r\n<p>\r\n   <span class=\"Italic\">Skattestyrelsens bemærkninger til Spørgers høringssvar</span>\r\n</p>\r\n<p>Skattestyrelsen er ikke enig i Spørgers opfattelse. Derimod er det Skattestyrelsens opfattelse, at det af dødsboskattelovens § 29, stk. 6, direkte fremgår af ordlyden, at der med <span class=\"Italic\">udlodninger</span> menes <span class=\"Italic\">overdragelser</span> omfattet af regelsættet aktieavancebeskatningslovens §§ 35 C-F.</p>\r\n<p>Herudover er det Skattestyrelsens opfattelse, som tidligere anført, at det ikke har været lovgivers hensigt, at der skal være forskel på overdragelser eller udlodninger i levende liv og ved død.</p>\r\n<p>Spørger har ved deres høringssvar oplyst, at Spørger er enig i, at fonden skal anses for en familiefond.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 1 besvares med \"Nej\".</p>\r\n<p>\r\n   <span class=\"Underline\">Spørgsmål 2</span>\r\n</p>\r\n<p>Det ønskes bekræftet, at Spørgers påtænkte disposition om testation af sin formue til fonden ’H1’ vil være en disposition omfattet af boafgiftslovens § 3, stk. 1, litra h, hvorfor eventuel arv eller legat, der tilfalder fonden, vil være undtaget fra boafgiftspligten.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Det fremgår af anmodningen om bindende svar, at Spørger påtænker at testere sin formue til fonden ’H1’. Med anmodningen om bindende svar ønskes bekræftet, at udlodningen kan ske efter reglerne i boafgiftslovens § 3, stk. 1, litra h.</p>\r\n<p>Boafgiftslovens § 3, stk. 1, litra h, har følgende ordlyd:</p>\r\n<p>Undtaget fra afgiftspligten er endvidere […]</p>\r\n<p>h) arv og legat i form af aktier m.v., der tilfalder fonde, når overdragelsen er omfattet af aktieavancebeskatningslovens §§ 35 C-35 F.</p>\r\n<p>Det er Spørgers opfattelse, at idet der i bestemmelsen i boafgiftslovens § 3, stk. 1, litra h, alene henvises til aktieavancebeskatningslovens §§ 35 C-35 F, kan en overdragelse ske uden iagttagelse af aktieavancebeskatningslovens § 35 B.</p>\r\n<p>Skattestyrelsen har ved besvarelsen af spørgsmål 1 fundet, at betingelserne i aktieavancebeskatningslovens § 35 B skal iagttages ved overdragelser efter regelsættet i aktieavancebeskatningslovens §§ 35 C-35 F. Skattestyrelsen har ved besvarelsen af spørgsmål 1 fundet, at betingelserne i aktieavancebeskatningslovens § 35 B ikke er opfyldt. Der henvises til besvarelsen af spørgsmål 1. Overdragelsen vil således ikke være omfattet af aktieavancebeskatningslovens §§ 35 C-35 F, og boafgiftslovens § 3, stk. 1, litra h, finder derfor ikke anvendelse.</p>\r\n<p>For Skattestyrelsens bemærkninger til Spørgers høringssvar henvises til besvarelsen i spørgsmål 1.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 2 besvares med \"Nej\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder Skattestyrelsens indstilling og begrundelse.</p>\r\n<p>\r\n   <span class=\"Bold\">Lovgrundlag, forarbejder og praksis</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Underline\">Aktieavancebeskatningslovens § 35 B</span>\r\n</p>\r\n<p>Ved overdragelse af aktier til en fond omfattet af lov om erhvervsdrivende fonde kan parterne i overdragelsen anvende reglerne i §§ 35 C-35 F, når følgende betingelser er opfyldt:</p>\r\n<p>1) Fondens formål er at eje og drive den virksomhed, som direkte eller indirekte ejes af det selskab, hvis aktier overdrages.</p>\r\n<p>2) Aktierne opfylder betingelserne i § 34, stk. 1, nr. 3.</p>\r\n<p>3) Fonden ejer efter overdragelsen mindst 25 pct. af aktiekapitalen og mere end 50 pct. af stemmerettighederne i selskabet.</p>\r\n<p>4) Mindst 50 pct. af værdien af de aktiver bortset fra aktier, som fonden indirekte bliver ejer eller medejer af som følge af overdragelsen, ejes af selskaber, som fonden direkte eller indirekte har bestemmende indflydelse over. Ved opgørelsen efter 1. pkt. medregnes ikke aktiverne i et selskab, som fonden indirekte bliver medejer af, når overdrageren godtgør, at denne ikke på overdragelsestidspunktet råder over mere end 50 pct. af stemmerettighederne i selskabet. Ved afgørelsen af, om overdrageren råder over mere end 50 pct. af stemmerettighederne i selskabet, medregnes aktier, der tilhører overdragerens ægtefælle, forældre og bedsteforældre samt børn og børnebørn og disses ægtefæller eller dødsboer efter de nævnte personer. Stedbarns- og adoptivforhold sidestilles med naturligt slægtskabsforhold. Endvidere medregnes aktier, som tilhører selskaber m.v., hvorover den nævnte personkreds på grund af aktiebesiddelse, vedtægtsbestemmelse, aftale eller fælles ledelse har en bestemmende indflydelse. Bestemmende indflydelse på grund af aktiebesiddelse foreligger, når en eller flere personer i den i 3. pkt. nævnte personkreds på grund af ejerskab eller rådighed over stemmerettigheder direkte eller indirekte ejer mere end 50 pct. af aktiekapitalen eller råder over mere end 50 pct. af stemmerne i selskabet.</p>\r\n<p>5) Udbytte af aktierne i selskabet skal tilfalde fonden med mindst samme andel som fondens andel af kapitalen. Udbytte af aktier i selskaber, som fonden bliver indirekte ejer eller medejer af som følge af overdragelsen, skal indirekte tilfalde fonden med mindst samme andel som fondens indirekte ejerandel af selskabet bortset fra udbytte af aktier i selskaber, som ikke skal indgå ved opgørelsen efter nr. 4.</p>\r\n<p>6) Aktierne overdrages uden modydelse.</p>\r\n<p>7) Aktiernes værdi med fradrag af stifterskatten tilfalder fondens grundkapital.</p>\r\n<p>8) Medlemmer af en bestemt familie eller visse familier må ikke være tillagt fortrinsret til uddelinger fra fonden. Medlemmer af en bestemt familie eller visse familier må heller ikke være tillagt fortrinsret til at indtage en bestemt stilling eller til på anden måde, herunder i form af arbejdsvederlag, at oppebære økonomiske ydelser fra fonden eller fra en virksomhed, hvorover fonden har en bestemmende indflydelse. Dette gælder dog ikke hverv som medlem af bestyrelsen.</p>\r\n<p>Stk. 2. Beslutning om, at parterne ønsker at anvende reglerne i §§ 35 C-35 F, skal meddeles told- og skatteforvaltningen inden for fristen for rettidig indgivelse af overdragerens oplysninger efter skattekontrollovens § 2 for det indkomstår, hvori overdragelsen er sket. Meddelelsen skal være vedlagt en beholdningsoversigt og saldo for stifterskat, jf. § 35 D. Udelades ved opgørelsen efter stk. 1, nr. 4, 1. pkt., aktiverne i et selskab, som fonden indirekte bliver medejer af, jf. stk. 1, nr. 4, 2. pkt., skal meddelelsen endvidere være vedlagt dokumentation for, at betingelserne herfor er opfyldt.</p>\r\n<p>Stk. 3. Hvis de værdiansættelser, som parterne har lagt til grund ved beregning af saldo for stifterskat ved overdragelsen, ændres af told- og skatteforvaltningen, kan parterne træffe en ny beslutning om, hvorvidt §§ 35 C-35 F skal anvendes på overdragelsen. En ny beslutning skal meddeles told- og skatteforvaltningen, inden for 3 måneder efter at overdrageren har modtaget meddelelse om ændringen.</p>\r\n<p>Stk. 4. Stk. 1-3 finder tilsvarende anvendelse ved et dødsbos overdragelse af aktier til en fond. I disse tilfælde skal beslutning efter stk. 2, 1. pkt., meddeles told- og skatteforvaltningen senest samtidig med rettidig indsendelse af boopgørelsen, jf. dødsboskattelovens § 85.</p>\r\n<p>Stk. 5. Stk. 1-4 finder tilsvarende anvendelse ved overdragelse af aktier til fonde med hjemsted på Færøerne, i Grønland eller i et land, der er medlem af EU eller EØS. Det er en betingelse, at det godtgøres, at det efter Færøernes, Grønlands eller det pågældende lands regler er en gyldighedsbetingelse for fonden, at fondsformuen er endeligt og uigenkaldeligt udskilt fra stifterens formue, og at det godtgøres, at fondens formålsbestemmelse kun kan ændres efter regler, der kan sidestilles med reglerne herom i lov om erhvervsdrivende fonde. Endvidere skal fonden over for told- og skatteforvaltningen forpligte sig til at betale stifterskatten, jf. § 35 D, og til at afgive årlige oplysninger efter § 35 F.</p>\r\n<p>\r\n   <span class=\"Underline\">Dødsboskattelovens § 29</span>\r\n</p>\r\n<p>Stk. 6. Gevinst ved udlodning af aktier til en fond medregnes ikke ved opgørelsen af bobeskatningsindkomsten, når overdragelsen er omfattet af aktieavancebeskatningslovens §§ 35 C-35 F. Er den skattemæssige anskaffelsessum for aktierne negativ, medregnes en gevinst svarende til den negative anskaffelsessum dog ved opgørelsen af dødsboets skattepligtige indkomst.</p>\r\n<p>\r\n   <span class=\"Underline\">Boafgiftslovens § 3</span>\r\n</p>\r\n<p>Stk. 1. Undtaget fra afgiftspligten er endvidere […]</p>\r\n<p>h) arv og legat i form af aktier m.v., der tilfalder fonde, når overdragelsen er omfattet af aktieavancebeskatningslovens §§ 35 C-35 F.</p>\r\n<p>\r\n   <span class=\"Underline\">Erhvervsfondslovens § 1</span>\r\n</p>\r\n<p>Loven finder anvendelse på fonde, legater, stiftelser og andre selvejende institutioner, der efter § 2 anses for at være erhvervsdrivende (erhvervsdrivende fonde).</p>\r\n<p>Stk. 2. Ved en erhvervsdrivende fond  forstås i denne lov en juridisk person, som besidder en formue, der er uigenkaldeligt udskilt fra stifterens formue til varetagelse af et eller flere i vedtægten bestemte formål, som skal kunne efterleves i en længere årrække, hvor rådighedsbeføjelserne over fonden tilkommer en i forhold til stifter selvstændig ledelse, hvor der udøves erhvervsaktivitet, jf. § 2, stk. 1 og 2, og hvor ingen fysisk eller juridisk person uden for fonden har ejendomsretten til fondens formue.</p>\r\n<p>Stk. 3. Fondens væsentlige gavegivere, bidragsydere el.lign.   sidestilles i alle henseender i forhold til denne lov med fondens stifter.</p>\r\n<p>\r\n   <span class=\"Underline\">Erhvervsfondslovens § 2</span>\r\n</p>\r\n<p>En fond anses efter denne lov for erhvervsdrivende, hvis den</p>\r\n<p>1)      overdrager varer eller immaterielle rettigheder, erlægger tjenesteydelser el.lign., for hvilke den normalt modtager vederlag,</p>\r\n<p>2)      udøver virksomhed med salg eller udlejning af fast ejendom eller</p>\r\n<p>3)      har den i selskabslovens § 7 anførte forbindelse med et aktie- eller anpartsselskab eller med en anden virksomhed.</p>\r\n<p>Stk. 2. En fond anses dog ikke for erhvervsdrivende, hvis den virksomhed, fonden udøver eller har den i stk. 1, nr. 3, anførte forbindelse med, er af begrænset omfang eller kun omfatter en uvæsentlig del af fondens samlede formue.</p>\r\n<p>Stk. 3. Erhvervsstyrelsen kan fastsætte nærmere regler om, hvornår fondes erhvervsdrift anses for begrænset eller kun omfatter en uvæsentlig del af fondens formue.</p>\r\n<p>\r\n   <span class=\"Italic\">Forarbejder</span>\r\n</p>\r\n<p>\r\n   <span class=\"Underline\">Lovforslag L 29, FT 2020/2021</span>\r\n</p>\r\n<p>\r\n   <span class=\"Italic\">[…]2.2.1.</span> <span class=\"Italic\">Krav til fonden og dens formål</span></p>\r\n<p>Fonden skal være en erhvervsdrivende fond, hvis vedtægtsbestemte formål skal være at eje og drive virksomheden. Herved tilgodeses hensynet til, at den foreslåede særlige ordning for overdragelse af erhvervsvirksomheder til erhvervsdrivende fonde udelukkende skal kunne anvendes, såfremt overdragelsen sker med henblik på, at virksomheden varigt skal være underlagt fondseje.</p>\r\n<p>Fondens kan også have uddelingsformål som f.eks. at uddele til almennyttige formål, men den må ikke have til formål at støtte medlemmer af en bestemt familie.</p>\r\n<p>De foreslåede regler skal således ikke kunne anvendes ved overdragelse til fonde, i hvis vedtægter der tillægges medlemmer af en bestemt familie fortrinsret til uddelinger fra fonden eller fortrinsret til at indtage bestemte stillinger m.v., jf. erhvervsfondslovens § 28. Som det fremgår af erhvervsfondslovens § 28, stk. 2, omfatter dette også fonde, hvis vedtægter tillægger medlemmer af en bestemt familie eller visse familier fortrinsret til at indtage en bestemt stilling i eller til på anden måde at oppebære økonomiske ydelser fra en virksomhed, hvorover fonden har en bestemmende indflydelse.</p>\r\n<p>Der vil dog kunne tillægges medlemmer af en bestemt familie fortrinsret til at være medlemmer af bestyrelsen, jf. erhvervsfondslovens § 28, stk. 2, 2. pkt., men en sådan vedtægtsbestemt fortrinsret vil skulle respektere erhvervsfondslovens § 40, hvorefter nærtstående til stifteren ikke uden samtykke fra fondsmyndigheden kan udgøre fondsbestyrelsens flertal. […]</p>\r\n<p>\r\n   <span class=\"Underline\">Lovforslag L 29, FT 2020/2021</span>\r\n</p>\r\n<p style=\"text-align: center;\">Til § 3.</p>\r\n<p style=\"text-align: center;\">Til nr. 3.</p>\r\n<p>Ved udlodning af aktier fra et skattepligtigt dødsbo til en fond skal dødsboet efter gældende regler medregne gevinst eller tab ved indkomstopgørelsen. Ved udlodning fra et bo forstås, jf. dødsboskattelovens § 96, bl.a. afståelser fra et dødsbo til arveladerens arvinger eller legatarer.</p>\r\n<p>Det foreslås i § 29, stk. 6, 1. pkt., at gevinst ved udlodning af aktier til en fond ikke medregnes ved opgørelsen af bobeskatningsindkomsten, når overdragelsen er omfattet af aktieavancebeskatningslovens §§ 35 C-35 F.</p>\r\n<p>Ændringen vil indebære, at den foreslåede beskatningsmodel, jf. forslaget til aktieavancebeskatningslovens §§ 35 C-35 F, skal kunne anvendes af skattepligtige dødsboer ved overdragelse af aktier til en fond, der er arving eller legatar i</p>\r\n<p>boet.</p>\r\n<p>Det foreslås i § 29, stk. 6, 2. pkt., at er den skattemæssige anskaffelsessum for aktierne negativ, medregnes en gevinst svarende til den negative anskaffelsessum dog ved opgørelsen af dødsboets skattepligtige indkomst.</p>\r\n<p>Dette svarer til den foreslåede bestemmelse i aktieavancebeskatningslovens § 35 C, stk. 1, 2. pkt., der har til formål at sikre, at der ikke ville kunne overlades en latent skattebyrde til en fond, hvor der eventuelt ikke er midler til at betale skattebyrden.</p>\r\n<p>Samspillet mellem forslagene under nr. 1 og 2 indebærer, at dødsboer kan anvende de foreslåede regler om overdragelse til erhvervsdrivende fonde, uanset om arvelader har foretaget testamentariske dispositioner til fordel for fonden.</p>\r\n<p>\r\n   <span class=\"Underline\">Spørgsmål 2</span>\r\n</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Underline\">Boafgiftslovens § 3, stk. 1, litra h.</span>\r\n</p>\r\n<p>Undtaget fra afgiftspligten er endvidere […]</p>\r\n<p>h) arv og legat i form af aktier m.v., der tilfalder fonde, når overdragelsen er omfattet af aktieavancebeskatningslovens §§ 35 C-35 F.</p>\r\n<p>\r\n   <span class=\"Italic\">Forarbejder</span>\r\n</p>\r\n<p>\r\n   <span class=\"Underline\">Lovforslag L 29, FT 2020/2021</span>\r\n</p>\r\n<p style=\"text-align: center;\">Til § 2</p>\r\n<p style=\"text-align: center;\">Til nr. 1</p>\r\n<p>Boafgiftslovens § 3, stk. 1, litra a-g, indeholder en række nærmere opregnede tilfælde af arv og legat m.v., der er undtaget fra boafgiftspligten.</p>\r\n<p>Det foreslås i § 3, stk. 1, litra h, at arv og legat i form af aktier m.v., der udloddes fra et dødsbo til fonde, fritages for boafgift, når overdragelsen er omfattet af de foreslåede §§ 35 C-35 F i aktieavancebeskatningsloven.</p>\r\n<p>Efter boafgiftslovens § 3, stk. 1, litra f, er brugs- og indtægtsnydelser undtaget fra afgiftspligten. Der foreslås i stk. 1, litra f, en rent sproglig ændring som følge af den foreslåede indsættelse af en ny bestemmelse i § 3, stk. 1, litra h, jf. lovforslagets § 2, nr. 3.</p>\r\n<p>Til nr. 2</p>\r\n<p>Efter boafgiftslovens § 3, stk. 1, litra g, er arv, legat og forsikring m.v., der tilfalder fonde, foreninger, stiftelser m.v. og religiøse samfund, der er godkendt efter § 3, stk. 2, til at modtage arv, legat og forsikring m.v. afgiftsfrit eller er godkendt i henhold til ligningslovens § 8 A eller § 12, undtaget fra afgiftspligten.</p>\r\n<p>Der foreslås i stk. 1, litra g, en rent sproglig ændring som følge af den foreslåede indsættelse af en ny bestemmelse i § 3, stk. 1, litra h, jf. lovforslagets § 2, nr. 3.</p>\r\n<p>Til nr. 3</p>\r\n<p>Efter gældende regler skal der ved udlodning af arv til fonde både betales boafgift og tillægsboafgift på i alt 36,25 pct. af aktiernes værdi, medmindre aktierne tilfalder en fond m.v., der er godkendt efter boafgiftslovens § 3, stk. 2, eller ligningslovens §§ 8 A eller 12, dvs. almenvelgørende eller på anden måde almennyttige fonde m.v.</p>\r\n<p>Det foreslås i § 3, stk. 1, litra h, at arv og legat i form af aktier m.v., der tilfalder fonde, fritages for boafgift, når overdragelsen er omfattet af de foreslåede §§ 35 C-35 F i aktieavancebeskatningsloven.</p>\r\n<p>Forslaget om at fritage udlodning af aktier skal sikre, at den foreslåede beskatningsmodel, jf. forslaget til aktieavancebeskatningslovens §§ 35 C-35 F, også skal kunne anvendes på overdragelser ved død, således at der ikke udløses skat eller afgift på overdragelsestidspunktet, idet fonden overtager pligten til at betale den stifterskat, der ifølge modellen opgøres ved overdragelsen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2021"
        },
        {
            "displayName": "Accession",
            "displayValue": "X20210993401"
        },
        {
            "displayName": "Entydig dokumentidentifikation",
            "displayValue": "AN015245"
        },
        {
            "displayName": "Dato for indlæggelse",
            "displayValue": "19/11/2021"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9934"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "28/09/2021"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "21-0417603"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}