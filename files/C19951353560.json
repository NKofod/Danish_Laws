{
    "id": 80480,
    "title": "Vejledning til cirkulære til overdyrlæger med udvidede beføjelser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13535 af 13/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning til cirkulære til overdyrlæger med  \r\n\r\n udvidede beføjelser </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Med benblik på en klargøring af fordelingen af arbejdsopgaver mellem  \r\n\r\n overdyrlægerne, distrikterne og hovedkontoret har Veterinærdirektoratet til  \r\n\r\n ikrafttræden den 1. september 1995 udstedt cirkulære til overdyrlæger med  \r\n\r\n udvidede beføjelser. </P>  \r\n\r\n<P>Gennemgangen af arbejds- og ansvarsfordelingen i forbindelse med  \r\n\r\n udarbejdelsen af Landbrugsministeriets rapport om Veterinærdirektoratets  \r\n\r\n organisation viste, at overdyrlægens kompetence med fordel kunne udvides.  \r\n\r\n</P>  \r\n\r\n<P>Med henblik på en tilpasning til de udvidede kompetenceforhold afskaffes  \r\n\r\n med cirkulæret for en nærmere fastsat kreds af overdyrlæger distrikternes  \r\n\r\n mulighed for udøvelse af overskøn, og overdyrlægerne får mulighed for at  \r\n\r\n meddele godkendelser af indretningsmæssige ændringer m.v. indenfor  \r\n\r\n autorisationens rammer. Endvidere får de det faglige ansvar for ansættelse og  \r\n\r\n afskedigelse af kontrolpersonalet. </P>  \r\n\r\n<P> Til § 1. </P>  \r\n\r\n<P>Det følger af bestemmelsen, at kun de af Veterinærdirektoratet udpegede  \r\n\r\n overdyrlægeembeder bliver tillagt beføjelserne, som anført i cirkulæret. </P>  \r\n\r\n<P> Til § 2, stk. 1. </P>  \r\n\r\n<P>Cirkulæret omhandler som anført i overskriften overdyrlægens udvidede  \r\n\r\n beføjelser. Bestemmelsen omhandler overdyrlægen som institution og ikke som  \r\n\r\n person. Overdyrlægen skal ikke nødvendigvis selv udføre de beskrevne  \r\n\r\n funktioner, men er som chef på stedet ansvarlig for arbejdets udførelse. </P>  \r\n\r\n<P> Til § 2, stk. 2. </P>  \r\n\r\n<P>Der kræves efter bestemmelsen, at overdyrlægen altid giver skriftlig  \r\n\r\n godkendelse/afslag vedrørende projektet. Dette gøres for at have den  \r\n\r\n nødvendige dokumentation. </P>  \r\n\r\n<P>Der skal i alle tilfælde, hvor tilladelsen er begrænset i forhold til det  \r\n\r\n virksomheden har bedt om, eksempelvis fordi der stilles vilkår som betingelse  \r\n\r\n for en tilladelse, anføres begrundelse og klagevejledning i overensstemmelse  \r\n\r\n med forvaltningslovens regler herom. </P>  \r\n\r\n<P>Klage over overdyrlægens afgørelser sendes direkte til Landbrugs- og  \r\n\r\n Fiskeriministeriet, Departementet, Slotsholmsgade 10, 1216 København K. Dette  \r\n\r\n skal anføres som klagevejledning i afgørelsen. </P>  \r\n\r\n<P> Til § 2, stk. 3. </P>  \r\n\r\n<P>Ved større virksomhedsudvidelser, samt i tilfælde med vidtgående  \r\n\r\n ombygninger, herunder i forbindelse med omlægning af produktionsflow eller  \r\n\r\n ved indførelse af ny teknologi, forelægges ansøgningen det pågældende  \r\n\r\n distriktskontor til godkendelse. Overdyrlægen fremsender i sådanne tilfælde  \r\n\r\n ansøgningen med en udtalelse i sagen. Det er overdyrlægen, der efter en  \r\n\r\n konkret vurdering af projektet og dets omfang afgør, om ansøgningen skal  \r\n\r\n videresendes. </P>  \r\n\r\n<P> Til § 2, stk. 4. </P>  \r\n\r\n<P>Det fremgår af bestemmelsen, at overdyrlægen skal rådføre sig med det  \r\n\r\n pågældende distriktskontor, inden der træffes afgørelse, såfremt overdyrlægen  \r\n\r\n er i tvivl om, hvorledes en afgørelse skal træffes eller hvem der skal træffe  \r\n\r\n afgørelsen. </P>  \r\n\r\n<P> Til § 3. </P>  \r\n\r\n<P>Med bestemmelsen afskaffes distrikternes mulighed for at udøve overskøn.  \r\n\r\n</P>  \r\n\r\n<P>Overskøn har senest været anført i den nu ophævede bekendtgørelse om kød  \r\n\r\n til hjemmemarkedet, hvor det var begrænset til, at embedsdyrlægens bedømmelse  \r\n\r\n af slagtedyret af slagtehuset kunne indankes for den stedlige  \r\n\r\n veterinærinspektør til overskøn. Overskøn har tilsvarende væres anvendt i  \r\n\r\n forbindelse med bedømmelse af slagtedyr på de eksportautoriserede slagterier,  \r\n\r\n ligesom der har været foretaget overskøn i forbindelse med bedømmelse af kød  \r\n\r\n og kødvarer, som af en embedsdyrlæge er blevet erklæret for uegnet til  \r\n\r\n menneskeføde, og hvor denne bedømmelse har været bestridt af virksomheden.  \r\n\r\n</P>  \r\n\r\n<P>Endvidere har muligheden også været anvendt i andre tilfælde, hvor  \r\n\r\n virksomheden har ønsket Veterinærdirektoratets vurdering og afgørelse i sager  \r\n\r\n om uenighed mellem virksomheden og overdyrlægen samt i tilfælde af uenighed  \r\n\r\n mellem overdyrlægen og kontrolgruppen om arbejdsforhold m.v. </P>  \r\n\r\n<P>Formålet med bestemmelsen er at styrke overdyrlægens kompetence. </P>  \r\n\r\n<P>Klage over en afgørelse truffet af Veterinærdirektoratet herunder af  \r\n\r\n overdyrlæger, skal, jf. det overfor til § 2, stk. 2, anførte fremsendes til  \r\n\r\n Landbrugs- og Fiskeriministeriets Departement, som derefter skal behandle  \r\n\r\n klagen. Herudover kan der i henhold til almindelige forvaltningsretlige  \r\n\r\n principper være mulighed for, at virksomheden kan anmode om genoptagelse af  \r\n\r\n en sag, dog således at Veterinærdirektoratet, herunder overdyrlægen selv, kan  \r\n\r\n afvise at behandle en sag på ny, hvis man finder det formålsløst.  \r\n\r\n Veterinærdirektoratet (overdyrlægen, distriktskontoret eller kontoret på  \r\n\r\n Fredeirksberg) kan endvidere på eget initiativ under visse omstændigheder  \r\n\r\n tilbagekalde en afgørelse. Såfremt der er tale om interne forhold, f.eks.  \r\n\r\n uenighed mellem en overdyrlæge og det øvrige kontrolpersonale, skal de  \r\n\r\n sædvalige kommandoveje følges, det vil sige, der rettes henvendelse til  \r\n\r\n Kontrolafdelingen (distriktkontoret eller kontoret på Fredeirksberg) i  \r\n\r\n faglige spørgsmål og Økonomisk/Administrativt kontor i personale spørgsmål.  \r\n\r\n</P>  \r\n\r\n<P> Til § 4. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Fastsættelse af personalenormering. </P>  \r\n\r\n<P>Overdyrlægen fastsætter efter drøftelse med virksomheden repræsentant og  \r\n\r\n tillidsrepræsentanterne den normale bemanding under hensyntagen til det af  \r\n\r\n virksomheden oplyste om arbejdstider og om produktionsprognose. Fordelingen  \r\n\r\n af personalet på kategorier fastsættes af overdyrlægen under hensyntagen til  \r\n\r\n gældende regler og instrukser for kødkontrollens udførelse og med henblik på  \r\n\r\n at minimere den samlede kontroludgift. </P>  \r\n\r\n<P>Ved fastsættelse af personalenormeringen skal det tilstræbes, at den af  \r\n\r\n virksomheden fastsatte arbejdstid kan dækkes uden regelmæssig anvendelse af  \r\n\r\n merarbejde eller timelønnet assistance. </P>  \r\n\r\n<P>Der bør mellem overdyrlæge og virksomhed aftales en fast rutine for  \r\n\r\n drøftelse af produktionsplaner og arbejdstider med henblik på fastlæggelse af  \r\n\r\n personalenormeringen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ansættelse af medarbejdere. </P>  \r\n\r\n<P>Når der opstår behov for gen- eller nybesættelse meddeles dette på en  \r\n\r\n standardformular til ØKonomisk/Administrativt Kontors sektion for  \r\n\r\n KK-personale. </P>  \r\n\r\n<P>Opslag af stillinger varetages herefter af Økonomisk/Administrativt  \r\n\r\n Kontor. Ansøgningerne fremsendes direkte til overdyrlægen. Herudover kan  \r\n\r\n Økonomisk/Administrativt Kontor fremsende oplysninger om forslag til  \r\n\r\n forflyttelse af personale ansat andetsteds. </P>  \r\n\r\n<P>Overdyrlægen indstiller efter drøftelse med den berørte faggruppes  \r\n\r\n tillidsrepræsentant den eller de ansøgere, der ønskes ansat.  \r\n\r\n Økonomisk/Administrativt Kontor udfærdiger ansættelsesbrev. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Afvikling af overtallige medarbejdere. </P>  \r\n\r\n<P>I tilfælde af at der skal ske lukning af en virksomhed eller at antallet  \r\n\r\n af faste medarbejdere skal reduceres, skal overdyrlægen efter drøftelse med  \r\n\r\n den berørtes tillidsrepræsentant fremkomme med begrundede forslag til hvilke  \r\n\r\n medarbejdere, der ikke længere er behov for på virksomheden. Når  \r\n\r\n Økonomisk/Administrativt Kontor har modtaget meddelelse om, at der ønskes  \r\n\r\n afviklet kontrolpersonale på en given virksomhed undersøges det, om der er  \r\n\r\n ansættelsesmuligheder andetsteds. I benægtende fald opsiges de pågældende af  \r\n\r\n Økonomisk/Administrativt Kontor. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Afskedigelse af medarbejdere i andre tilfælde end  \r\n\r\n pkt. 3. </P>  \r\n\r\n<P>I tilfælde af at en fastansat medarbejder af overdyrlægen ikke anses for  \r\n\r\n egnet til på tilfredsstillende måde at varetage sit arbejde meddeles dette af  \r\n\r\n overdyrlægen til Økonomisk/Administrativt Kontor. </P>  \r\n\r\n<P>Overdyrlægen bør redegøre så præcist som muligt for de forhold, der vil  \r\n\r\n skulle danne grundlag for påtale og/eller eventuel afskedigelse. </P>  \r\n\r\n<P>Overdyrlægen og Økonomisk/Administrativt Kontor aftaler det videre forløb  \r\n\r\n herunder meddelelsesform over for den ansatte og dennes tillidsrepræsentant  \r\n\r\n og fastsættelse af en eventuel tidsfrist for at afhjælpe de forhold, der  \r\n\r\n lægges til grund. </P>  \r\n\r\n<P>Såfremt forholdene ikke bliver forbedret, vurderer  \r\n\r\n Økonomisk/Administrativt Kontor om afskedigelse skal iværksættes eller om  \r\n\r\n alternativ placering skal forsøges. </P>  \r\n\r\n<P>Såfremt sagen fører til afskedigelse, finder denne sted ved  \r\n\r\n Økonomisk/Administrativt Kontors foranstaltning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951353560"
        },
        {
            "displayName": "Entydig dokumentidentifikation",
            "displayValue": "CM039693"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/08/2018"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13535"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "13/06/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}