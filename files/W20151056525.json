{
    "id": 174155,
    "title": "Fastholdelse af sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet",
    "documentTypeId": "240",
    "isSagsforlobPeriodValid": true,
    "shortName": "KEN nr 10565 af 03/07/2015",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet</p>\r\n<div class=\"Resume\">\r\n   <p class=\"TekstGenerel\">En borger ringede til Fonden for Forebyggelse og Fastholdelse og oplyste, at [navn udeladt] ikke havde mulighed for at indsende en ansøgning om fleksjobbonus, idet fristdatoen for indsendelse af ansøgningen var overskredet.</p>\r\n   <p class=\"TekstGenerel\">Senere fremsendte samme borger en e-mail, hvori [navn udeladt] klagede over den dårlige orientering, som [navn udeladt] modtog fra Jobcenter Skive vedrørende fremgangsmåden for indsendelse af en ansøgning om fleksjobbonus.</p>\r\n   <p class=\"TekstGenerel\">Fonden svarede til borgerens e-mail, at der ikke var mulighed for at dispensere fra reglen om, at der skal ansøges inden for 9 måneder fra ansættelsesdatoen.</p>\r\n   <p class=\"TekstGenerel\">På baggrund af dette, havde borgeren ikke mulighed for at søge om fleksjobbonus, idet ansøgningsfristen på ni måneder var overskredet.</p>\r\n   <p class=\"TekstGenerel\">Et enigt Arbejdsmiljøklagenævn fastholdt sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.</p>\r\n   <p class=\"TekstGenerel\">Nævnet fandt, at ansøgningsfristen for ansøgning om fleksjobbonus var overskredet, idet virksomheden først har søgt om fleksjobbonus efter, at medarbejderen i fleksjob havde været ansat i mere end 9 måneder.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 3. juni 2015 behandlet [navn udeladt]s klage på vegne af virksomheden over sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.</p>\r\n<p class=\"NormalInd\">Det betyder, at virksomhedens ansøgning om fleksjobbonus ikke vil blive behandlet.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet finder, at ansøgningsfristen for ansøgning om fleksjobbonus er overskredet.</p>\r\n<p class=\"NormalInd\">Nævnet lægger herved vægt på, at virksomheden først har søgt om fleksjobbonus efter, at medarbejderen i fleksjob havde været ansat i mere end 9 måneder.</p>\r\n<p class=\"NormalInd\">Det fremgår af reglerne om fleksjobbonus, at en arbejdsgiver tidligst kan søge om fleksjobbonus samtidig med, at virksomheden indgår aftale om ansættelse i fleksjob, og arbejdsgiveren kan senest søge om fleksjobbonus efter 9 måneders ansættelse.</p>\r\n<p>\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[navn udeladt] har på vegne af virksomheden klaget over afgørelsen i brev af 2. december 2014.</p>\r\n<p class=\"NormalInd\">[navn udeladt] har anført, at der i bekendtgørelsen om fleksjobbonus er en ulogisk sammenhæng mellem betingelsen for at få fleksjobbonus, som er, at vedkommende skal have været ansat i 9 sammenhængende måneder, og så ansøgningsfristen, som er 9 måneder efter ansættelsen.</p>\r\n<p class=\"NormalInd\">[navn udeladt] anfører desuden, at overordnet virker det ikke indlysende, at fristen for ansøgning udløber, inden betingelserne for at få del i puljen overhovedet er opfyldt.</p>\r\n<p class=\"NormalInd\">[navn udeladt] anfører endeligt, at virksomheden føler sig misinformeret og fejlvejledt i forbindelse med sagsbehandlingen, og den retsvildfarelse [navn udeladt] er blevet bragt i på grund af den måske mangelfulde vejledning, der er udleveret, bør efter [navn udeladt]s opfattelse berettige til, at virksomheden modtager den fleksjobbonus, som [navn udeladt] rettelig har gjort sig fortjent til.</p>\r\n<p class=\"NormalInd\">Arbejdsmiljøklagenævnet skal hertil bemærke, at det forhold, at virksomheden ikke finder, at der er overensstemmelse i kravene i lovgivningen samt det forhold, at virksomheden ikke føler sig vejledt, ikke får betydning får ansøgningsfristen, som efter reglerne er 9 måneder fra ansættelse af medarbejderen i fleksjob.</p>\r\n<p class=\"NormalInd\">Arbejdsmiljøklagenævnet har ikke kompetence til at dispensere fra reglerne i bekendtgørelsen, da klagenævnet ikke er regeludstedende myndighed.</p>\r\n<p class=\"NormalInd\">Arbejdsmiljøklagenævnet har ikke taget stilling til den almindelige forvaltningsretlige grundsætning om såkaldt realudligninger som reaktion på vejledningsfejl m.v.</p>\r\n<p class=\"NormalInd\">Eventuel anmodning om dispensation og/eller realudligning kan rettes til Sekretariatet for Fonden for Forebyggelse og Fastholdelse.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Ved afgørelsen er følgende regler anvendt:</p>\r\n<p>Om frist for ansøgning om fleksjobbonus:</p>\r\n<p class=\"Tab1\">– § 3, stk. 4 i Styrelsen for Arbejdsmarked og Rekrutterings bekendtgørelse nr. 410 af 28. april 2014 om fleksjobbonus.</p>\r\n<p>Om Arbejdsmiljøklagenævnets kompetence:</p>\r\n<p class=\"Tab1\">– § 24, stk. 2 og § 34, stk. 2, i lov om Fonden for Forebyggelse og Fastholdelse, jf. Beskæftigelsesministeriets lovbekendtgørelse nr. 1022 af 23. september 2014.</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p>\r\n   <span class=\"Bold Underline\">Kopi til:</span>\r\n</p>\r\n<p class=\"TabelTekst\">- [Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om Fonden for Forebyggelse og Fastholdelse, jf. Beskæftigelsesministeriets lovbekendtgørelse nr. 1022 af 23. september 2014.</span>\r\n</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"Overskriftsnummer1\">\r\n   <span class=\"Bold\">Kapitel 4</span>\r\n</p>\r\n<p class=\"Overskriftsnummer1\">\r\n   <span class=\"Bold\">Fondens struktur og opgaver</span>\r\n</p>\r\n<p class=\"Overskriftsnummer1\">\r\n   <span class=\"Bold\">Sekretariatet</span>\r\n</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"NormalInd\">\r\n   <span class=\"Bold\">§ 24.</span> <span class=\"Bold\">…</span></p>\r\n<p class=\"NormalInd\">Stk. 2. Sekretariatet påser, at de fastsatte retningslinjer er overholdt. Ansøgninger og tilbud, der ikke opfylder formkravene, afvises af sekretariatet.</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"Overskriftsnummer1\">\r\n   <span class=\"Bold\">Kapitel 6</span>\r\n</p>\r\n<p class=\"Overskriftsnummer1\">\r\n   <span class=\"Bold\">Klage</span>\r\n</p>\r\n<p class=\"NormalInd\">\r\n   <span class=\"Bold\">§ 34.</span> <span class=\"Bold\">…</span></p>\r\n<p class=\"NormalInd\">Stk. 2. Afgørelser efter § 24, stk. 2, kan dog indbringes for Arbejdsmiljøklagenævnet inden 4 uger efter, at ansøgningen eller tilbuddet er blevet afvist</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Styrelsen for Arbejdsmarked og Rekrutterings bekendtgørelse nr. 410 af 28. april 2014 om fleksjobbonus</span>\r\n</p>\r\n<p class=\"Overskriftsnummer1\">\r\n   <span class=\"Bold\">Kapitel 2</span>\r\n</p>\r\n<p class=\"Overskriftsnummer1\">\r\n   <span class=\"Bold\">Beløb, ansøgning og udbetaling</span>\r\n</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> <span class=\"Bold\">…</span></p>\r\n<p class=\"NormalInd\">. . .</p>\r\n<p class=\"NormalInd\">Stk. 4. En arbejdsgiver kan tidligst ansøge om fleksjobbonus samtidig med, at virksomheden indgår aftale om ansættelse i fleksjob, og arbejdsgiveren kan senest ansøge om fleksjobbonus efter 9 måneders ansættelse, jf. dog stk. 5.</p>\r\n<p class=\"NormalInd\">\r\n   <span class=\"Bold\">…</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/09/2015"
        },
        {
            "displayName": "Accession",
            "displayValue": "W20151056525"
        },
        {
            "displayName": "Entydig dokumentidentifikation",
            "displayValue": "BE006429"
        },
        {
            "displayName": "Dato for indlæggelse",
            "displayValue": "23/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10565"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "03/07/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2014-614-64954"
        },
        {
            "displayName": "Stikord",
            "displayValue": "flexjobbonus"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}