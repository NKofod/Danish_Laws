{
    "id": 124070,
    "title": "Skrivelse om bygherres pligt til at medvirke til udarbejdelse af nøgletal i alment byggeri\\n(Til den ansvarlige forvaltning for støttet byggeri)",
    "documentTypeId": "200",
    "isSagsforlobPeriodValid": true,
    "shortName": "SKR nr 9146 af 17/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om bygherres pligt til at medvirke til udarbejdelse af nøgletal i alment byggeri</p>\r\n      <p class=\"UnderTitel2\">(Til den ansvarlige forvaltning for støttet byggeri)</p>\r\n      <p class=\"Tekst\">Med bekendtgørelse nr. 248 af 14. april 2008 om nøgletal for alment byggeri m.v. (nøgletalsbekendtgørelsen) indførtes en række krav, som skal overholdes i forbindelse med etablering af almene ungdoms-, familie- og ældreboliger, selvejende ungdomsboliger og støttede friplejeboliger. Bekendtgørelsen gælder også, når kommunen er bygherre ved etablering af almene ældreboliger. Kommunalbestyrelsen er endvidere tilsynsmyndighed i forhold til bekendtgørelsens overholdelse, jf. Velfærdsministeriets orienteringsbrev til kommunalbestyrelsen af 23. april 2008.</p>\r\n      <p class=\"Tekst\">Nogle af bekendtgørelsens krav bliver tilsyneladende ikke overholdt i alle tilfælde. Det drejer sig især om bekendtgørelsens krav til bygherrens udformning af udbudsmateriale, samt bekendtgørelsens krav om bygherrens rettidige indberetning af oplysninger om rådgivere til kommunen.</p>\r\n      <p class=\"Tekst\">I bekendtgørelsen stilles der krav om indsamling af nøgletalsoplysninger under byggeprocessen for almene byggeprojekter med tilsagn fra den 1. maj 2008. Oplysningerne anvendes til at beregne nøgletal for rådgivnings- og entrepriseopgaver i det almene byggeri. Nøgletallene skal beregnes af en evaluator, som rådgiveren eller entreprenøren har indgået kontrakt med.</p>\r\n      <p class=\"Tekst\">Det er bygherrens ansvar at indsamle nøgletalsoplysningerne i fællesskab med hhv. entreprenøren og rådgiveren. Oplysningerne indberettes digitalt af bygherren til BOSSINF-STB og til evaluator. I den forbindelse gør Velfærdsministeriet opmærksom på, at bygherre skal overholde nøgletalsbekendtgørelsens bestemmelser om følgende forhold:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Bygherren skal dels i udbudsmaterialet dels i rådgiveraftalen forlange, at entreprenøren og rådgiveren medvirker i evalueringen af byggesagen, jf. bekendtgørelsens § 7, stk. 1 og § 11, stk. 1.</p>\r\n        <p class=\"Liste1\"><span class=\"Liste1Nr\" id=\"\">–</span> Bygherren skal for de rådgivere, som er valgt på tidspunktet for bygherrens indberetning af skema A til kommunen, digitalt i BOSSINF-STB indberette stamoplysninger m.v. til identifikation af rådgiverne i forbindelse med skema A indberetningen. For de rådgivere som først vælges efter bygherrens indberetning af skema A, skal bygherren snarest muligt efter valg af rådgivere indberette oplysningerne – dvs. gerne inden skema B indberettes til kommunen, jf. § 7, stk. 2. Så snart kommunen har godkendt skema A, er det således muligt for bygherren at indberette oplysninger om medvirkende rådgivere i BOSSINF på en særlig status 30, også selvom kommunen ikke har åbnet for bygherrens indberetning af skema B.</p>\r\n      </p>\r\n      <p class=\"Tekst\">På baggrund af ovenstående gør Velfærdsministeriet opmærksom på, at kommunalbestyrelsen i sin rolle som bygherre for ældreboliger skal opfylde sin pligt i forbindelse med indsamling af nøgletalsoplysninger.</p>\r\n      <p class=\"Tekst\">Velfærdsministeriet gør endvidere opmærksom på, at kommunalbestyrelsen skal stille som betingelse for sit tilsagn til et alment byggeprojekt, at tilsagnsmodtageren lever op til de ovennævnte regler, jf. § 36, stk. 1, i bekendtgørelse om støtte til alment byggeri m.v.</p>\r\n      <p class=\"Tekst\">For yderligere information om nøgletalssystemet i det almene byggeri henvises til ovennævnte nøgletalsbekendtgørelse samt til vejledning nr. 56 om nøgletal for alment byggeri m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 17. marts 2009</I></P><P CLASS=SIGN1 ALIGN=\"CENTER\">Maria Bebe</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2009"
        },
        {
            "displayName": "Accession",
            "displayValue": "C20090914654"
        },
        {
            "displayName": "Entydig dokumentidentifikation",
            "displayValue": "BI000542"
        },
        {
            "displayName": "Dato for førstegangsindlæggelse",
            "displayValue": "24/03/2009"
        },
        {
            "displayName": "Dato for indlæggelse",
            "displayValue": "24/03/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9146"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "17/03/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2009-1174"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}