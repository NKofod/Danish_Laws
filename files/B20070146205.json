{
    "id": 113838,
    "title": "Bekendtgørelse om indbetaling af ATP-bidrag for medlemmer af a-kasser m.fl.",
    "documentTypeId": "60",
    "isSagsforlobPeriodValid": true,
    "shortName": "BEK nr 1462 af 12/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Obligatorisk indbetaling af ATP-bidrag for medlemmer af a-kasser (Bidrag for medlemmer, der modtager arbejdsløshedsdagpenge, aktiveringsydelse eller fuld godtgørelse ved deltagelse i erhvervsrettet voksen- og efteruddannelse)</p><p class=\"Indholdsfortegnelse\"><a href=\"#Kap2\">Kapitel 2</a>   Frivillig indbetaling af ATP-bidrag for medlemmer af a-kasser (Bidrag for medlemmer, der modtager efterløn)</p><p class=\"Indholdsfortegnelse\"><a href=\"#Kap3\">Kapitel 3</a>   Frivillig indbetaling af ATP-bidrag for efterlønsmodtagere, som ikke er medlemmer af en dansk a-kasse</p><p class=\"Indholdsfortegnelse\"><a href=\"#Kap4\">Kapitel 4</a>   Fælles bestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om indbetaling af ATP-bidrag for medlemmer af a-kasser m.fl.</p><p class=\"Indledning2\">I medfør af § 85 c, stk. 8, og § 85 d, stk. 6, i lov om arbejdsløshedsforsikring m.v., jf. lovbekendtgørelse nr. 994 af 8. august 2007, § 13, stk. 6, 7 og 8, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og § 2 c i lov om Arbejdsmarkedets Tillægspension, jf. lovbekendtgørelse nr. 848 af 21. juli 2006, som ændret ved lov nr. 1537 af 20. december 2006, fastsættes efter forhandling med undervisningsministeren og efter indstilling fra direktøren for Arbejdsdirektoratet og bestyrelsen for Arbejdsmarkedets Tillægspension:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Obligatorisk indbetaling af ATP-bidrag for medlemmer af a-kasser (Bidrag for medlemmer, der modtager arbejdsløshedsdagpenge, aktiveringsydelse eller fuld godtgørelse ved deltagelse i erhvervsrettet voksen- og efteruddannelse)</p><p class=\"ParagrafGruppeOverskrift\">Det samlede ATP-bidrag</p><p class=\"Paragraf\"><span class=\"ParagrafNr\">§ 1.</span> Der indbetales bidrag til Arbejdsmarkedets Tillægspension for medlemmer, der får udbetalt dagpenge efter lov om arbejdsløshedsforsikring m.v., aktiveringsydelse efter lovens § 55, stk. 2, eller fuld godtgørelse efter lov om godtgørelse ved deltagelse i erhvervsrettet voksen- og efteruddannelse.</p><p class=\"Stk2\"><span class=\"StkNr\">Stk. 2.</span> Der indbetales bidrag for hver time, der udbetales ydelser for, jf. stk. 1.</p><p class=\"Stk2\"><span class=\"StkNr\">Stk. 3.</span> Bestyrelsen for Arbejdsmarkedets Tillægspension fastsætter timebidraget i forhold til det årsbidrag, der er fastsat efter § 15, stk. 1, i lov om Arbejdsmarkedets Tillægspension. Årsbidraget udgør 1,74 kr. pr. time.</p><p class=\"Stk2\"><span class=\"StkNr\">Stk. 4.</span> For medlemmer, der modtager ydelser, jf. stk. 1, udgør timebidraget 200 pct. af årsbidraget efter stk. 3, det vil sige 3,48 kr. pr. time.</p><p class=\"ParagrafGruppeOverskrift\">Medlemmets del af ATP-bidraget</p><p class=\"Paragraf\"><span class=\"ParagrafNr\">§ 2.</span> 1/3 af bidraget efter § 1 betales af det medlem, der får udbetalt dagpenge, aktiveringsydelse eller fuld godtgørelse ved deltagelse i erhvervsrettet voksen- og efteruddannelse. Medlemmets bidragsandel for en uge nedrundes til nærmeste hele kronebeløb.</p><p class=\"Stk2\"><span class=\"StkNr\">Stk. 2.</span> A-kassen tilbageholder bidraget ved udbetaling af ydelsen.</p><p class=\"ParagrafGruppeOverskrift\">A-kassernes del af ATP-bidraget for medlemmer, der får udbetalt dagpenge eller godtgørelse ved deltagelse i erhvervsrettet voksen- og efteruddannelse</p><p class=\"Paragraf\"><span class=\"ParagrafNr\">§ 3.</span> 1/3 af bidraget efter § 1 for medlemmer, der får udbetalt dagpenge eller godtgørelse ved deltagelse i erhvervsrettet voksen- og efteruddannelse, betales af a-kasserne. A-kassernes bidragsandel for en uge nedrundes til nærmeste hele kronebeløb.</p><p class=\"Stk2\"><span class=\"StkNr\">Stk. 2.</span> Til dækning af a-kassernes udgifter til finansiering af bidraget, jf. stk. 1, kan a-kasserne opkræve et særligt bidrag, der betragtes som en del af medlemskontingentet til a-kassen, jf. § 77, stk. 1 og 8, i lov om arbejdsløshedsforsikring m.v.</p><p class=\"Stk2\"><span class=\"StkNr\">Stk. 3.</span> Der kan ikke opkræves bidrag fra efterlønsmodtagere eller fra medlemmer, der er fritaget for betaling af bidrag efter § 77, stk. 10, i lov om arbejdsløshedsforsikring m.v.</p><p class=\"Stk2\"><span class=\"StkNr\">Stk. 4.</span> Arbejdsdirektoratet beregner på grundlag af et skøn over antallet af timer, der skal udbetales ydelser for, jf. stk. 1, det bidrag, der, jf. stk. 2, kan opkræves pr. medlem i det kommende regnskabsår. Bidraget er ens for alle a-kasser. Bidraget for deltidsforsikrede udgør 2/3 af bidraget for fuldtidsforsikrede.</p><p class=\"Stk2\"><span class=\"StkNr\">Stk. 5.</span> Bidrag, jf. stk. 4, reguleres med et beløb, der svarer til det over- eller underskud, som de indbetalte bidrag i det senest afsluttede regnskabsår har givet i forhold til det samlede regulerede bidrag, som ifølge regnskabet for dette år skulle have været indbetalt.</p><p class=\"Stk2\"><span class=\"StkNr\">Stk. 6.</span> A-kassernes bidrag efter denne bestemmelse indbetales til staten efter reglerne i § 11 i bekendtgørelse om tilsynet med de anerkendte a-kassers økonomi og regnskabsvæsen m.v. Bidraget udgør for hver måned 1/12 af det årlige beløb afrundet til nærmeste hele kronebeløb.</p><p class=\"ParagrafGruppeOverskrift\">Arbejdsgivernes del af ATP-bidraget for medlemmer, der får udbetalt dagpenge eller godtgørelse ved deltagelse i erhvervsrettet voksen- og efteruddannelse</p><p class=\"Paragraf\"><span class=\"ParagrafNr\">§ 4.</span> 1/3 af bidraget efter § 1 for medlemmer, der får udbetalt dagpenge eller godtgørelse ved deltagelse i erhvervsrettet voksen- og efteruddannelse, betales som finansieringsbidrag af private arbejdsgivere og beregnes efter reglerne i bekendtgørelse om beregning af finansieringsbidrag.</p><p class=\"Stk2\"><span class=\"StkNr\">Stk. 2.</span> Arbejdsmarkedets Tillægspension forestår opkrævning og inddrivelse af finansieringsbidrag fra arbejdsgiverne efter reglerne i bekendtgørelse om fællesopkrævning af visse arbejdsgiverbidrag.</p><p class=\"ParagrafGruppeOverskrift\">Statens del af ATP-bidraget for medlemmer, der får udbetalt aktiveringsydelse</p><p class=\"Paragraf\"><span class=\"ParagrafNr\">§ 5.</span> 2/3 af bidraget efter § 1 for medlemmer, der får udbetalt aktiveringsydelse, betales af staten. Statens andel af bidraget beregnes som det dobbelte af medlemmets nedrundede bidragsandel efter § 2, stk. 1.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Frivillig indbetaling af ATP-bidrag for medlemmer af a-kasser (Bidrag for medlemmer, der modtager efterløn)</p><p class=\"ParagrafGruppeOverskrift\">Det samlede ATP-bidrag</p><p class=\"Paragraf\"><span class=\"ParagrafNr\">§ 6.</span> Medlemmer, som modtager efterløn efter lov om arbejdsløshedsforsikring m.v., kan efter eget ønske betale bidrag til ATP.</p><p class=\"Stk2\"><span class=\"StkNr\">Stk. 2.</span> Der indbetales bidrag for hver time, der udbetales efterløn for. På grundlag af det årsbidrag, der er fastsat efter § 15, stk. 1, i lov om Arbejdsmarkedets Tillægspension, fastsætter bestyrelsen for Arbejdsmarkedets Tillægspension et timebidrag. Bidraget udgør 1,52 kr. pr. time.</p><p class=\"ParagrafGruppeOverskrift\">Betingelser for frivillig indbetaling af ATP-bidrag</p><p class=\"Paragraf\"><span class=\"ParagrafNr\">§ 7.</span> Medlemmer, der er omfattet af § 6, skal give a-kassen meddelelse, hvis de ønsker at betale bidrag til ATP.</p><p class=\"Stk2\"><span class=\"StkNr\">Stk. 2.</span> Medlemmerne har en gang om året mulighed for at ændre valg om betaling af bidrag til ATP. Ændringen skal meddeles til a-kassen senest den 10. januar og har virkning fra den første udbetalingsperiode i kalenderåret.</p><p class=\"ParagrafGruppeOverskrift\">Medlemmets del af ATP-bidraget</p><p class=\"Paragraf\"><span class=\"ParagrafNr\">§ 8.</span> 1/2 af bidraget efter § 6 betales af efterlønsmodtageren. Medlemmets andel af bidraget for en uge eller en måned nedrundes til nærmeste hele kronebeløb.</p><p class=\"Stk2\"><span class=\"StkNr\">Stk. 2.</span> A-kassen tilbageholder bidraget ved udbetaling af ydelsen.</p><p class=\"ParagrafGruppeOverskrift\">Statens del af ATP-bidraget</p><p class=\"Paragraf\"><span class=\"ParagrafNr\">§ 9.</span> 1/2 af bidraget efter § 6 betales af staten. Statens andel af bidraget svarer til medlemmets nedrundede bidragsandel efter § 8, stk. 1.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Frivillig indbetaling af ATP-bidrag for efterlønsmodtagere, som ikke er medlemmer af en dansk a-kasse</p><p class=\"Paragraf\"><span class=\"ParagrafNr\">§ 10.</span> Personer, der i medfør af § 74 o i lov om arbejdsløshedsforsikring m.v., modtager efterløn, og som ikke er medlemmer af en dansk a-kasse, kan efter eget ønske betale bidrag til Arbejdsmarkedets Tillægspension.</p><p class=\"Stk2\"><span class=\"StkNr\">Stk. 2.</span> Reglerne i kapitel 2, § 6, stk. 2, og §§ 7-9 finder tilsvarende anvendelse.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Fælles bestemmelser</p><p class=\"ParagrafGruppeOverskrift\">ATP-bidragets opgørelse og overførsel til ATP</p><p class=\"Paragraf\"><span class=\"ParagrafNr\">§ 11.</span> Det samlede ATP-bidrag af de enkelte ydelser opgøres kvartalsvis af Arbejdsdirektoratet på grundlag af kvartalsvise indberetninger fra a-kasserne af tilbageholdte bidrag efter § 2, stk. 2, og § 8, stk. 2. Opgørelsen sker på særskilte SE-numre for</p><p class=\"Tekst2\"><div><p class=\"Liste1\"><span class=\"Liste1Nr\">1)</span> dagpenge og godtgørelse ved deltagelse i erhvervsrettet voksen- og efteruddannelse,</p><p class=\"Liste1\"><span class=\"Liste1Nr\">2)</span> aktiveringsydelse, og</p><p class=\"Liste1\"><span class=\"Liste1Nr\">3)</span> efterløn.</p></div></p><p class=\"Stk2\"><span class=\"StkNr\">Stk. 2.</span> Det samlede bidrag overføres af Arbejdsdirektoratet til Arbejdsmarkedets Tillægspension senest den 14. i måneden efter hvert kvartals udløb. For bidrag, der skal overføres i januar måned, er sidste rettidige indbetalingsdag dog den 20. januar.</p><p class=\"Stk2\"><span class=\"StkNr\">Stk. 3.</span> A-kassernes opgørelser skal være indberettet til Arbejdsdirektoratet senest den 10. i måneden efter hvert kvartals udløb. Hvis direktoratet på grund af for sen indberetning fra en a-kasse ikke kan overføre bidrag fra denne a-kasse rettidigt, ifalder a-kassen ansvaret for betaling af renter for forsinket indbetaling. Renten opkræves af Arbejdsmarkedets Tillægspension og udgør 1 1/2 pct. af det samlede bidrag for hver påbegyndt måned regnet fra kvartalets udløb.</p><p class=\"ParagrafGruppeOverskrift\">A-kassernes indberetning til ATP</p><p class=\"Paragraf\"><span class=\"ParagrafNr\">§ 12.</span> A-kasserne indberetter en gang om måneden det samlede ATP-bidrag, jf. §§ 1, 6 og 10, der skal indbetales til Arbejdsmarkedets Tillægspension for hver enkelt ydelsesmodtager. Indberetningen sker til indkomstregisteret efter § 3, stk. 1, nr. 10, i lov om et indkomstregister og under de i § 11, stk. 1, nævnte SE-numre.</p><p class=\"ParagrafGruppeOverskrift\">Tilbagebetaling af ATP-bidrag</p><p class=\"Paragraf\"><span class=\"ParagrafNr\">§ 13.</span> Hvis en ydelsesmodtager skal tilbagebetale en ydelse, der er modtaget med urette, skal indbetalte ATP-bidrag af denne ydelse overføres fra Arbejdsmarkedets Tillægspension til Arbejdsdirektoratets konto i StatensKoncernBetalinger (SKB). Beløb, der er mindre end fuldt ATP-bidrag for en uge, tilbagebetales ikke.</p><p class=\"Stk2\"><span class=\"StkNr\">Stk. 2.</span> Tilbagebetalt bidrag i relation til dagpenge og godtgørelse ved deltagelse i erhvervsrettet voksen- og efteruddannelse indgår i reguleringen efter § 3, stk. 5.</p><p class=\"ParagrafGruppeOverskrift\">Ikrafttræden mv.</p><p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 522 af 18. juni 2003 om indbetaling af ATP-bidrag for medlemmer af arbejdsløshedskasser m.fl.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Beskæftigelsesministeriet, den 12. december 2007</I></P><P CLASS=SIGN1 ALIGN=\"CENTER\">Claus Hjort Frederiksen</P><P CLASS=SIGN2 ALIGN=\"RIGHT\">/ Vibeke Dalbro</P></FONT></DIV>",
    "isHistorical": true,
    "editorialNotes": [],
    "alternativeMedia": [
        "www.adir.dk"
    ],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070146205"
        },
        {
            "displayName": "Entydig dokumentidentifikation",
            "displayValue": "BE002630"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1462"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "12/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 07-22-0035"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}