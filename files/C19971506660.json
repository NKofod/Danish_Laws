{
    "id": 86990,
    "title": "Vejledning om sundhedspersoners tavshedspligt - dialog og samarbejde med patienters pårørende ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15066 af 20/11/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om sundhedspersoners tavshedspligt -  \r\n\r\n dialog og samarbejde med patienters pårørende </H1>  \r\n\r\n<P></P>  \r\n\r\n<BR>  \r\n\r\n<P> <B>1 Formålet med vejledningen</B>  </P>  \r\n\r\n<P>Vejledningen redegør for de muligheder og begrænsninger, der er for dialog  \r\n\r\n og samarbejde mellem sundhedspersoner og patienters pårørende som følge af  \r\n\r\n reglerne om tavshedspligt. </P>  \r\n\r\n<P>Sundhedsstyrelsen har i samarbejde med Den Almindelige Danske  \r\n\r\n Lægeforening, en række patientorganisationer og sygdomsbekæmpende  \r\n\r\n organisationer samt Forbrugerrådet udarbejdet denne vejledning. </P>  \r\n\r\n<P> <B>2 Baggrund</B>  </P>  \r\n\r\n<P>Sundhedspersoners tavshedspligt udspringer af et grundlæggende princip om,  \r\n\r\n at patienter skal kunne give fuldstændige oplysninger i tillid til, at disse  \r\n\r\n oplysninger ikke gives videre til andre. Offentligt ansatte har  \r\n\r\n tavshedspligt. Alle autoriserede sundhedspersoner har tavshedspligt.  \r\n\r\n Medhjælpere er omfattet af den samme tavshedspligt. </P>  \r\n\r\n<P>Den sædvanlige situation er, at patienterne ønsker, at pårørende  \r\n\r\n informeres og inddrages i behandlingsforløbet. Imidlertid har pårørende  \r\n\r\n oplevet at blive afvist, når de har bedt om oplysninger om patienters  \r\n\r\n helbredstilstand, fordi sundhedspersonalet har henvist til deres  \r\n\r\n tavshedspligt. De pårørende bliver derved afskåret fra at få de mest  \r\n\r\n nødvendige oplysninger om patientens helbredstilstand, hvilket kan indebære  \r\n\r\n væsentlige problemer for såvel patienten som de pårørende, ikke mindst i  \r\n\r\n kritiske faser af sygdomsforløbet. </P>  \r\n\r\n<P>Pårørende vil ofte kunne bidrage med oplysninger, som vil kunne anvendes i  \r\n\r\n behandlingen af patienten. Det kan fx være relevant, når der er tale om  \r\n\r\n patienter med psykiske lidelser og patienter med livstruende sygdomme.  \r\n\r\n Pårørende kan opleve det som uforståeligt, at sundhedspersonalet ikke til  \r\n\r\n gengæld kan oplyse dem om, hvad patienten fejler, om det forventede  \r\n\r\n sygdomsforløb og behandlingsmulighederne. </P>  \r\n\r\n<P>Problemerne skyldes ofte misforståelser og manglende kendskab til  \r\n\r\n tavshedspligtens omfang over for pårørende. </P>  \r\n\r\n<P>Vejledningen er generel og gælder både for det somatiske og det  \r\n\r\n psykiatriske område, men når der er tale om indlæggelse og ophold på en  \r\n\r\n psykiatrisk afdeling, kan særlige forhold gøre sig gældende. Der er derfor  \r\n\r\n flere steder i vejledningen nævnt eksempler, der omhandler sindslidende og  \r\n\r\n deres pårørende. </P>  \r\n\r\n<P>Reglerne om tavshedspligt er ikke helt enkle og findes i en række  \r\n\r\n forskellige love, jf. bilag. Ved fortolkning af disse regler kræves ofte, at  \r\n\r\n der udøves et konkret skøn, der kan indebære en vanskelig afvejning af  \r\n\r\n tavshedspligten over for pårørendes ønsker om gennem information og dialog at  \r\n\r\n være i stand til at hjælpe patienten gennem forløbet. </P>  \r\n\r\n<P> <B>3 Hovedindholdet af tavshedspligten</B>  </P>  \r\n\r\n<P>Tavshedspligten omfatter oplysninger af en vis følsom karakter, de såkaldt  \r\n\r\n fortrolige oplysninger. Oplysninger, der ikke er fortrolige, kan normalt frit  \r\n\r\n videregives. </P>  \r\n\r\n<P>Når en oplysning er fortrolig, betyder det derfor, at der gælder  \r\n\r\n begrænsninger i adgangen til at videregive den pågældende oplysning. </P>  \r\n\r\n<P>Enhver videregivelse er imidlertid ikke udelukket. </P>  \r\n\r\n<P>Fortrolige oplysninger kan eller skal videregives, hvis </P>  \r\n\r\n<P>* patienten har givet samtykke til videregivelse </P>  \r\n\r\n<P>* sundhedspersonen ifølge lovgivningen har pligt til at videregive </P>  \r\n\r\n<P>fortrolige oplysninger </P>  \r\n\r\n<P>* den pågældende handler i berettiget varetagelse af andres tarv, </P>  \r\n\r\n<P>herunder patientens tarv. </P>  \r\n\r\n<P>Tavshedspligten er således ikke absolut, men må afvejes i forhold til de i  \r\n\r\n lovgivningen opstillede andre væsentlige hensyn og interesser. </P>  \r\n\r\n<P> <B>4 Fortrolige oplysninger</B>  </P>  \r\n\r\n<P>Oplysninger om personlige og økonomiske forhold er fortrolige oplysninger.  \r\n\r\n Langt den overvejende del af de oplysninger om en patient, som  \r\n\r\n sundhedspersonalet i forbindelse med arbejdet får kendskab til, er derfor  \r\n\r\n fortrolige. </P>  \r\n\r\n<P>Tavshedspligten omfatter fx oplysninger om helbred, herunder indlæggelse  \r\n\r\n på et sygehus og behandling på en skadestue, sociale problemer, misbrug af  \r\n\r\n nydelsesmidler eller lignende, strafbare forhold, privatøkonomi, gæld, formue  \r\n\r\n og skatteforhold. </P>  \r\n\r\n<P>Sundhedspersoner kan modtage informationer fra pårørende, uden at det  \r\n\r\n kommer i strid med tavshedspligten. De kan også gå i dialog med de pårørende  \r\n\r\n om disses oplevelse af situationen og de problemer, de pårørende oplever.  \r\n\r\n</P>  \r\n\r\n<P>Sundhedspersoner kan uden at overtræde tavshedspligten informere pårørende  \r\n\r\n om generelle forhold vedrørende en sygdom og behandlingsmulighederne og de  \r\n\r\n pårørendes muligheder for at yde og få støtte generelt. </P>  \r\n\r\n<P> <B>5 Hvem har sundhedspersone tavshedspligt overfor</B>  </P>  \r\n\r\n<P>Tavshedspligten betyder, at sundhedspersoner ikke må videregive fortrolige  \r\n\r\n oplysninger til uvedkommende. </P>  \r\n\r\n<P> <B>5.1 Pårørende</B>  </P>  \r\n\r\n<P>Patientens ægtefælle, samlever og andre pårørende er i juridisk forstand  \r\n\r\n som udgangspunkt &#187;uvedkommende&#171;, når der er tale om sygdom, selvom  \r\n\r\n de ud fra en sædvanlig betragtning ikke betragtes som uvedkommende. </P>  \r\n\r\n<P>De pårørende kan være nære slægtninge, men det kan også være en god ven.  \r\n\r\n Det afgørende er den faktiske tilknytning. </P>  \r\n\r\n<P>Selvom det - især ved alvorlige og livstruende sygdomme - kan have stor  \r\n\r\n betydning, at pårørende indgår i behandlingsprocessen, skal patienten være  \r\n\r\n indforstået med, at pårørende får fortrolige oplysninger. </P>  \r\n\r\n<P>Patienten bør oplyses om muligheden for at tage pårørende med til  \r\n\r\n lægesamtaler. </P>  \r\n\r\n<P>Der kan ikke gives oplysninger til pårørende om patientens forhold  \r\n\r\n &#187;under fire øjne&#171; med en aftale om, at patienten ikke må få noget  \r\n\r\n at vide om samtalen. </P>  \r\n\r\n<P>Det kan heller ikke forlanges, at patienten selv er til stede under en  \r\n\r\n samtale med pårørende, med mindre patienten selv ønsker det. </P>  \r\n\r\n<P> <B>5.1.2 Særligt om forældre</B>  </P>  \r\n\r\n<P>Hvis der er tale om at videregive oplysninger om et barn eller en ung  \r\n\r\n under 18 år, gælder der ikke tavshedspligt over for forældrene  \r\n\r\n (forældremyndighedens indehaver). Som udgangspunkt skal forældrene aktivt  \r\n\r\n informeres om deres børns forhold. </P>  \r\n\r\n<P>Dog kan tavshedspligt over for forældrene være nødvendig, hvis der er  \r\n\r\n afgørende hensyn til barnet og dets forhold til forældrene fx i tilfælde af  \r\n\r\n lægelig behandling af barnet eller den unge i relation til sexuallivet, eller  \r\n\r\n hvis en videregivelse kan give anledning til alvorlige konflikter. Oplysning  \r\n\r\n om, at barnet eller den unge er i live eller opholdsstedet skal altid  \r\n\r\n videregives til forældrene. </P>  \r\n\r\n<P>Efter lov nr. 387 af 14. juni 1995 om forældremyndighed og samvær § 19,  \r\n\r\n stk. 1, har den af forældrene, som ikke har forældremyndigheden, ret til  \r\n\r\n efter anmodning at få orientering om barnets forhold fra skoler,  \r\n\r\n børneinstitutioner samt social - og sundhedsvæsenet. Myndigheden eller  \r\n\r\n institutionen kan nægte at give oplysninger, hvis det er til skade for  \r\n\r\n barnet. Der må ikke gives fortrolige oplysninger om  \r\n\r\n forældremyndighedsindehaverens forhold. </P>  \r\n\r\n<P>Reglen giver ikke ret til aktindsigt, men en ret til at få orientering,  \r\n\r\n typisk i form af mundtlige oplysninger. </P>  \r\n\r\n<P>Efter bestemmelsen i § 19, stk. 2, kan statsamtet i særlige tilfælde efter  \r\n\r\n anmodning fra indehaveren af forældremyndigheden eller en af de i stk. 1  \r\n\r\n nævnte institutioner fratage den af forældrene, der ikke har  \r\n\r\n forældremyndigheden, adgangen til at få orientering om barnet. </P>  \r\n\r\n<P> <B>6 Samtykke</B>  </P>  \r\n\r\n<P>Den person, oplysningerne vedrører, kan give samtykke til, at fortrolige  \r\n\r\n oplysninger kan videregives. </P>  \r\n\r\n<P>En patients samtykke til videregivelse skal forsøges indhentet som et  \r\n\r\n naturligt led i de rutiner, der benyttes ved indlæggelse, behandling,  \r\n\r\n udskrivning mv. </P>  \r\n\r\n<P>Indhentelse af samtykke bør ske i dialog med patienten og på grundlag af  \r\n\r\n en tilstrækkelig information af patienten i dennes konkrete situation. Det  \r\n\r\n bør bl.a. indgå i dialogen, hvilken betydning, praktisk såvel som  \r\n\r\n psykologisk, det kan have, at pårørende bliver informeret eller ikke  \r\n\r\n informeret. </P>  \r\n\r\n<P>Sundhedspersonalet bør være opmærksom på, hvornår og hvordan samtykke  \r\n\r\n indhentes. Det er fx af stor betydning, at sundhedspersonen er opmærksom på  \r\n\r\n det sprogbrug, der benyttes. </P>  \r\n\r\n<P> <B>Eksempel:</B>  </P>  \r\n\r\n<P> <I>Udfaldet af patientens stillingtagen kan fx afhænge af, om spørgsmålet  \r\n\r\n om videregivelse formuleres som et ønske om, at pårørende kontaktes og  \r\n\r\n informeres om indlæggelse og/eller andre forhold eller som et ønske om  \r\n\r\n diskretion.</I>  </P>  \r\n\r\n<P>Et samtykke gælder ikke generelt, men omfatter kun de konkrete typer af  \r\n\r\n oplysninger, som det aftales, at det vil være relevant at videregive. </P>  \r\n\r\n<P>En oplysning til de pårørende om, at patienten er indlagt eller udskrevet,  \r\n\r\n kan være tilstrækkelig. Behovet for at videregive andre oplysninger kan  \r\n\r\n vurderes løbende. </P>  \r\n\r\n<P> <B>Eksempel:</B>  </P>  \r\n\r\n<P> <I>En psykiatrisk patient ønsker ikke, at pårørende får oplysning om  \r\n\r\n indlæggelsen. Det kan imidlertid være afgørende for patientens stillingtagen  \r\n\r\n at forklare, at en videregivelse ikke nødvendigvis indebærer, at pårørende  \r\n\r\n kommer på besøg, men at det kan være af stor betydning, at de ved, hvor  \r\n\r\n patienten opholder sig (de pårørende er bekymrede og leder efter  \r\n\r\n patienten).</I>  </P>  \r\n\r\n<P>Patienten skal være i stand til at overskue konsekvenserne af at give  \r\n\r\n eller afslå samtykke. Evnen til at overskue konsekvenserne må vurderes i den  \r\n\r\n konkrete situation. Det forhold, at en patient har en psykiatrisk eller anden  \r\n\r\n alvorlig, måske livstruende lidelse, betyder ikke nødvendigvis, at patienten  \r\n\r\n ikke kan tage stilling. Patientens tilstand og oplysningernes karakter er  \r\n\r\n afgørende. </P>  \r\n\r\n<P>Der skal lægges stor vægt på selvbestemmelsesretten, men personalet skal  \r\n\r\n være opmærksom på, at der ikke indgår urealistiske forestillinger om  \r\n\r\n patientens evne til at kunne overskue konsekvenserne. Ellers er der risiko  \r\n\r\n for, at det i realiteten er personalet, der bestemmer, men under dække af  \r\n\r\n patientens selvbestemmelse. </P>  \r\n\r\n<P>De fleste pårørende forstår og accepterer, at de ikke kan få oplysninger  \r\n\r\n om patienten uden patientens vidende og samtykke. </P>  \r\n\r\n<P>En patients stillingtagen til videregivelse af oplysninger i tilknytning  \r\n\r\n til indlæggelsen eller på et senere tidspunkt kan ikke anses for at være  \r\n\r\n bindende for den resterende del af behandlings- eller indlæggelsesforløbet.  \r\n\r\n Sundhedspersonalet skal løbende være opmærksom på, hvornår og under hvilke  \r\n\r\n betingelser samtykke er givet/afslået, idet sygdomsforløbet kan indebære, at  \r\n\r\n patientens holdninger og ønsker ændres. </P>  \r\n\r\n<P> <B>Eksempel:</B>  </P>  \r\n\r\n<P> <I>I forbindelse med udskrivning kan det være relevant at få patientens  \r\n\r\n samtykke til, at pårørende får oplysninger om medicin mv. for at kunne støtte  \r\n\r\n patienten efter udskrivningen.</I>  </P>  \r\n\r\n<P> <B>6.1 Samtykkets form</B>  </P>  \r\n\r\n<P>Et samtykke til videregivelse af oplysninger til pårørende kan patienten  \r\n\r\n give mundtligt. Der stilles altså ikke krav om skriftligt samtykke, men et  \r\n\r\n mundtligt samtykke skal journalføres. </P>  \r\n\r\n<P>Ved indhentning af samtykke skal patienten tilkendegive sin holdning. Et  \r\n\r\n samtykke kan ikke indhentes under sådanne former, at et samtykke kan anses  \r\n\r\n for givet, hvis den pågældende ikke protesterer. </P>  \r\n\r\n<P>Det er ikke nødvendigt, at et samtykke gentages over for en anden  \r\n\r\n sundhedsperson, fx overlægen. </P>  \r\n\r\n<P> <B>7 Videregivelse som følge af lovmæssig forpligtelse</B>  </P>  \r\n\r\n<P>Lovgivningen pålægger i visse tilfælde læger og andre sundhedspersoner på  \r\n\r\n eget initiativ eller på anmodning at anmelde eller indberette et forhold til  \r\n\r\n en anden myndighed. </P>  \r\n\r\n<P>Derimod pålægger lovgivningen ikke sundhedspersonale en oplysningspligt  \r\n\r\n overfor pårørende, jf. dog under pkt. 5.1.2. </P>  \r\n\r\n<P> <B>8 Særlige tilfælde, hvor videregivelse kan ske uden patientens  \r\n\r\n samtykke</B>  </P>  \r\n\r\n<P>Der kan forekomme situationer, hvor det ikke er muligt at få patientens  \r\n\r\n samtykke til at videregive fortrolige oplysninger, fx helbredsoplysninger.  \r\n\r\n Det kan skyldes, at patienten er ude af stand til at tage stilling på grund  \r\n\r\n af sin tilstand, fx hvis patienten er bevidstløs eller inhabil. </P>  \r\n\r\n<P>Det kan også skyldes, at patienten ikke ønsker, at oplysningerne skal  \r\n\r\n videregives. </P>  \r\n\r\n<P>I sådanne situationer må det overvejes, om videregivelse alligevel kan  \r\n\r\n finde sted mod patientens ønske. </P>  \r\n\r\n<P>Tavshedspligtreglerne giver mulighed for at man, til trods for at der ikke  \r\n\r\n foreligger samtykke fra den pågældende, alligevel kan videregive oplysninger  \r\n\r\n om patienten. </P>  \r\n\r\n<P> <B>8.1 Varetagelse af andres tarv</B>  </P>  \r\n\r\n<P>Når der ikke foreligger samtykke fra patienten eller en lovbestemt  \r\n\r\n oplysningspligt, må der foretages en konkret vurdering af, hvorvidt der  \r\n\r\n foreligger tilstrækkeligt vægtige grunde til at se bort fra tavshedspligten.  \r\n\r\n</P>  \r\n\r\n<P>Når der er tale om videregivelse til pårørende, er det afgørende, om  \r\n\r\n videregivelsen kan anses for &#187;berettiget&#171;, dvs. om sundhedspersonen  \r\n\r\n handler i berettiget varetagelse af andres tarv, fx patientens eller de  \r\n\r\n pårørendes tarv. </P>  \r\n\r\n<P>Ved vurderingen af, om disse hensyn kan berettige til videregivelse af  \r\n\r\n tavshedsbelagte oplysninger, må der foretages en afvejning i forhold til de  \r\n\r\n hensyn, der begrunder tavshedspligten. Der må foretages et konkret skøn. De  \r\n\r\n hensyn, der taler for videregivelse, må klart overstige hensynene til  \r\n\r\n patientens ønske om fortrolighed. </P>  \r\n\r\n<P> <B>8.1.2 Patientens tarv</B>  </P>  \r\n\r\n<P>En patient kan være i en tilstand, hvor den pågældende er ude af stand til  \r\n\r\n at varetage sine interesser, og dermed ikke i stand til at forstå en  \r\n\r\n information og tage stilling til samtykke. </P>  \r\n\r\n<P>I en sådan situation kan der gives bestemte oplysninger til pårørende,  \r\n\r\n hvis en konkret vurdering medfører, at en sådan videregivelse må antages at  \r\n\r\n være i patientens interesse. Formålet er, at de pårørende bliver bedre i  \r\n\r\n stand til at forstå, hjælpe og støtte patienten. </P>  \r\n\r\n<P>Det er sundhedspersonalet, der afgør, om en videregivelse af oplysninger  \r\n\r\n til de pårørende er berettiget varetagelse af patientens tarv. </P>  \r\n\r\n<P> <B>Eksempel:</B>  </P>  \r\n\r\n<P> <I>Der kan være tale om, at pårørende informeres, fordi patienten er ude  \r\n\r\n af stand til at tage vare på sig selv, fx på grund af svær demens, akut, svær  \r\n\r\n sygdom eller ulykkestilfælde eller i den sidste fase ved alvorlig sygdom.</I>  \r\n\r\n</P>  \r\n\r\n<P> <B>Eksempel:</B>  </P>  \r\n\r\n<P> <I>Det kan være relevant, at en psykiatrisk afdeling underretter  \r\n\r\n pårørende til en indlagt patient, for at de bedre kan forstå patientens  \r\n\r\n reaktioner og indgå i behandlingsprocessen.</I>  </P>  \r\n\r\n<P> <B>Eksempel:</B>  </P>  \r\n\r\n<P> <I>De pårørende kan få relevante oplysninger om fx økonomiske forhold for  \r\n\r\n at kunne tage sig af huslejebetaling mv. for at undgå direkte velfærdstab for  \r\n\r\n patienten.</I>  </P>  \r\n\r\n<P>Det er vigtigt, at patientens selvbestemmelsesret respekteres. Det er et  \r\n\r\n alvorligt tillidsbrud at videregive oplysninger, hvis patienten ikke ønsker  \r\n\r\n det. Det er derfor kun berettiget at gøre det, hvis patientens afvisning må  \r\n\r\n tilsidesættes, fordi patienten på grund af sin tilstand ikke kan forstå og  \r\n\r\n overskue konsekvenserne. </P>  \r\n\r\n<P>Er det klart for sundhedspersonalet, at patienten gerne vil have, at  \r\n\r\n pårørende informeres, kan oplysninger videregives. </P>  \r\n\r\n<P> <B>8.1.3 Hensynet til de pårørende</B>  </P>  \r\n\r\n<P>For at varetage andres tarv end patientens kan man i nogle tilfælde  \r\n\r\n tilsidesætte patientens selvbestemmelsesret. Hvis fx andres liv eller helbred  \r\n\r\n udsættes for nærliggende fare, og patienten ikke ønsker videregivelse af  \r\n\r\n relevante oplysninger, er det berettiget at orientere/oplyse de pågældende.  \r\n\r\n</P>  \r\n\r\n<P>Hvis en patient lider af en alvorlig smittefarlig sygdom og ikke vil give  \r\n\r\n samtykke til, at pårørende, som udsættes for smitte, får oplysning om  \r\n\r\n sygdommen, kan det være berettiget alligevel at videregive oplysningen. </P>  \r\n\r\n<P> <B>Eksempel:</B>  </P>  \r\n\r\n<P> <I>En patient, der er HIV-smittet, nægter at oplyse herom til ægtefællen  \r\n\r\n eller samleveren, som vurderes at være udsat for en nærliggende smitterisiko.  \r\n\r\n Her vil det være berettiget at oplyse den pågældende om sygdommen.</I>  </P>  \r\n\r\n<P>Som udgangspunkt er en tilkendegivelse om at ville begå selvmord en  \r\n\r\n tavshedsbelagt oplysning. </P>  \r\n\r\n<P> <B>Eksempel:</B>  </P>  \r\n\r\n<P> <I>I en konkret sag har domstolene dog udtalt, at det ikke var brud på  \r\n\r\n tavshedspligten, at læger underrettede faderen, hos hvem en voksen datter  \r\n\r\n boede, om at datteren ønskede at blive udskrevet fra sygehuset og havde  \r\n\r\n fremsat selvmordstrusler. </I></P>  \r\n\r\n<P>Domstolene udtalte bl.a., at selvmord kan være en voldsom begivenhed for  \r\n\r\n omgivelserne. </P>  \r\n\r\n<P>Hvis en patient har fremsat trusler om vold mod pårørende, og truslerne  \r\n\r\n vurderes som alvorlige, vil en videregivelse af oplysningerne i den konkrete  \r\n\r\n situation kunne anses for berettiget. </P>  \r\n\r\n<P> <B>Eksempel:</B>  </P>  \r\n\r\n<P> <I>I forbindelse med et weekendophold eller udskrivning kan det være  \r\n\r\n nødvendigt, at pårørende orienteres herom.</I>  </P>  \r\n\r\n<P> <B>9 Afdøde</B>  </P>  \r\n\r\n<P>Tavshedspligten ophæves ikke med patientens død. </P>  \r\n\r\n<P>Det er den læge, der havde ansvaret for patienten op til dødstidspunktet,  \r\n\r\n der på baggrund af journalen må vurdere, om det vil være i overensstemmelse  \r\n\r\n med hensynet til afdøde at videregive oplysninger om sygdomsforløbet </P>  \r\n\r\n<P>mv. til de pårørende. </P>  \r\n\r\n<P>Det vil normalt være naturligt, at de pårørende får mulighed for en  \r\n\r\n samtale om afdødes sygdomsforløb. I den forbindelse kan der udleveres  \r\n\r\n oplysninger til de efterladte om en afdød patients sygdomstilfælde,  \r\n\r\n behandling mv., herunder eventuelt kopi af afdødes journal, uden at det vil  \r\n\r\n være i strid med tavshedspligten. </P>  \r\n\r\n<P>Der kan ikke gives fortrolige oplysninger til de efterladte, hvis  \r\n\r\n journalen indeholder oplysninger om afdøde eller om forholdet mellem afdøde  \r\n\r\n og pårørende, hvor det må antages, at den afdøde ikke ville have ønsket, at  \r\n\r\n de pårørende blev gjort bekendt med disse oplysninger. </P>  \r\n\r\n<P> <B>Eksempel:</B>  </P>  \r\n\r\n<P> <I>De efterladte pårørende bør ikke oplyses om selvmord, hvis det  \r\n\r\n fremgår, at afdøde ikke ønskede oplysningen videregivet.</I>  </P>  \r\n\r\n<P> <B>10 Særligt om patientens adgang til aktindsigt</B>  </P>  \r\n\r\n<P>Det fremgår af Sundhedsministeriets vejledning nr. 193 af 7. december 1993  \r\n\r\n om aktindsigt i helbredsoplysninger, pkt. 7, at aktindsigt i oplysninger i  \r\n\r\n patientjournaler mv. kan begrænses i det omfang, patientens interesse i at  \r\n\r\n blive gjort bekendt med oplysningerne findes at burde vige for afgørende  \r\n\r\n hensyn til den pågældende selv eller til andre private interesser. </P>  \r\n\r\n<P> <B>Eksempel:</B>  </P>  \r\n\r\n<P> <I>Ved &#187;afgørende hensyn til andre private interesser&#171;, forstås  \r\n\r\n fx tilfælde, hvor pårørende har afgivet oplysninger til journalen uden  \r\n\r\n patientens vidende, og kendskab hertil må antages at kunne være alvorligt  \r\n\r\n belastende for forholdet mellem patienten og de pårørende. </I></P>  \r\n\r\n<P>Der bør dog som udgangspunkt gives aktindsigt i den resterende del af  \r\n\r\n journalen, medmindre andre hensyn taler herimod. </P>  \r\n\r\n<P> <B>11 Afslutning</B>  </P>  \r\n\r\n<P>Når der er tale om tavshedsbelagte oplysninger, er udgangspunktet  \r\n\r\n patientens selvbestemmelsesret. </P>  \r\n\r\n<P>Samtykke forudsætter, at patienten er informeret, og at patienten har  \r\n\r\n mulighed for at nægte at give samtykke, hvis det uanset konsekvenserne, er  \r\n\r\n det, der er vigtigst for patienten. </P>  \r\n\r\n<P>Langt de fleste patienter giver gerne samtykke til videregivelse af  \r\n\r\n oplysninger til pårørende. I den løbende dialog mellem patienten og  \r\n\r\n sundhedspersonalet understreges patientens selvbestemmelsesret. Det  \r\n\r\n forudsætter, at samtykke tages alvorligt og indgår som et naturligt led i  \r\n\r\n grundig information og samtaler om patientens situation. </P>  \r\n\r\n<P> <B>BILAG</B>  </P>  \r\n\r\n<P>Autoriserede sundhedspersoners (læger, tandlæger, sygeplejersker,  \r\n\r\n jordemødre mv.) tavshedspligt er reguleret flere steder i lovgivningen. </P>  \r\n\r\n<P>Straffelovens §§ 152-152f foreskriver tavshedspligt dels for offentligt  \r\n\r\n ansatte (§ 152) dels for andre persongrupper, herunder autoriseret  \r\n\r\n sundhedspersonale (§ 152b) og deres medhjælpere (§ 152c). Det vil sige, at  \r\n\r\n der gælder en tavshedspligt for personer, der er beskæftiget indenfor  \r\n\r\n sundhedssektoren, uanset om de arbejder i den private eller offentlige del.  \r\n\r\n</P>  \r\n\r\n<P>For sundhedspersonale i den offentlige sundhedssektor indeholder  \r\n\r\n forvaltningsloven (§§ 27-32), og lov om offentlige myndigheders registre (§§  \r\n\r\n 16-21) bestemmelser, der præciserer straffelovens regler. </P>  \r\n\r\n<P>Bl. a. på baggrund af Europa-Parlamentet og Rådets direktiv 95/46/EF af  \r\n\r\n 24. oktober 1995 om beskyttelse af fysiske personer i forbindelse med  \r\n\r\n behandling af personoplysninger og om fri udveksling af sådanne oplysninger,  \r\n\r\n har Justitsministeriet nedsat et udvalg, som skal udarbejde et forslag til en  \r\n\r\n ny lovgivning om beskyttelse af personoplysninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971506660"
        },
        {
            "displayName": "Entydig dokumentidentifikation",
            "displayValue": "CM046786"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15066"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "20/11/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens j.nr. 4414-39-1996"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}