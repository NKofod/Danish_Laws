{
    "id": 195172,
    "title": "Ligebehandlingsnævnets afgørelse om køn - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10177 af 04/10/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">2017-6811-29629</span>\r\n   </p>\r\n   <p class=\"TekstGenerel\">En mand ansøgte en bar om at få tildelt fordelskortet ”LADIES”. Baren godkendte, at manden fik kortet. Nævnet vurderede, at der ved barens brug af betegnelsen ”LADIES” lå en tilkendegivelse om, at fordelskortet var henvendt til kvinder. Efter en samlet vurdering var det imidlertid nævnets opfattelse, at manden ikke var blevet behandlet ringere end kvinder i ligestillingslovens forstand. Nævnet lagde bl.a. vægt på, at kortet måtte anses for møntet på begge køn, og at baren havde godkendt, at manden fik kortet.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager søgte om et fordelskort.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Indklagede har ikke forskelsbehandlet klager på grund af køn i forbindelse med hans ansøgning om fordelskortet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager har via den indklagede bars hjemmeside søgt om at få et fordelskort. Af ansøgningsskemaet fremgår:</p>\r\n<p>\r\n</p>\r\n<p>”LADIES</p>\r\n<p>[Indklagede] tilbyder alle LADIES kortholdere følgende fordele:</p>\r\n<p>Foran køen med hele selskabet alle dage hele natten. Ankomst før kl. 24 giver vi den første Daiquiri til selskabet ved visning af kortet i garderoben.</p>\r\n<p>Gratis deltagelse til […] events. Ved booking af bord og køb for min 700 kr. – giver vi enten, 1 fl bobler, 1 gin hass tårne eller 1 fl hjemmelavet shot. ”</p>\r\n<p>\r\n</p>\r\n<p>Det fremgår af ansøgningsskemaet, at en ansøger skal udfylde, om pågældende er mand eller kvinde.</p>\r\n<p>\r\n</p>\r\n<p>Af korrespondance mellem klager og indklagede på Messenger fremgår:</p>\r\n<p>Den 8. maj 2017:</p>\r\n<p>Klager: ”Hej. Jeg søgte om et kort, jeg har ikke modtaget svar eller kort. Hvornår kan jeg forvente, at modtage det :) ? ”</p>\r\n<p>\r\n</p>\r\n<p>Indklagede: ”Hej [klager]. Hvornår har du ansøgt om kortet? Mvh. [medarbejder 1] indklagede”</p>\r\n<p>\r\n</p>\r\n<p>Klager: ”Jeg søgte d. 28.4.17 :) ”</p>\r\n<p>\r\n</p>\r\n<p>Indklagede: ”Hej [klager]. Vi kigger på det hurtigst muligt :) . Mvh. [medarbejder 1] indklagede”</p>\r\n<p>\r\n</p>\r\n<p>Klager: ”<img alt=\"1\" border=\"no\" name=\"89c65918-c923-45cb-8e9b-d40c899d397e\" src=\"/image.aspx?id=195172&img=CR574_1_0.jpg\" style=\"margin: 0cm 0cm 0cm 0cm\" />”</p>\r\n<p>\r\n</p>\r\n<p>Den 24. maj 2017:</p>\r\n<p>Klager: ”Hej. Jeg har stadig ikke modtaget noget. Hvordan kan det være? ”</p>\r\n<p>\r\n</p>\r\n<p>Indklagede: ”Hej [klager], Lad mig lige vende tilbage til dig :) Med venlig hilsen [medarbejder 2], indklagede”</p>\r\n<p>Klager: ”Det vil jeg sætte pris på :) ”</p>\r\n<p>\r\n</p>\r\n<p>Den 1. juni 2017:</p>\r\n<p>Indklagede: ”Hej [klager] Beklager at du har ventet på svar. Vi har nu godkendt dig, og du vil modtaget et kort hurtigst muligt :) . Rigtig god dag. Med venlig hilsen [medarbejder 1], indklagede”</p>\r\n<p>\r\n</p>\r\n<p>Klagen er indbragt for Ligebehandlingsnævnet den 24. maj 2017. Klagen er sendt i høring hos indklagede den 9. juni 2017.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han har været udsat for forskelsbehandling på grund af køn.</p>\r\n<p>\r\n</p>\r\n<p>Han søgte om fordelskortet den 28. april 2017. På trods af at han har henvendt sig til indklagede flere gange vedrørende fordelskortet, har han ikke modtaget kortet.</p>\r\n<p>\r\n</p>\r\n<p>Fordelskort ”LADIES” er eksklusivt til kvinder, og det er derfor, at han ikke har modtaget kortet. Dette er i strid med ligestillingsloven.</p>\r\n<p>\r\n</p>\r\n<p>Da klager ofte er gæst hos indklagede, har han en interesse i at blive godkendt til fordelskortet.</p>\r\n<p>\r\n</p>\r\n<p>Han har været gæst hos indklagede flere gange, siden han søgte om fordelskortet. Han ønsker som følge heraf at få tilkendt en godtgørelse.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at klager ikke har været udsat for forskelsbehandling på grund af køn.</p>\r\n<p>\r\n</p>\r\n<p>Klager blev godkendt til fordelskortet den 1. juni 2017, og han har således modtaget fordelskortet.</p>\r\n<p>\r\n</p>\r\n<p style=\"text-align: justify;\">Det fremgår af ansøgningsskemaet til fordelskortet, at der ved ansøgningen skal afkrydses, om ansøger er mand eller kvinde. Kortet kan således udstedes til både mænd og kvinder.</p>\r\n<p>\r\n</p>\r\n<p>Indklagede forstår klagen således, at den vedrører, at betegnelsen ”Ladies Card” i sig selv udgør forskelsbehandling på grund af køn. Indklagedes anvendelse af betegnelsen er udelukkende begrundet i markedsførings øjemed. Betegnelsen anvendes specifikt mod kvinder, men det udelukker ikke, at kortet kan udstedes til mænd.</p>\r\n<p>\r\n</p>\r\n<p>Indklagede har forskellige fordelskort. Alle fordelskort kan udstedes til både mænd som kvinder.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af køn behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Nævnet vurderer, at der ved indklagedes brug af betegnelsen ”LADIES” ligger en tilkendegivelse om, at fordelskortet er henvendt til kvinder.</p>\r\n<p>\r\n</p>\r\n<p>Efter en samlet vurdering er det imidlertid nævnets opfattelse at klager ikke er blevet behandlet ringere end kvinder i ligestillingslovens forstand.</p>\r\n<p>\r\n</p>\r\n<p>Nævnet har herved bl.a. lagt vægt på, at kortet må anses for møntet på begge køn, og at indklagede godkendte, at klager fik kortet. Det kan ikke føre til nogen anden vurdering, at godkendelsen først fandt sted over en måned efter, at klager indgav sin ansøgning.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2 nr. 1, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Ligestillingsloven</p>\r\n<p class=\"Liste1\">\r\n   <span class=\"Liste1Nr\">–</span> § 1 a om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2 om forbud mod forskelsbehandling</p>\r\n<p>\r\n</p>\r\n<p>\r\n   <span class=\"Italic\">&lt;2017-6811-29629&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2017"
        },
        {
            "displayName": "Accession",
            "displayValue": "W20171017725"
        },
        {
            "displayName": "Entydig dokumentidentifikation",
            "displayValue": "CR000574"
        },
        {
            "displayName": "Dato for indlæggelse",
            "displayValue": "01/12/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10177"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "04/10/2017"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2017-6811-29629"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}