{
    "id": 33574,
    "title": "Uddannelseshjælp - højere uddannelse -tilskud/lån - uddannelse på Den frie Lærerskole (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19092 af 29/03/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En læreruddannelse på Den frie Lærerskole fandtes ikke at kunne anses  \r\n\r\n for en højere uddannelse og støtte til uddannelsen efter bistandslovens § 42  \r\n\r\n skulle derfor ydes som fuldt tilskud. </I> </P>  \r\n\r\n<P> <I>Ankestyrelsen lagde vægt på, at uddannelsen på Den frie Lærerskole i  \r\n\r\n den af Undervisningsministeriet og Danmarks Statistik i september 1987  \r\n\r\n udarbejdede DUN-oversigt var optaget på niveau 5. </I> </P>  \r\n\r\n<P> <I>Ankestyrelsen fandt således ikke grundlag for at fravige den placering  \r\n\r\n af uddannelsen i DUN-klassificeringen, der nu har fundet sted. Hjælp til  \r\n\r\n uddannelsen på Den frie Lærerskole skal således efter 1. juni 1987 ydes som  \r\n\r\n tilskud. (* 2) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - højere uddannelse  \r\n\r\n -tilskud/lån - uddannelse på Den frie Lærerskole (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger fik i juni 1982 bevilget hjælp efter bistandslovens § 42 til  \r\n\r\n gennemførelse af en uddannelse til lærer på Den frie Lærerskole. Hjælpen blev  \r\n\r\n ydet som tilskud det første år og herefter som halvt lån, halvt tilskud. </P>  \r\n\r\n<P>Ansøgeren underskrev den 4. juli 1983 låneerklæring. </P>  \r\n\r\n<P>Efter uddannelsens afslutning underskrev ansøgeren den 7. juli 1987  \r\n\r\n gældsbrev om tilbagebetaling af låneandelen på 80.083 kr. Ansøgeren indgik  \r\n\r\n samtidig en afdragsordning, hvorefter lånet med virkning fra 1. oktober 1987  \r\n\r\n skulle afdrages med 666,95 kr. månedlig. </P>  \r\n\r\n<P>Umiddelbart efter underskrivelsen af gældsbrevet anmodede ansøgeren om  \r\n\r\n eftergivelse af låneandelen. </P>  \r\n\r\n<P>Det sociale udvalg fastholdt kravet om tilbagebetaling af låneandelen.  \r\n\r\n</P>  \r\n\r\n<P>Ansøgeren anførte overfor amtsankenævnet, at uddannelsen på Den frie  \r\n\r\n Lærerskole gav adgang til beskæftigelse på friskoler, efterskoler og  \r\n\r\n højskoler, men ikke på folkeskoler og kommuneskoler, som en almindelig  \r\n\r\n læreruddannelse gør. </P>  \r\n\r\n<P>Det sociale udvalg anførte overfor nævnet, at uddannelsen på Den frie  \r\n\r\n Lærerskole måtte henføres til en kortere videregående uddannelse på linie med  \r\n\r\n folkeskolelæreruddannelsen. </P>  \r\n\r\n<P>Om uddannelsen på Den frie Lærerskole forelå oplyst, at en ansøger skal  \r\n\r\n være fyldt 20 år, kunne dokumentere faglige kundskaber i dansk, matematik og  \r\n\r\n engelsk eller tysk svarende til 10. klasse niveau samt have mindst 1 års  \r\n\r\n erhverserfaring. </P>  \r\n\r\n<P>Undervisningen er 5-årig og omfatter 1., 2., 4. og 5. år teoretisk  \r\n\r\n undervisning, mens eleven på 3. år skal have en praktikperiode af mindst 5  \r\n\r\n måneders varighed. </P>  \r\n\r\n<P>Indtægtsniveauet er ifølge oplysning fra De Frie Grundskolers  \r\n\r\n Lærerforening det samme som folkeskolelærere. </P>  \r\n\r\n<P>Uddannelse på Den frie Lærerskole giver mulighed for ansættelse ved  \r\n\r\n højskoler, efterskoler, husholdningsskoler, håndarbejdsskoler og de fleste  \r\n\r\n grundskoler. Ansættelse i folkeskolen forudsætter en tillægseksamen på et  \r\n\r\n seminarium. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse, hvorefter  \r\n\r\n uddannelsesstøtten efter det første år af uddannelsen på Den frie Lærerskole  \r\n\r\n var ydet som halvt tilskud halvt lån. </P>  \r\n\r\n<P>Amtsankenævnet lagde ved sin afgørelse vægt på Ankestyrelsens afgørelse af  \r\n\r\n 14. oktober 1987 i en tilsvarende sag. </P>  \r\n\r\n<P>Efter klage fra ansøgeren fastholdt amtsankenævnet ved en fornyet  \r\n\r\n behandling af sagen sin tidligere trufne afgørelse. </P>  \r\n\r\n<P>Amtsankenævnet besluttede samtidig at oversende ansøgerens klage til  \r\n\r\n Ankestyrelsen under hensyn til de nu foreliggende oplysninger om, at  \r\n\r\n uddannelsen på Den frie Lærerskole i september 1987 var optaget på niveau 5 i  \r\n\r\n den klassifikation af uddannelser (DUN-oversigten) som anvendes af  \r\n\r\n Undervisningsministeriet og Danmarks Statistik. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren, der henviste til den nu foretagne  \r\n\r\n indplacering af læreruddannelsen på Den frie Lærerskole på niveau 5 i  \r\n\r\n DUN-oversigten på linie med kortvarige uddannelser, og at mellemlange og  \r\n\r\n videregående uddannelser er dem, der i DUN- oversigten er henført til niveau  \r\n\r\n 6 eller derover, jf. Socialministeriets vejledning af 26. juni 1987, pkt. 49.  \r\n\r\n</P>  \r\n\r\n<P>Ansøgeren fandt, at Ankestyrelsens afgørelse af 14. oktober 1987 var i  \r\n\r\n strid med bistandslovens bekendtgørelser og vejledninger. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Danmarks Statistik oplyste, at uddannelsen på Den frie Lærerskole er  \r\n\r\n indplaceret på niveau 5 i DUN-oversigten, da adgangskravet er 10 års  \r\n\r\n skolegang, og uddannelsen har 4 års teoretisk uddannelse, hvilket samlet  \r\n\r\n svarer til 14 års skolegang. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42. </P>  \r\n\r\n<P>§ 1 og § 2 i Socialministeriets bekendtgørelse nr. 432 af 19. juni 1987 om  \r\n\r\n uddannelseshjælp efter bistandslovens § 42. </P>  \r\n\r\n<P>Pkt. 17, 19 og 49 i Socialministeriets vejledning af 26. juni 1987 om  \r\n\r\n hjælp efter bistandslovens § 42. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen har ved afgørelsen taget udgangspunkt i den af  \r\n\r\n Undervisningsministeriet og Danmarks Statistik i september 1987 udarbejdede  \r\n\r\n DUN-oversigt, hvorefter uddannelsen på Den frie Lærerskole er optaget på  \r\n\r\n niveau 5. </P>  \r\n\r\n<P>Ankestyrelsen finder ikke, at der er grundlag for at fravige den placering  \r\n\r\n af uddannelsen i DUN-klassificeringen, der nu har fundet sted. Hjælp til  \r\n\r\n uddannelsen på Den frie Lærerskole skal således efter 1. juni 1987 ydes som  \r\n\r\n tilskud. </P>  \r\n\r\n<P>Ankestyrelsen ændrer således amtsankenævnets afgørelse. Eventuelt  \r\n\r\n indbetalte afdrag på den ydede hjælp skal ikke genudbetales af  \r\n\r\n socialforvaltningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen betyder en ændring af Ankestyrelsens praksis vedrørende  \r\n\r\n hjælp til uddannelsen på Den frie Lærerskole, som fremgår af SM O-070-87. SM  \r\n\r\n O-070-87 vil blive udtaget ved førstkommende revision. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Offentliggjort af Socialstyrelsen i SM O-046-88 15/06/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881909225"
        },
        {
            "displayName": "Entydig dokumentidentifikation",
            "displayValue": "CA001502"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19092"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "29/03/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20086-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}