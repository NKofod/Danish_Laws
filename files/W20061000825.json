{
    "id": 2481,
    "title": "Pressenævnets kendelse i sag 2006-6-386",
    "documentTypeId": "240",
    "isSagsforlobPeriodValid": true,
    "shortName": "KEN nr 10008 af 31/10/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n Det er Pressenævnets opfattelse, at offentlige personer - herunder ikke  \r\n\r\n mindst  \r\n\r\n politisk aktive personer - i forhold til andre må tåle en mere nærgående og  \r\n\r\n kritisk omtale af deres person og de handlinger, de foretager. Det var  \r\n\r\n endvidere Nævnets opfattelse, at det anvendte ordvalg  \r\n\r\n &#148;infiltrerer&#148;,  \r\n\r\n &#148;overtager&#148;, &#148;indsat&#148; og udsagnet om, at [K2] &#148;siden  \r\n\r\n hen har brugt sin  \r\n\r\n politiske energi på&#148;, fremstod som vurderinger. På denne baggrund fandt  \r\n\r\n Pressenævnet, at Information ikke havde handlet i strid med god presseskik  \r\n\r\n ved  \r\n\r\n at undlade at forelægge udsagnene for [K1] og [K2] inden offentliggørelsen.  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Pressenævnets  \r\n\r\n kendelse i sag 2006-6-386  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] v/[K2] og [K2] har  \r\n\r\n klaget til Pressenævnet over en artikel i Information den 1. september 2006,  \r\n\r\n idet  \r\n\r\n han mener, at god presseskik er tilsidesat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 1. Sagsfremstilling</U>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den 1.  \r\n\r\n september 2006 i klummen &#148;  \r\n\r\n<I>  \r\n\r\n Ugens bommert  \r\n\r\n</I>  \r\n\r\n &#148;  \r\n\r\n under overskriften  \r\n\r\n<I>  \r\n\r\n &#148;Karen hopper i høet&#148;  \r\n\r\n</I>  \r\n\r\n og  \r\n\r\n underoverskriften  \r\n\r\n<I>  \r\n\r\n &#148;Tidligere  \r\n\r\n venstresocialist og socialdemokratiske minister Karen Jespersen opmuntrer den  \r\n\r\n ungdom, som Dansk Folkeparti ekskluderer for højreekstremisme. Hun holder  \r\n\r\n høstfest med dem&#148;  \r\n\r\n</I>  \r\n\r\n følgende artikel:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;SAMHØRIGHED  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Her er historien: I 1999  \r\n\r\n ekskluderede Dansk Folkeparti 19 medlemmer, der også tilhørte den  \r\n\r\n yderligtgående  \r\n\r\n højregruppe Dansk Forum. Om de 19 sagde Dansk Folkepartis næstformand, Peter  \r\n\r\n Skaarup:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Deres budskaber er så tæt,  \r\n\r\n man kan komme på støtte til nazisme.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En del af de 19 har siden hen  \r\n\r\n brugt deres politiske energi på at infiltrere det &#148;pæne&#148; nationale  \r\n\r\n parti, [K1],  \r\n\r\n der sad i Folketinget 1943-47. Nu er overtagelsen gennemført, og [K2], en af  \r\n\r\n de  \r\n\r\n førende blandt de 19 ekskluderede fra Dansk Folkeparti, er indsat som  \r\n\r\n formand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har også indyndet sig  \r\n\r\n hos Dansk Folkepartis Jesper Langballe og Søren Krarup. Langballe lovpriser  \r\n\r\n[K2]  \r\n\r\n for hans &#148;store talen for at ytre sig i forskellige sammenhænge&#148;,  \r\n\r\n bl.a. på  \r\n\r\n netstedet Nomos. Karup kalder [K2] &#148;et flinkt og god menneske.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n I rugekassen  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne hyldest hænger sammen  \r\n\r\n med, at samme [K2] i år var inviteret som taler ved sommermødet i Tidehverv,  \r\n\r\n som er Langballes og Karups ideologiske rugekasse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Alligevel vil Peter Skaarup  \r\n\r\n ikke genindlemme folk som [K2].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Vi vil ikke have  \r\n\r\n ekstremistiske elementer ind i Dansk Folkeparti&#148;, siger Skaarup, der  \r\n\r\n mener, at  \r\n\r\n &#148;Langballes og Krarups gode hjerter er løbet af med dem&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Afvisningen er trist for [K2],  \r\n\r\n for han vil gerne genoptages. Indtil videre kan han søge trøst på anden vis.  \r\n\r\n Han kan udfolde sig på det af Langballe omtalte nedsted Nomos, der kalder sig  \r\n\r\n selv &#148;et inspirationsnetværk&#148;, og ligger på www.nomos-dk/dk. Her  \r\n\r\n kan man læse  \r\n\r\n lovprisning af &#148;selvopretholdelsesdriften og den uhæmmede egoisme&#148;  \r\n\r\n som  \r\n\r\n erkendelsesgrundlag. Nomos&#146; trosbekendelse fortsætter:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Denne realistiske erkendelse  \r\n\r\n bør ses i modsætning til tidens moralisme, vulgærhumanistiske naivitet og til  \r\n\r\n den humanisme, der som åndelig bevægelse vel næppe fortjener det navn, den  \r\n\r\n smykker sig med, men nærmere må betragtes som &#148;sentimentalitet&#148; og  \r\n\r\n &#148;idioti&#148;.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Man kan også læse en masse  \r\n\r\n højrefløjs-sniksnak, der minder om den, som Dansk Forum dyrkede &#150; og fik  \r\n\r\n Skaarup-udsmidning for.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På Nomos&#146; forside står den  \r\n\r\n glade nyhed om, hvem der kommer og trøster de ekskluderede ved at optræde som  \r\n\r\n taler ved deres høstfest i Nyborg den 23. september: Selveste Karen  \r\n\r\n Jespersen,  \r\n\r\n fhv. rødglødende socialdemokratisk minister og nu aktuel med en bog, hvor hun  \r\n\r\n heftigt angriber tidligere meningsfæller for at være &#148;naivister&#148; om  \r\n\r\n islamisters  \r\n\r\n sande hensigter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Karen Jespersen har måske  \r\n\r\n fundet sit blivende politiske ståsted i den dobbelte eks-klub: Klubben af  \r\n\r\n eksklusive ekskluderede.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den 6.  \r\n\r\n september 2006 under overskriften  \r\n\r\n<I>  \r\n\r\n &#148;Skaarup  \r\n\r\n holder ikke i retten&#148;  \r\n\r\n</I>  \r\n\r\n følgende læserbrev af [K2], landsformand, [K1]:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Peter Skaarup optrapper den  \r\n\r\n 31. august ekstremist-mistænkeliggørelsen af mig ved at hævde, at jeg skulle  \r\n\r\n have  \r\n\r\n samme tankegrundlag som Ku Klux Klan og nazisterne. Må jeg minde Skaarup om,  \r\n\r\n at  \r\n\r\n han i 1999 fremkom med lignende sigtelser mod mig og de andre 19, der dengang  \r\n\r\n blev ekskluderet af DF; og må jeg minde om, hvordan den historie endte: Den  \r\n\r\n endte den 8. februar 2001 i Københavns Byret, hvor det blev slået fast, at  \r\n\r\n alle  \r\n\r\n de fremdragne beskyldninger var usande. Det er dybt usympatisk, at Skaarup  \r\n\r\n således fremkommer med ærekrænkende sigtelser, som han ved er usande. Ja, det  \r\n\r\n er måske oven i købet kriminelt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Skaarup pukker til stadighed  \r\n\r\n på, at der på en given forenings hjemmeside var titler på bøger og  \r\n\r\n henvisninger  \r\n\r\n til hjemmesider, hvis indhold DF opfattede som ekstremistisk. Fint nok &#150;  \r\n\r\n men  \r\n\r\n hvordan kommer Skaarup herfra og så til, at jeg skulle mene alt det, der stod  \r\n\r\n i  \r\n\r\n disse bøger og på disse hjemmesider, blot fordi jeg har været medlem af  \r\n\r\n nævnte  \r\n\r\n forening? Og når nævnte forening hverken i program, vedtægter eller  \r\n\r\n officielle  \r\n\r\n udtalelser erklærede at mene det, som der stod i eller på alle disse bøger  \r\n\r\n eller hjemmesider? Og (især) når jeg aldrig &#150; hverken skriftligt eller  \r\n\r\n mundtligt &#150; har udtrykt sådanne meninger? Den holder helt bogstaveligt  \r\n\r\n ikke i  \r\n\r\n retten &#150; hverken i 2001 eller nu.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den 31.  \r\n\r\n august 2006 under overskriften  \r\n\r\n<I>  \r\n\r\n &#148;Skaarup  \r\n\r\n og [K1]&#148;  \r\n\r\n</I>  \r\n\r\n følgende læserbrev fra [K2], landsformand, [K1]:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Information bragte den 29.  \r\n\r\n august en stort opsat artikel om, at &#148;Præsterne udfordrer  \r\n\r\n DF-toppen&#148;. Præsterne  \r\n\r\n er Søren Krarup og Jesper Langballe, og &#148;udfordringen&#148; består i, at  \r\n\r\n de mener,  \r\n\r\n at flere af de DF-medlemmer, der blev ekskluderet i 1999, ikke burde være  \r\n\r\n blevet smidt ud.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg var en af de  \r\n\r\n ekskluderede, der dengang måtte lægge ryg til DF-toppens beskyldninger om  \r\n\r\n nazitilbøjeligheder  \r\n\r\n mm. Avisens konfliktpåstand er imidlertid lidt søgt. Allerede i forbindelse  \r\n\r\n med  \r\n\r\n biografien &#148;Succes&#148;, som udkom i 2003, og som Kjærsgaard selv  \r\n\r\n medvirkede ved  \r\n\r\n udarbejdelsen af, kan man læse følgende (s. 263):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;I dag ser [Kjærsgaard] noget  \r\n\r\n anderledes på sagen. Hun mener nok, at hun for lige lovlig dramatisk frem, og  \r\n\r\n at der faktisk blandt de ekskluderede var gode folk, der ikke havde fortjent  \r\n\r\n så  \r\n\r\n hård en behandling.&#148; Så hvor er uenigheden mellem Krarup og Kjærsgaard  \r\n\r\n egentlig?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Mere mærkelig fremtræder  \r\n\r\n Peter Skaarup derfor også i denne sag. Ikke nok med, at han ikke fortryder  \r\n\r\n eksklusionerne i 1999, han hævder åbenbart stadig, at alle de dengang  \r\n\r\n ekskluderede er &#148;ekstremistiske elementer&#148;. Skaarup er altså ikke  \r\n\r\n bare uenig  \r\n\r\n med Krarup, men også med Kjærsgaard.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere ved Skaarup, at  \r\n\r\n udsagnet er usandt. I 2001 fik bl.a. jeg Københavns Byrets ord for, at de  \r\n\r\n beskyldninger, Skaarup, Kjærsgaard og Kristian Thulesen Dahl var fremkommet  \r\n\r\n med  \r\n\r\n mod os ekskluderede, var &#148;ubeføjede&#148;. Dengang slap de tre anklagede  \r\n\r\n for straf,  \r\n\r\n alene fordi de efter rettens bedømmelse vitterlig havde været i &#148;god  \r\n\r\n tro&#148;.  \r\n\r\n Efter domsafsigelsen kan Skaarup dog ikke længere være i god tro. Skulle jeg  \r\n\r\n derfor &#150; på trods af de store økonomiske omkostninger &#150; finde på på  \r\n\r\n ny at lægge  \r\n\r\n sag an imod ham for ærekrænkende udtalelser, vil han sandsynligvis både tabe  \r\n\r\n sagen og blive idømt en straf.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er i øvrigt mærkeligt, at  \r\n\r\n Skaarup i 2003 gladeligt deltog i et møde arrangeret af [K1]s lokalafdeling i  \r\n\r\n København, hvor jeg var formand, når nu han synes, jeg er  \r\n\r\n &#148;ekstremist&#148;. Jeg bød  \r\n\r\n både velkommen og overrakte efter foredraget Skaarup et par flasker god øl.  \r\n\r\n Og  \r\n\r\n han smilte oven i købet.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte ligeledes  \r\n\r\n den 31. august 2006 under overskriften  \r\n\r\n<I>  \r\n\r\n &#148;Skaarup  \r\n\r\n deltog i møde med folk han betragtede som &#148;tæt på nazisme&#148;&#148;  \r\n\r\n</I>  \r\n\r\n og  \r\n\r\n underoverskriften  \r\n\r\n<I>  \r\n\r\n &#148;For tre år siden fik  \r\n\r\n Peter Skaarup overrakt et par gode flasker øl som tak for sit foredrag af  \r\n\r\n formanden for [K1] i København [K2]. Samme [K2] blev smidt ud af Dansk  \r\n\r\n Folkeparti i 1999, fordi han var medlem af Dansk Forum, hvis budskaber  \r\n\r\n dengang  \r\n\r\n var, &#148;så tæt man kan komme på støtte til nazisme&#148;, mente  \r\n\r\n Skaarup&#148;  \r\n\r\n</I>  \r\n\r\n en  \r\n\r\n artikel, hvoraf følgende blandt andet fremgår:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;DF-Ballade  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Landsformanden for [K1], [K2],  \r\n\r\n angriber nu Peter Skaarup for at optræde &#148;hyklerisk&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Hyklerisk  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Men netop betegnelsen  \r\n\r\n &#148;ekstremistiske elementer&#148;, forstår [K2] ikke.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Jamen, Peter Skaarup opfører  \r\n\r\n sig hyklerisk. Han vil godt holde foredrag, han tager imod øl som tak, men  \r\n\r\n alligevel kalder han mig ekstremistisk. Jeg kan simpelthen ikke se, hvordan  \r\n\r\n det  \r\n\r\n hænger sammen&#148;, siger [K2].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n De gode folk  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Balladen om de 19  \r\n\r\n eksklusioner tilbage i 1999 kommer netop, som partitoppen i sidste uge  \r\n\r\n ekskluderede  \r\n\r\n ni lokalformænd, som havde budt højreekstremister velkommen i Dansk  \r\n\r\n Folkeparti.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Mit gæt er, at ledelsen i  \r\n\r\n Dansk Folkeparti har betragtet os som fornuftige folk i tiden efter 1999.  \r\n\r\n Derfor sagde Skaarup ja til at holde foredrag for os, og derfor kan man læse  \r\n\r\n i  \r\n\r\n Pia Kjærsgaard biografien &#148;Succes&#148; fra 2003, at hun for lige lovlig  \r\n\r\n dramatisk  \r\n\r\n frem, og at der faktisk blandt os ekskluderede var gode folk. Men nu er Peter  \r\n\r\n Skaarup så gået i panik efter sagen om lokalformændene&#148;, siger [K2].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n  &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den 29.  \r\n\r\n august 2006 en artikelserie under temaet  \r\n\r\n<I>  \r\n\r\n &#148;FOKUS  \r\n\r\n Ekstremist-splid i Dansk Folkeparti&#148;  \r\n\r\n</I>  \r\n\r\n og med mindre typer  \r\n\r\n<I>  \r\n\r\n &#148;I sidste uge ekskluderede Dansk Folkeparti  \r\n\r\n ni tillidsfolk, fordi de åbnede mulighed for, at sympatisører med Dansk Front  \r\n\r\n kunne blive partimedlemmer. I 1999 smed partiet 19 medlemmer af Dansk Forum  \r\n\r\n ud.  \r\n\r\n Nu kalder Søren Krarup og Jesper Langballe det en fejltagelse&#148;.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I artikelserien bragte  \r\n\r\n Information under overskriften  \r\n\r\n<I>  \r\n\r\n &#148;DF&#146;s  \r\n\r\n ekstremistproblemer rykker ind i folketingsgruppen&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;Med beskyldninger om &#148;panik&#148; gør Jesper  \r\n\r\n Langballe og Søren Krarup det sværere for Pia Kjærsgaard at ekskludere  \r\n\r\n højre-ekstremister&#148;  \r\n\r\n</I>  \r\n\r\n en artikel, hvoraf blandt andet følgende fremgår:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Overtog [K1]  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Anledningen til Langballes  \r\n\r\n undsigelse af DF-ledelsen er følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I årene siden 1999 har en  \r\n\r\n stor del af de udsmidte 19 fået sat sig på de ledende poster i [K1]. Et  \r\n\r\n parti,  \r\n\r\n der har den forhistorie, at det i 1930&#146;erne stiftedes i en  \r\n\r\n halvfascistisk  \r\n\r\n sympati med Mussolinis korporative stat, men som under den tyske besættelse  \r\n\r\n af  \r\n\r\n Danmark rehabiliterede sig som en af de første aktive kræfter i  \r\n\r\n modstandsbevægelsen og var repræsenteret i Folketinget 1943-47. I de sidste  \r\n\r\n mange år har det henligget som et tomt aktieselskab, der altså nu har fået  \r\n\r\n nye  \r\n\r\n ejere, bl.a. i skikkelse af [K2], der nu er formand og var blandt de førende  \r\n\r\n af  \r\n\r\n de 19 ekskluderede fra Dansk Folkeparti.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n  &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den 20.  \r\n\r\n august 1999 under overskriften  \r\n\r\n<I>  \r\n\r\n &#148;Det  \r\n\r\n stygge spejl&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;Pia  \r\n\r\n Kjærsgaard skræmmes af sit eget billede&#148;  \r\n\r\n</I>  \r\n\r\n en artikel vedrørende baggrunden  \r\n\r\n for Dansk Folkepartis eksklusion af personkredsen omkring Dansk Forum. Af  \r\n\r\n artiklen fremgår blandt andet følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I hvert fald to begivenheder  \r\n\r\n har sat ledelsen af Dansk Folkeparti kniven for struben.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det ene var en offentlig  \r\n\r\n advarsel &#150; minsandten i denne avis &#150; fra det pæne parti [K1], der  \r\n\r\n er en udløber  \r\n\r\n af frihedskampen mod nazisterne &#150; og som også har haft besøg af Martin  \r\n\r\n Kasler  \r\n\r\n og hans tilhængerskare.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 24. juli i år skrev  \r\n\r\n partiets fynsformand, Hans Møller Hansen, i et læserbrev i Information blandt  \r\n\r\n andet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Iklædt nationale gevandter  \r\n\r\n flakser et fortidsspøgelse rundt omkring den danske unionsmodstand  \r\n\r\n Spøgelset  \r\n\r\n kalder sig Dansk Forum   [K1] måtte for et par år siden konstatere, at disse  \r\n\r\n racistiske og nationalistiske kræfter søgte at vinde indflydelse   Nu lader  \r\n\r\n det  \r\n\r\n til, at Dansk Folkeparti skal være næste offer, og infiltrationen af dette  \r\n\r\n parti fra Dansk Forum-folk synes at være fremskreden. [K1] er forpligtet af  \r\n\r\n sin  \r\n\r\n fortid og indsats i modstandskampen, men hvordan med Dansk Folkeparti?  \r\n\r\n Tolererer man her personer fra Dansk Forum, fordi man i ensidig  \r\n\r\n unionsmodstand  \r\n\r\n lukker øjnene for andre politiske hensigter?&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hans Møller Hansen har  \r\n\r\n efterfølgende forklaret, at læserbrevet var en opfølgning på forgæves  \r\n\r\n mundtlige  \r\n\r\n advarsler til Dansk Folkepartis ledelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Meningen med læserbrevet var  \r\n\r\n klar: [K1] havde ikke tænkt sig at holde kæft med, hvem Dansk Folkeparti  \r\n\r\n havde  \r\n\r\n taget ombord.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n  &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information bragte den  \r\n\r\n 24.-25. juli 1999 under overskriften  \r\n\r\n<I>  \r\n\r\n &#148;Et  \r\n\r\n fortidsspøgelse&#148;  \r\n\r\n</I>  \r\n\r\n et læserbrev af Hans Møller Hansen, Amtsformand, [K1]. Af  \r\n\r\n læserbrevet fremgår blandt andet følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bag palisaderne trives her  \r\n\r\n[Dansk Forum] et samfundssyn på menneskeværd, som vi skal tilbage til  \r\n\r\n Hitler-Tyskland for at genfinde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] måtte for år tilbage konstatere,  \r\n\r\n at disse racistiske og nationalistiske kræfter forsøgte at vinde indflydelse,  \r\n\r\n men heldigvis har vi endnu i [K1] folk med mod til at optrævle sådanne  \r\n\r\n amatøragtige kupforsøg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nu lader det til, at Dansk  \r\n\r\n Folkeparti skal være næste offer og infiltrationen af dette parti af Dansk  \r\n\r\n Forum-folk synes at være temmelig fremskreden. [K1] er forpligtiget af sin  \r\n\r\n fortid og indsats i modstandskampen, men hvordan med Dansk Folkeparti?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n  &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Til yderligere  \r\n\r\n sagsfremstilling skal Hans Møller Hansens brev af 8. september 2006 til [K2]  \r\n\r\n nævnes.  \r\n\r\n Af brevet fremgår blandt andet følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Mit læserbrev fra juli 1999  \r\n\r\n beskriver et kupforsøg [K1] var udsat for i 1996.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Et par faktuelle oplysninger:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[B] væltede mig af  \r\n\r\n formandsposten ved landsrådsmødet i Århus den 19. oktober 1996. Det lykkedes  \r\n\r\n med kun en enkelt stemmes flertal. For overhovedet at kunne opnå så mange  \r\n\r\n stemmer, havde [B] ladet en del unge mennesker indmelde sig i [K1]. Deres  \r\n\r\n opgave var alene at støtte ham. Nogle af disse unge mennesker kom fra Dansk  \r\n\r\n Forum. Sammen med [B] blev der også i hovedstyrelsen indvalgt et par af disse  \r\n\r\n folk fra Dansk Forum. Kuppet var således foreløbigt gennemført til [B]s  \r\n\r\n fordel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er dog vigtigt at fastslå  \r\n\r\n følgende: Hverken [K2] eller [A] deltog i dette kupforsøg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De folk fra Dansk Forum, der  \r\n\r\n med kuppet blev aktive i [K1], forsvandt hurtigt igen. Ingen af dem er i dag  \r\n\r\n aktive i [K1].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er således hverken  \r\n\r\n grundlag for at påstå, at [K1] i dag er &#148;overtaget&#148; eller  \r\n\r\n &#148;infiltreret&#148; af  \r\n\r\n Dansk Forum, eller at [K2] og [A] skulle have medvirket til noget sådant.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår [K2] og [A], kan  \r\n\r\n det godt være, de har en fortid i Dansk Forum, men de har ikke  \r\n\r\n &#148;infiltreret&#148;  \r\n\r\n eller &#148;overtaget&#148; Dansk Forum, ligesom [K2] ikke er  \r\n\r\n &#148;indsat&#148; som landsformand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 2. Parternes synspunkter</U>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2] har anført, at  \r\n\r\n udsagnet &#148;En del af de 19 har siden hen brugt deres politiske energi på  \r\n\r\n at  \r\n\r\n infiltrere det &#148;pæne&#148; nationale parti, [K1]  Nu er overtagelsen  \r\n\r\n gennemført, og [K2],  \r\n\r\n en af de førende blandt de 19 ekskluderede fra Dansk Folkeparti, er indsat  \r\n\r\n som  \r\n\r\n formand.&#148; er krænkende og ukorrekt, jf. de Vejledende regler om god  \r\n\r\n presseskik,  \r\n\r\n punkterne A1 og A3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har anført, at det både  \r\n\r\n er skadeligt, krænkende og agtelsesforringende for ham at blive fremstillet  \r\n\r\n som  \r\n\r\n en, der går rundt og &#148;infiltrerer&#148; og &#148;overtager&#148;  \r\n\r\n sagesløse foreninger, hvorfor  \r\n\r\n påstanden skulle have været efterprøvet, hvilket ikke er sket. [K2] har  \r\n\r\n videre  \r\n\r\n anført, at udsagnet er usandt, idet han blev opfordret af den daværende  \r\n\r\n landsformand til først at indmelde sig i [K1] og siden til at opstille som ny  \r\n\r\n formand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har endvidere anført, at  \r\n\r\n det kupforsøg, der fremgår af læserbrevet af 24. juli 1999 intet har med ham  \r\n\r\n eller de 18 andre ekskluderede medlemmer, ligesom det er skrevet før  \r\n\r\n ekskluderingen  \r\n\r\n i august 1999, hvorfor han afviser avisens begrundelse for at skrive  \r\n\r\n &#148;infiltrerer&#148; og &#148;overtager&#148;. [K2] gør endvidere  \r\n\r\n opmærksom på, at Hans Møller  \r\n\r\n Hansen i brevet af 8. september 2006 afviser, at han henviste til [K2].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har endvidere anført, at  \r\n\r\n han ikke blev &#148;indsat&#148; som formand, men derimod valgt i medfør af  \r\n\r\n[K1]s vedtægter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har herudover anført, at  \r\n\r\n der ikke er tale om &#148;en del&#148; af de ekskluderede, men to. [K2] har  \r\n\r\n anført, at de  \r\n\r\n fleste vil med infiltrationspåstanden forestille sig, at der er tale om mange  \r\n\r\n i  \r\n\r\n stedet for to.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har anført, at han  \r\n\r\n allerede var aktiv i [K1] i 1999, da han blev ekskluderet, hvorfor det er  \r\n\r\n misvisende, når avisen skriver, at han &#148;siden hen&#148; &#150; altså  \r\n\r\n efter  \r\n\r\n ekskluderingerne &#150; skulle have lagt sin energi i [K1].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2] har anført, at  \r\n\r\n den fejlagtige fremstilling er skadelig for [K1], idet artiklen giver det  \r\n\r\n indtryk, at [K1] ikke længere er så &#148;pænt&#148; som hidtil pga. den  \r\n\r\n omtalte  \r\n\r\n overtagelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K2] har endelig anført, at  \r\n\r\n læserbrevet af 31. august 2006 handlede om hans forhold til Dansk Folkeparti  \r\n\r\n og  \r\n\r\n Peter Skaarup. [K2] har anført, at han pga. pladsbegrænsninger ikke havde  \r\n\r\n mulighed for at imødegå alle de postulerede forhold angående [K1] i  \r\n\r\n læserbrevet  \r\n\r\n af 31. august 2006. Dette skal ikke tages som et udtryk for, at han har  \r\n\r\n godtaget dem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har  \r\n\r\n indledningsvis afvist, at der kan tillægges Hans Møller Hansens forklaring af  \r\n\r\n 8. september 2006 nogen betydning, idet Information den 24. juli 1999 bragte  \r\n\r\n et  \r\n\r\n læserbrev fra Hans Møller Hansen, der dengang var [K1]s amtsformand på Fyn,  \r\n\r\n hvoraf følgende fremgår: &#148;[K1] måtte for år tilbage konstatere, at disse  \r\n\r\n racistiske og nationalistiske kræfter forsøgte at vinde indflydelse, men  \r\n\r\n heldigvis har vi endnu i [K1] folk med mod til at optrævle sådanne  \r\n\r\n amatøragtige  \r\n\r\n kupforsøg. Nu lader det til, at Dansk Folkeparti skal være næste offer, og  \r\n\r\n infiltrationen af dette parti af Dansk Forum-folk synes at være temmelig  \r\n\r\n fremskreden.&#148; Avisen bragte videre den 20. august 1999 artiklen  \r\n\r\n &#148;Det stygge  \r\n\r\n spejl&#148;, hvoraf følgende fremgår: &#148;Hans Møller Hansen har  \r\n\r\n efterfølgende  \r\n\r\n forklaret, at læserbrevet var en opfølgning på forgæves mundtlige advarsler  \r\n\r\n til  \r\n\r\n Dansk Folkepartis ledelse.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har anført, at  \r\n\r\n den påklagede artikel er i den satiriske genre, hvilket signaleres med hatten  \r\n\r\n &#148;Ugens bommert&#148; og ved rubrikken &#148;Karen hopper i høet&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har videre  \r\n\r\n anført, at ytringsfriheden må have vide rammer i satiren, derfor forekommer  \r\n\r\n en  \r\n\r\n smal tolkning af ordet &#148;infiltration&#148; meningsløs.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har oplyst, at [K2]  \r\n\r\n kommenterede avisens fokusopslag af 29. august 2006 i et læserbrev af 31.  \r\n\r\n august s. å. uden, at han ved den lejlighed fandt anledning til at rette  \r\n\r\n kritik  \r\n\r\n mod avisens fremstilling af forholdene omkring [K1]. Ligesom [K2] ikke fandt  \r\n\r\n anledning  \r\n\r\n til at imødegå denne fremstilling i interviewet af 31. august 2006.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har anført, at  \r\n\r\n fremstillingen af 29. august 2006 med ordvalget &#148;I årene siden 1999 har  \r\n\r\n en stor  \r\n\r\n del af de udsmidte 19 fået sat sig på de ledende poster i [K1]&#148; og  \r\n\r\n &#148; i de  \r\n\r\n sidste mange år har det henligget som et tomt aktieselskab, der altså nu har  \r\n\r\n fået nye ejere, bl.a. i skikkelse af [K2], der nu er formand&#148; er  \r\n\r\n fremstillet i  \r\n\r\n artiklen af 1. september 2006 med et satire præget ordvalg. Ordvalget hedder  \r\n\r\n her &#148;brugt deres politiske energi på at infiltrere det &#148;pæne&#148;  \r\n\r\n nationale parti&#148;,  \r\n\r\n &#148;Nu er overtagelsen gennemført&#148; og &#148;[K2], en af de førende  \r\n\r\n blandt de 19 ekskluderede  \r\n\r\n fra Dansk Folkeparti, er indsat som formand&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Information har endelig  \r\n\r\n afvist at bringe en berigtigelse og har anført, at avisen har optaget et  \r\n\r\n læserbrev  \r\n\r\n fra [K2] den 6. september 2006, ligesom andre med tilknytning til de  \r\n\r\n organisationer,  \r\n\r\n der er omtalt, løbende har kunnet komme til orde i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 3. Pressenævnets afgørelse og begrundelse</U>  \r\n\r\n :  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sagens behandling har  \r\n\r\n følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Niels Grubbe, Bo Maltesen, Lene Sarup  \r\n\r\n og Ole Askvig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er Pressenævnets  \r\n\r\n opfattelse, at offentlige personer - herunder ikke mindst politisk aktive  \r\n\r\n personer  \r\n\r\n - i forhold til andre må tåle en mere nærgående og kritisk omtale af deres  \r\n\r\n person og de handlinger, de foretager. Det er endvidere Nævnets opfattelse,  \r\n\r\n at  \r\n\r\n det anvendte ordvalg &#148;infiltrerer&#148;, &#148;overtager&#148;,  \r\n\r\n &#148;indsat&#148; og udsagnet om, at [K2]  \r\n\r\n &#148;siden hen har brugt sin politiske energi på&#148;, fremstår som  \r\n\r\n vurderinger. På  \r\n\r\n denne baggrund finder Pressenævnet, at Information ikke har handlet i strid  \r\n\r\n med  \r\n\r\n god presseskik ved at undlade at forelægge udsagnene for [K1] og [K2] inden  \r\n\r\n offentliggørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnet finder heller ikke i  \r\n\r\n øvrigt grundlag for at udtale kritik  \r\n\r\n</P>  \r\n\r\n<P class=\"Tekst\">  \r\n\r\n Afgjort den 31. oktober 2006.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/11/2006"
        },
        {
            "displayName": "Accession",
            "displayValue": "W20061000825"
        },
        {
            "displayName": "Entydig dokumentidentifikation",
            "displayValue": "AA003420"
        },
        {
            "displayName": "Dato for indlæggelse",
            "displayValue": "07/11/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10008"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "31/10/2006"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2006-6-386"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}