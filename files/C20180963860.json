{
    "id": 202699,
    "title": "Tillægsbetingelser for projektoptimering i bygge- og anlægsvirksomhed (APP Projektoptimering)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9638 af 10/08/2018",
    "documentHtml": "<div class=\"bjelke\">Den fulde tekst</div><p class=\"Titel2\">Tillægsbetingelser for projektoptimering i bygge- og anlægsvirksomhed (APP Projektoptimering)</p>\r\n<p>»<span class=\"Italic\">Tillægsbetingelser for projektoptimering i bygge- og anlægsvirksomhed</span>« <span class=\"Italic\">(APP Projektoptimering) til almindelige betingelser for arbejder og leverancer i bygge- og anlægsvirksomhed (AB 18) og almindelige betingelser for rådgivning og bistand i bygge- og anlægsvirksomhed (ABR 18)</span> <span class=\"Italic\">er udfærdiget af et udvalg, nedsat af klima-, energi- og bygningsministeren, jf. betænkning nr. 1570 afgivet den 21. juni 2018, med repræsentation for:</span></p>\r\n<p>\r\n   <span class=\"Italic\">BL Danmarks Almene Boliger</span>\r\n</p>\r\n<p>\r\n   <span class=\"Italic\">Bygherreforeningen</span>\r\n</p>\r\n<p>\r\n   <span class=\"Italic\">Bygningsstyrelsen</span>\r\n</p>\r\n<p>\r\n   <span class=\"Italic\">Danske Arkitektvirksomheder</span>\r\n</p>\r\n<p>\r\n   <span class=\"Italic\">Dansk Byggeri</span>\r\n</p>\r\n<p>\r\n   <span class=\"Italic\">Danske Regioner</span>\r\n</p>\r\n<p>\r\n   <span class=\"Italic\">Dansk Industri</span>\r\n</p>\r\n<p>\r\n   <span class=\"Italic\">Foreningen af Rådgivende Ingeniører</span>\r\n</p>\r\n<p>\r\n   <span class=\"Italic\">Kommunernes Landsforening</span>\r\n</p>\r\n<p>\r\n   <span class=\"Italic\">Kooperationen</span>\r\n</p>\r\n<p>\r\n   <span class=\"Italic\">SMVdanmark (tidl.</span> <span class=\"Italic\">Håndværksrådet)</span></p>\r\n<p>\r\n   <span class=\"Italic\">TEKNIQ</span>\r\n</p>\r\n<p>\r\n   <span class=\"Italic\">Vejdirektoratet</span>\r\n</p>\r\n<p>\r\n   <span class=\"Italic\">Voldgiftsnævnet for bygge- og anlægsvirksomhed</span>\r\n</p>\r\n<p>\r\n   <span class=\"Bold\">Tillægsbetingelser til AB 18</span>\r\n</p>\r\n<p>\r\n   <span class=\"Bold\">Anvendelse</span>\r\n</p>\r\n<p>\r\n   <span class=\"Bold\">§ 1.</span> Bestemmelserne i dette appendiks er udarbejdet med henblik på aftaler om entreprise i bygge- og anlægsvirksomhed med projektoptimering, således at bestemmelserne supplerer eller fraviger AB 18. Bestemmelserne finder anvendelse, når de er vedtaget af aftalens parter.</p>\r\n<p>\r\n   <span class=\"Bold\">Definition</span>\r\n</p>\r\n<p>\r\n   <span class=\"Bold\">§ 2.</span> Ved projektoptimering forstås entreprenørens gennemgang af det udbudte projekt med henblik på at fremkomme med forslag til optimering af projektet med hensyn til tid, pris og kvalitet, herunder forslag om alternative løsninger, materialer og byggeproces.</p>\r\n<p>\r\n   <span class=\"Bold\">Bygherrens udbud</span>\r\n</p>\r\n<p>\r\n   <span class=\"Bold\">§ 3.</span> Udbudsmaterialet skal indeholde oplysning om, med hvilket formål og i hvilket omfang entreprenøren skal udføre projektoptimering, samt fastlægge projektoptimeringens enkelte faser og eventuelle retningslinjer derfor. Omfanget af entreprenørens deltagelse i projektoptimeringen skal konkretiseres. Udbudsmaterialet skal endvidere indeholde oplysning om størrelsen af den andel i besparelse, som entreprenøren får i bonus.</p>\r\n<p>Stk. 2. Hovedtidsplanen skal angive start- og sluttidspunkt for projektoptimeringen og dens enkelte faser.</p>\r\n<p>\r\n   <span class=\"Bold\">Entreprenørens tilbud</span>\r\n</p>\r\n<p>\r\n   <span class=\"Bold\">§ 4.</span> Entreprenørens udførelse af projektoptimeringen anses for indeholdt i tilbuddet (tilbudssummen), medmindre projektoptimeringen efter udbudsmaterialet betales efter medgået tid, eller der i udbudsmaterialet er stillet krav om særskilt tilbud på projektoptimeringen.</p>\r\n<p>\r\n   <span class=\"Bold\">Entreprenørens ydelse</span>\r\n</p>\r\n<p>\r\n   <span class=\"Bold\">§ 5.</span> Entreprenøren skal gennemgå projektet med henblik på at fremkomme med forslag til optimering efter de retningslinjer og inden for de rammer for formål og omfang, som bygherren har fastsat i udbudsmaterialet. Gennemgang og drøftelse af optimeringsforslag sker i samarbejde mellem bygherren og de rådgivere, andre entreprenører og eventuelle leverandører, der skal deltage i optimeringsforløbet.</p>\r\n<p>Stk. 2. Bygherren skal udpege en projekteringsleder, der skal planlægge, tilrettelægge, indkalde og lede optimeringen med henblik på en struktureret og tværfaglig drøftelse af optimeringsforslag.</p>\r\n<p>Stk. 3. Entreprenørens fremsættelse af optimeringsforslag, som bygherren implementerer, indebærer ikke, at entreprenøren påtager sig projekteringen eller har risiko eller ansvar for forslaget.</p>\r\n<p>\r\n   <span class=\"Bold\">Bonus</span>\r\n</p>\r\n<p>\r\n   <span class=\"Bold\">§ 6.</span> Hvis entreprenøren i samarbejde med bygherrens projekteringsleder fremkommer med et optimeringsforslag, der godkendes af bygherren, og som medfører en økonomisk besparelse for bygherren, oppebærer entreprenøren en bonus svarende til en andel af bygherrens økonomiske besparelse ved gennemførelsen af forslaget.</p>\r\n<p>Stk. 2. Bygherren beslutter efter et frit skøn, om denne vil godkende forslaget. Betingelserne for bonus skal være opfyldt ved afleveringen.</p>\r\n<p>Stk. 3. Entreprenøren skal medtage bonus i slutopgørelsen.</p>\r\n<p>\r\n   <span class=\"Bold\">Tillægsbetingelser til ABR 18</span>\r\n</p>\r\n<p>\r\n   <span class=\"Bold\">Anvendelse</span>\r\n</p>\r\n<p>\r\n   <span class=\"Bold\">§ 1.</span> Bestemmelserne i dette appendiks er udarbejdet med henblik på aftaler om teknisk rådgivning i bygge- og anlægsvirksomhed med projektoptimering, således at bestemmelserne supplerer eller fraviger ABR 18. Bestemmelserne finder anvendelse, når de er vedtaget af aftalens parter.</p>\r\n<p>\r\n   <span class=\"Bold\">Definition</span>\r\n</p>\r\n<p>\r\n   <span class=\"Bold\">§ 2.</span> Ved projektoptimering forstås entreprenørens gennemgang af det udbudte projekt med henblik på at fremkomme med forslag til optimering af projektet med hensyn til tid, pris og kvalitet, herunder forslag om alternative løsninger, materialer, og byggeproces.</p>\r\n<p>\r\n   <span class=\"Bold\">Bygherres udbud</span>\r\n</p>\r\n<p>\r\n   <span class=\"Bold\">§ 3.</span> Udbudsmaterialet skal indeholde oplysning om, med hvilket formål og i hvilket omfang rådgiveren skal deltage i projektoptimeringen, samt eventuelt fastlægge projektoptimeringens enkelte faser og eventuelle retningslinjer derfor. Udbudsmaterialet skal endvidere indeholde oplysning om størrelsen af den andel i besparelse, som rådgiveren får i bonus.</p>\r\n<p>Stk. 2. Hovedtidsplanen skal angive start- og sluttidspunkt for projektoptimeringen og dens enkelte faser.</p>\r\n<p>\r\n   <span class=\"Bold\">Rådgiverens tilbud</span>\r\n</p>\r\n<p>\r\n   <span class=\"Bold\">§ 4.</span> Rådgiverens deltagelse i projektoptimeringen anses for indeholdt i tilbuddet (tilbudssum-men), medmindre deltagelsen i projektoptimeringen efter udbudsmaterialet honoreres efter medgået tid, eller der i udbudsmaterialet er stillet krav om særskilt tilbud på rådgiverens deltagelse i projektoptimeringen.</p>\r\n<p>\r\n   <span class=\"Bold\">Projektering</span>\r\n</p>\r\n<p>\r\n   <span class=\"Bold\">§ 5.</span> Bestemmelsen i ABR 18 § 14, stk. 1, 1. pkt. gælder tillige projektering af forslag fra en entreprenør om optimering af projektet, men projekteringen indebærer en ændring af rådgiverens opgave, der skal honoreres efter ABR 18 § 19.</p>\r\n<p>\r\n   <span class=\"Bold\">Projekteringsledelse</span>\r\n</p>\r\n<p>\r\n   <span class=\"Bold\">§ 6.</span> Bygherren udpeger en projekteringsleder, der skal planlægge, tilrettelægge, indkalde og lede projektoptimeringen med henblik på en struktureret og tværfaglig drøftelse af optimeringsforslag. Optimeringsmøderne gennemføres efter reglerne for projekteringsmøder i ABR 18 § 29.</p>\r\n<p>\r\n   <span class=\"Bold\">Bonus</span>\r\n</p>\r\n<p>\r\n   <span class=\"Bold\">§ 7.</span> Hvis rådgiveren i samarbejde med bygherrens entreprenør fremkommer med et optimeringsforslag, der godkendes af bygherren, og som medfører en økonomisk besparelse for bygherren, oppebærer rådgiveren en bonus svarende til en andel af bygherrens økonomiske besparelse ved gennemførelsen af forslaget.</p>\r\n<p>Stk. 2. Bygherren beslutter efter et frit skøn, om denne vil godkende forslaget. Betingelserne for bonus skal være opfyldt ved afleveringen.</p>\r\n<p>Stk. 3. Rådgiveren skal medtage bonus i slutopgørelsen.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">, den 10. august 2018</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "popularTitle": "APP Projektoptimering",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/2018"
        },
        {
            "displayName": "Accession",
            "displayValue": "C20180963860"
        },
        {
            "displayName": "Entydig dokumentidentifikation",
            "displayValue": "CX000436"
        },
        {
            "displayName": "Dato for førstegangsindlæggelse",
            "displayValue": "11/08/2018"
        },
        {
            "displayName": "Dato for indlæggelse",
            "displayValue": "16/08/2018"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9638"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "10/08/2018"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Trafik-, Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "Trafik-, Bygge- og Boligstyrelsen, j.nr. BS0601-00001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}