{
    "id": 145972,
    "title": "Bekendtgørelse om finansiering af bygnings- og boligregistret (BBR) og bemyndigelse til Kommune Holding A/S",
    "documentTypeId": "60",
    "isSagsforlobPeriodValid": true,
    "shortName": "BEK nr 300 af 21/03/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Bemyndigelsens vilkår</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Den bemyndigede opgave</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Finansiering af BBR</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Regnskab, revision og tilsyn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om finansiering af bygnings- og boligregistret (BBR) og bemyndigelse til Kombit A/S</p>\r\n<p class=\"Indledning2\">I medfør af § 1, stk. 3, og § 1 a, stk. 1, 5 og 6, i lov om bygnings- og boligregistrering, jf. lovbekendtgørelse nr. 160 af 8. februar 2010, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bemyndigelsens vilkår</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kombit A/S bemyndiges til at varetage den løbende drift og udvikling af bygnings- og boligregistret (BBR).</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> De nærmere betingelser vedrørende Kombit A/S’ udførelse af den bemyndigede opgave reguleres ved kontrakt mellem parterne.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bemyndigelsen udløber den 30. april 2013.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ministeriet for By, Bolig og Landdistrikter er berettiget til at ophæve bemyndigelsen, hvis Kombit A/S ikke overholder bestemmelserne i denne bekendtgørelse, hvis Kombit A/S væsentligt misligholder kontrakten, jf. § 1, stk. 2 eller hvis Kombit A/S ophører med at være en selvstændig juridisk enhed, der ejes 100 pct. af KL.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Den bemyndigede opgave</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Kombit A/S varetager den løbende drift og udvikling af BBR, jf. § 1, stk. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Kombit A/S er som ordregivende myndighed ansvarlig for, at Kombit A/S’ opgaver vedrørende BBR, der vil kunne udføres af eksterne leverandører, med jævne mellemrum sendes i udbud efter fællesskabsretlige regler for tildeling af offentlige kontrakter, der gælder for offentligretlige organer omfattet af udbudsdirektivet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Opgaver, der er fundet uegnede til udbud, kan udføres internt af Kombit A/S.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ministeriet for By, Bolig og Landdistrikter anviser, hvilke drifts- og udviklingsopgaver, Kombit A/S skal udføre på BBR-området. Beslutninger om anvisning af nye opgaver, herunder udvikling af it-systemet, træffes af Ministeriet for By, Bolig og Landdistrikter.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Kombit A/S skal håndtere alle fejlmeddelelser til systemet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Kombit A/S skal modtage, belyse og rangordne kommunale ændringsønsker til systemet, mens andre, herunder statslige, ændringsønsker modtages, belyses og rangordnes af Ministeriet for By, Bolig og Landdistrikter.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Alle ændringsønsker til systemet, kravspecificeres af Kombit A/S og godkendes efterfølgende af Ministeriet for By, Bolig og Landdistrikter. Funktionelle krav samt den overordnede løsningsarkitektur for BBR udarbejdes dog i samarbejde med Ministeriet for By, Bolig og Landdistrikter. Ministeriet for By, Bolig og Landdistrikter beslutter om et ændringsønske skal efterkommes.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> KL kan udpege en faglig følgegruppe som bistår Kombit A/S med kravspecifikation af ændringsønsker til systemet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kombit A/S skal sikre, at den enkelte kommune har fri og uhindret online adgang til at ajourføre BBR-data fra kommunens eget område, samt til at forespørge og udtrække data fra det landsdækkende BBR til brug for løsning af kommunens forvaltningsopgaver.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Kombit A/S skal sikre, at eksterne parter, der er berettiget hertil, vederlagsfrit kan indberette til BBR via de snitflader, som BBR stiller til rådighed.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Kombit A/S skal efter anmodning vederlagsfrit levere arkivversioner af BBR samt dokumentation til Statens Arkiver i henhold til arkivlovens til enhver tid gældende retningslinjer.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Kombit A/S skal efter anmodning vederlagsfrit levere udtræk af BBR til Danmarks Statistik, SKAT og til Ministeriet for By, Bolig og Landdistrikter. Kombit A/S skal sikre, at udtrækkets form lever op til modtagernes krav.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Kombit A/S skal vederlagsfrit levere data til den Offentlige InformationsServer (OIS), Datafordeleren, FOT og til offentlige myndigheder m.v. efter regler fastsat af Ministeriet for By, Bolig og Landdistrikter.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bemyndigelsen omfatter ikke dataansvar for BBR-oplysninger.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Finansiering af BBR</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Driften og udviklingen af BBR finansieres fuldt ud af årlige bidrag fra kommunerne, jf. dog stk.4 og 5.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Hver kommune indbetaler bidrag efter en fordelingsnøgle, hvor summen af antal bygninger over 10 m<span class=\"Superscript\">2</span> og antal boligenheder i den enkelte kommune ved kalenderårets begyndelse er den enkelte kommunes fordelingstal i forhold til landets øvrige kommuner. Hvert år inden 1. juni skal Kombit A/S udarbejde og udmelde fordelingen af de enkelte kommuners bidrag for det følgende kalenderår.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Al form for dataudveksling imellem kommunerne og BBR er inkluderet i kommunernes årlige bidrag. Kommunerne betaler således ikke særskilt for indberetning, sagsbehandling, administration, datakontrol, udlevering af oplysninger m.v. Kommunale ønsker til maskinelle ændringer af BBR-data fra kommunens eget område behandles efter § 4, stk. 3.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Ministeriet for By, Bolig og Landdistrikter, eller andre efter ministeriets godkendelse, kan uanset stk. 1 i særlige tilfælde vælge at bidrage til realisering af udvalgte udviklingsinitiativer.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Den udvikling som gennemføres i regi af den fællesoffentlige digitaliseringsstrategi 2011-2015 (grunddataprogrammets delaftale 1 om ejendomme og delaftale 2 om adresser) finansieres uanset stk. 1 via den bevilling Ministeriet for By, Bolig og Landdistrikter har reserveret hertil.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bidragene efter § 7, stk. 1 og 4, administreres af Kombit A/S efter nærmere anvisning fra Ministeriet for By, Bolig og Landdistrikter. Bidragene må ikke benyttes til andet end til drift, udvikling og vedligeholdelse af BBR.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Kombit A/S kan ikke skabe fortjeneste på opgaver omfattet af bemyndigelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> De samlede kommunale bidrag til Kombit A/S må ikke overstige de nødvendige omkostninger, der er forbundet med driften og udviklingen af BBR. Der må ikke anvendes mere end 5 millioner kroner årligt af de kommunale bidrag efter § 7, stk. 1 til udvikling.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Et eventuelt driftsoverskud medfører, at de kommunale bidrag efter § 7, stk. 1 skal sænkes tilsvarende det efterfølgende kalenderår, jf. dog § 9, stk.1. Et eventuelt driftsunderskud må Kombit A/S dække ved optagelse af lån frem til næste regnskabsår, hvor den kommunale finansiering opreguleres tilsvarende.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Kombit A/S kan på vegne af kommunerne oparbejde en arbejdskapital til brug for løsningen af den bemyndigede opgave på op til 20 pct. af indeværende kalenderårs kommunale bidrag efter § 7, stk.2. Overskrides det tilladte niveau, skal de kommunale bidrag sænkes tilsvarende det efterfølgende regnskabsår. Arbejdskapitalen reserveres til realisering af kommunale BBR-ændringsønsker, dog således at Ministeriet for By, Bolig og Landdistrikter bevarer anvisningsretten efter § 4, stk. 1.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Regnskab, revision og tilsyn</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Konkurrencefordele fra bemyndigelsen efter denne bekendtgørelse må ikke anvendes i forbindelse med øvrige konkurrenceudsatte aktiviteter. Kombit A/S’ øvrige aktiviteter skal være klart adskilt såvel økonomisk som opgave- og driftsmæssigt fra administrationen af bidragene efter § 7, stk. 1 og 4. Kombit A/S’ eventuelle kommercielle ydelser må kun anvende data fra it-systemets alment tilgængelige grænseflade. Kombit A/S opererer på dette område på samme markedsvilkår som andre it-virksomheder.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Kombit A/S’ økonomi, drift og opgaveløsning i øvrigt er, for så vidt angår den bemyndigede opgave, underlagt tilsyn fra Ministeriet for By, Bolig og Landdistrikter. Tilsynet omfatter alle Kombit A/S’ aktiviteter, der vedrører BBR.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Kombit A/S skal være opbygget på en sådan måde, at aktiviteterne omkring BBR er tydeligt adskilt fra den øvrige virksomhed. Selskabets økonomi, opgaveløsning og grænsefladerne mellem de BBR-relaterede opgaver og selskabets øvrige aktiviteter skal være umiddelbart gennemsigtige for Ministeriet for By, Bolig og Landdistrikter.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Kombit A/S skal give Ministeriet for By, Bolig og Landdistrikter uhindret adgang til alle oplysninger, data og dokumenter vedrørende BBR. Dette gælder også oplysninger om Kombit A/S’ funktion, administration af udbud, kontraktstyring m.v.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Kombit A/S skal aflægge et detaljeret og revideret årsregnskab for administrationen af bidragene efter § 7, stk.1 og 4 inden udgangen af det følgende års første kvartal. Revisors forpligtelser fastlægges af Ministeriet for By, Bolig og Landdistrikter i en revisionsinstruks.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttrædelsesbestemmelser</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. april 2013.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Samtidig ophæves bekendtgørelse nr. 264 af 27. marts 2006 om finansiering af bygnings- og boligregistret (BBR) og bemyndigelse til Kombit A/S.</p><div class=\"Givet\" id=\"Givet\"><p class=\"Givet\" align=\"center\">Ministeriet for By, Bolig og Landdistrikter, den 21. marts 2013</p><p class=\"Sign1\" align=\"center\">P.M.V.<br />Christian Lützen</p><p class=\"Sign2\" align=\"right\">/ Søren Rude</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/2013"
        },
        {
            "displayName": "Accession",
            "displayValue": "B20130030005"
        },
        {
            "displayName": "Entydig dokumentidentifikation",
            "displayValue": "BV000106"
        },
        {
            "displayName": "Dato for førstegangsindlæggelse",
            "displayValue": "22/03/2013"
        },
        {
            "displayName": "Dato for indlæggelse",
            "displayValue": "22/03/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "300"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "21/03/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for By, Bolig og Landdistrikter, j.nr. 2012-4296"
        },
        {
            "displayName": "Stikord",
            "displayValue": "BBR, Bygnings- og Boligregistret"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}