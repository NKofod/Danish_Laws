{
    "id": 106960,
    "title": "1994 BSF 118   FORSLAG TIL FOLKETINGSBESLUTNING OM BEDRE RETSSTILLING FOR PRIVATE   KREDITORER ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 118",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 118 </P>  \r\n\r\n<P></P>  \r\n\r\n<P>Forslag til folketingsbeslutning om bedre retsstilling for private  \r\n\r\n kreditorer </P>  \r\n\r\n<P></P>  \r\n\r\n<P>Fremsat af John Vinther (KF) Pia Christmas-Møller (KF) Helge Adam Møller  \r\n\r\n (KF) Gitte Seeberg (KF) Erling Oxdam (V) Inge Dahl-Sørensen (V) Birte Rønn  \r\n\r\n Hornbech (V) </P>  \r\n\r\n<P></P>  \r\n\r\n<P>den 9. maj 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til efter følgende retningslinjer </P>  \r\n\r\n<P>inden udgangen af 1995 at fremsætte lovforslag, der hjemler </P>  \r\n\r\n<P>fogedretten adgang til efter begæring af private kreditorer at </P>  \r\n\r\n<P>træffe beslutning om, at der skal ske indeholdelse i skyldnerens løn: </P>  \r\n\r\n<P>1. Begæring om lønindeholdelse skal behandles i fogedretten. </P>  \r\n\r\n<P>2. Det offentlige gives fortsat fortrinsret til at søge sig fyldestgjort i  \r\n\r\n skyldnerens løn. </P>  \r\n\r\n<P>3. Lønindeholdelsen skal trækkes med en bestemt individuelt fastsat  \r\n\r\n procentsats af skyldnerens nettoløn efter skattetræk. </P>  \r\n\r\n<P>4. Såfremt det ikke på baggrund af de fremkomne oplysninger om skyldnerens  \r\n\r\n økonomiske forhold er muligt at fastsætte en konkret individuel procentsats,  \r\n\r\n som skal indeholdes af skyldnerens nettoløn efter skattetræk, skal  \r\n\r\n fogedretten kunne træffe beslutning om, at op til 15 pct. af skyldnerens  \r\n\r\n indkomst skal tilbageholdes. </P>  \r\n\r\n<P>5. Der skal være mulighed for såvel skyldner som kreditor for at begære  \r\n\r\n sagen genoptaget til fogedretlig behandling, hvis skyldnerens økonomiske  \r\n\r\n forhold ændrer sig. </P>  \r\n\r\n<P>6. Den indbyrdes prioritetsstilling blandt kreditorerne afgøres af det  \r\n\r\n tidspunkt, hvor den lønindeholdelsespligtige modtager tilbageholdelsesordren.  \r\n\r\n</P>  \r\n\r\n<P>7. Der skal ikke fastsættes absolutte grænser for, hvor længe der skal  \r\n\r\n kunne ske lønindeholdelse hos den enkelte skyldner. Derimod skal der  \r\n\r\n opstilles regler for, hvor længe en enkelt kreditor skal kunne foretage  \r\n\r\n lønindeholdelse. Det forudsættes således, at der ud over for krav fra det  \r\n\r\n offentlige alene kan ske lønindeholdelse for en enkelt privat kreditors krav  \r\n\r\n ad gangen. </P>  \r\n\r\n<P>8. Lønindeholdelse skal anvendes parallelt med reglerne om udlæg, således  \r\n\r\n at skyldneren kan afværge lønindeholdelse ved at benytte sig af sin  \r\n\r\n påvisningsret, dvs. ret til at anvise aktiver til genstand for udlæg. </P>  \r\n\r\n<P>9. En skyldner skal kunne forhindre retsmidlets anvendelse ved over for  \r\n\r\n fogedretten at dokumentere, at den del af indtægten, som ikke medgår til  \r\n\r\n opretholdelsen af en beskeden levefod, allerede anvendes til betaling af gæld  \r\n\r\n og også fortsat vil blive anvendt hertil. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>I Danmark opleves det at inddrive private fordringer som værende dyrt og  \r\n\r\n langsommeligt. Set i lyset af udviklingen i trangsbeneficiets omfang må det  \r\n\r\n tillige konstateres, at visse skyldnere trods en relativ høj levestandard  \r\n\r\n formår at indrette sig på en sådan måde, at de intet ejer, der kan gøres til  \r\n\r\n genstand for udlæg. Ved trangsbeneficiet forstås aktiver, der er undtaget for  \r\n\r\n udlæg på grund af deres nødvendighed til opretholdelse af et beskedent hjem  \r\n\r\n og en beskeden levefod for skyldneren og dennes husstand. </P>  \r\n\r\n<P>Det bliver derfor ofte umuligt for de private fordringshavere at inddrive  \r\n\r\n deres tilgodehavender. Yderligere viser udviklingen, at private  \r\n\r\n fordringshavere med krav af relativ beskeden størrelse ofte vælger at afstå  \r\n\r\n fra at forsøge at inddrive deres fordringer. Det skyldes, at de omkostninger,  \r\n\r\n der er forbundet hermed, er uforholdsmæssigt store. </P>  \r\n\r\n<P>Nogle vælger til og med en mere eller mindre ulovlig inkassation. Begge  \r\n\r\n dele er naturligvis ud fra et retssikkerhedssynspunkt uacceptabelt. </P>  \r\n\r\n<P>Ydermere opleves det som urimeligt, at det offentlige har mulighed for at  \r\n\r\n inddrive fordringer ved anvendelse af lønindeholdelse, når denne mulighed  \r\n\r\n ikke består for private kreditorer. </P>  \r\n\r\n<P>Det har i debatten været anført, at retsmidlet hovedsagelig vil blive  \r\n\r\n brugt over for lønmodtagere, og at dette begrænser effekten. Men hertil er at  \r\n\r\n sige, at lønmodtagere trods alt udgør den største indkomstgruppe i Danmark.  \r\n\r\n</P>  \r\n\r\n<P>Med henblik på at styrke private kreditorers retsstilling foreslås det  \r\n\r\n derfor, at der skabes lovhjemmel til, at fogedretten efter begæring af en  \r\n\r\n fordringshaver kan træffe beslutning om, at der skal ske lønindeholdelse i en  \r\n\r\n skyldners løn. Forslagsstillerne finder, at de nærmere regler for  \r\n\r\n lønindeholdelse for private krav skal udformes i overensstemmelse med de af  \r\n\r\n Retsplejerådet i betænkning nr. 1239/1992 afgivne anbefalinger. </P>  \r\n\r\n<P>Dog er det forslagsstillernes opfattelse, at behandlingen af sager om  \r\n\r\n lønindeholdelse bør gennemføres inden for det eksisterende fogedretlige  \r\n\r\n system. Den fogedretlige behandling af disse sager bør i modsætning til  \r\n\r\n Retsplejerådets anbefaling ske mundtligt. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P>Ad 1 </P>  \r\n\r\n<P>Offentlige krav inddrives i Danmark af kommunale pantefogder, statslige  \r\n\r\n toldfogder og af Kongeriget Danmarks Hypotekbank, mens private krav inddrives  \r\n\r\n ved domstolene. Sådan mener forslagsstillerne at det fortsat skal være. </P>  \r\n\r\n<P>Det vil være uhensigtsmæssigt at tillægge pante- og toldfogder  \r\n\r\n fogedrettens opgaver. Af retssikkerhedshensyn er det vigtigt, at skyldnerens  \r\n\r\n eventuelle indsigelser kan underkastes en efterprøvelse i retsplejens former,  \r\n\r\n når henses til forskelligheden af de fundamenter, som efter retsplejeloven  \r\n\r\n kan danne grundlag for udlæg. </P>  \r\n\r\n<P>Ad 2 </P>  \r\n\r\n<P>Det er et hyppigt anvendt argument for det offentliges fortrinsret, at det  \r\n\r\n offentlige i modsætning til de private ikke har mulighed for at vælge sine  \r\n\r\n skyldnere. Dette er imidlertid ikke i sig selv et argument imod private  \r\n\r\n kreditorers mulighed for at foretage lønindeholdelse. Ser man på en moderne  \r\n\r\n rentabel erhvervsvirksomhed i dag, er det indlysende, at den ikke har  \r\n\r\n mulighed for at vurdere hver eneste kundes økonomiske baggrund for at undgå,  \r\n\r\n at denne misligholder en indgået aftale. </P>  \r\n\r\n<P>Forslagsstillerne finder imidlertid, at en total ligestilling af  \r\n\r\n offentlige og private krav må antages at ville påføre det offentlige et  \r\n\r\n ganske uantageligt indtægtstab. Derfor skal det offentlige bevare sin  \r\n\r\n fortrinsret frem for de private kreditorer. </P>  \r\n\r\n<P>Ad 3 </P>  \r\n\r\n<P>Den del af lønnen, som kan tilbageholdes af den tilbageholdelsespligtige,  \r\n\r\n skal af fogedretten fastsættes individuelt af hensyn til, hvad den enkelte  \r\n\r\n skyldner må menes at kunne undvære for at opretholde en rimelig levestandard.  \r\n\r\n Af hensyn til retsmidlets effektivitet er det også vigtigt, at der bliver  \r\n\r\n tale om en individuelt fastsat procentsats, så der kan inddrives mest muligt  \r\n\r\n hos den enkelte skyldner. </P>  \r\n\r\n<P>Det foreslås, at den maksimale samlede lønindeholdelsesprocent, hvis både  \r\n\r\n det offentlige og private har fordringer hos samme skyldner, sættes til 20  \r\n\r\n pct. </P>  \r\n\r\n<P>Ad 4 </P>  \r\n\r\n<P>De 15 pct. er fastsat under hensyn til, at det er den almindeligt anvendte  \r\n\r\n procentsats for det offentliges lønindeholdelse, som i visse særlige tilfælde  \r\n\r\n kan gå op til 20 pct. </P>  \r\n\r\n<P>Muligheden for fogedretten for at træffe beslutning om de 15 pct. vil gøre  \r\n\r\n det muligt for fogedretten at færdigekspedere langt de fleste anmodninger om  \r\n\r\n lønindeholdelse, hvad enten skyldneren bidrager til sagens oplysning eller  \r\n\r\n ej. </P>  \r\n\r\n<P>Ad 5 </P>  \r\n\r\n<P>Under hensyn til, at en skyldners økonomiske forhold af den ene eller  \r\n\r\n anden grund kan ændre sig, bør der være en mulighed for både skyldner og  \r\n\r\n fordringshaver for at genoptage sagen, så lønindeholdelsesprocenten kan  \r\n\r\n ændres. </P>  \r\n\r\n<P>Ad 6 </P>  \r\n\r\n<P>Umiddelbart ville det være mest rimeligt, hvis prioritetsstillingen mellem  \r\n\r\n kreditorerne afhang af tidspunktet for begæringens indgivelse, således at det  \r\n\r\n alene ville være op til den enkelte kreditor selv at sikre sig en gunstig  \r\n\r\n stilling. Men da en beslutning om lønindeholdelse imidlertid iværksættes  \r\n\r\n straks, ville det med en sådan prioritetsregel være nødvendigt at træffe  \r\n\r\n enhver beslutning med forbehold over for en anden fordringshavers bedre ret.  \r\n\r\n</P>  \r\n\r\n<P>Hertil kommer, at der ved en sådan ordning ville kunne forekomme tilfælde,  \r\n\r\n hvor den lønindeholdelsespligtige kunne komme i tvivl om, hvilken af flere  \r\n\r\n tilbageholdelsesordrer der skulle opfyldes. Derfor bør prioritetsstillingen  \r\n\r\n afhænge af det tidspunkt, hvor den lønindeholdelsespligtige modtager  \r\n\r\n tilbageholdelsesordren. </P>  \r\n\r\n<P>Ad 7 </P>  \r\n\r\n<P>Der bør ikke fastsættes absolutte grænser for, hvor længe der kan ske  \r\n\r\n lønindeholdelse hos den enkelte skyldner. Dette skal ses i lyset af, at  \r\n\r\n sådanne regler ikke findes, for så vidt angår offentlige krav. Yderligere  \r\n\r\n åbner reglerne om gældssanering jo netop mulighed for at nedsætte en  \r\n\r\n skyldners gæld i de situationer, hvor gælden er så stor, at der vil kunne  \r\n\r\n foretages lønindeholdelse i en uoverskuelig fremtid. </P>  \r\n\r\n<P>Derimod bør der opstilles regler for længstetid for den periode, i hvilken  \r\n\r\n der kan foretages lønindeholdelse til fordel for en enkelt kreditor, idet det  \r\n\r\n alene ved en sådan regel er muligt at sikre, at alle fordringshavere før  \r\n\r\n eller siden får mulighed for at benytte sig af retsmidlet. </P>  \r\n\r\n<P>Ad 8 </P>  \r\n\r\n<P>Reglerne om udlæg skal fortsat gælde, således at en skyldner kan undgå  \r\n\r\n lønindeholdelse ved at påvise aktiver, i hvilke der kan foretages udlæg, dog  \r\n\r\n under forudsætning af, at aktiverne ved bortsalg på auktion kan dække  \r\n\r\n fordringshaverens krav fuldt ud. Påvisningsretten skal som hidtil kunne  \r\n\r\n suppleres med en afdragsordning som foreskrevet i retsplejelovens § 525. </P>  \r\n\r\n<P>Forslagsstillerne forudser, at lønindeholdelse vil blive det hyppigst  \r\n\r\n anvendte og mest effektive inddrivelsesmiddel, idet trangsbeneficiet i vidt  \r\n\r\n omfang hindrer udlæg i løsøre. </P>  \r\n\r\n<P>Ad 9 </P>  \r\n\r\n<P>Rent principielt skal det være muligt for en skyldner at forhindre  \r\n\r\n retsmidlets anvendelse, når vedkommende allerede gør, hvad han eller hun kan  \r\n\r\n for af sine løbende indtægter at betale forfalden gæld, dog kun hvis  \r\n\r\n vedkommende over for fogedretten kan dokumentere, at den del af indtægten,  \r\n\r\n der ikke medgår til opretholdelse af en beskeden levefod, allerede anvendes  \r\n\r\n til betaling af gæld og også fortsat vil blive anvendt hertil. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1995"
        },
        {
            "displayName": "Accession",
            "displayValue": "19941BA00118"
        },
        {
            "displayName": "Entydig dokumentidentifikation",
            "displayValue": "CL000547"
        },
        {
            "displayName": "Dato for førstegangsindlæggelse",
            "displayValue": "09/05/1995"
        },
        {
            "displayName": "Dato for indlæggelse",
            "displayValue": "09/05/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}