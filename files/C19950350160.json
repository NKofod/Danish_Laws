{
    "id": 80866,
    "title": "At-anvisning nr. 1.2.0.2, august 1995 Måling af belysning på adgangsveje, transportveje og færdselsarealer på byggepladser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3501 af 01/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 1.2.0.2, august 1995 Måling af  \r\n\r\n belysning på adgangsveje, transportveje og færdselsarealer på byggepladser  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Denne anvisning beskriver målemetode til bestemmelse af belysningsstyrker  \r\n\r\n på bygge- og anlægspladser med anvendelse af luxmeter. Metoden angiver,  \r\n\r\n hvorledes det kan vurderes, om belysningsstyrken lever op til kravet i  \r\n\r\n Arbejdsministeriets bekendtgørelse nr. 1017 af 15. december 1993 om  \r\n\r\n indretning af byggepladser og lignende arbejdssteder efter lov om  \r\n\r\n arbejdsmiljø. Det kræves jf. § 44, at adgangsveje, transportveje og  \r\n\r\n færdselsarealer skal være belyst med mindst 25 lux. </P>  \r\n\r\n<P>Denne anvisning omhandler alene målemetode for belysningen på adgangsveje,  \r\n\r\n transportveje og færdselsarealer. I forbindelse med vurdering af egentlig  \r\n\r\n arbejdsbelysning, som tilvejebringer den i reglen nødvendige kraftige  \r\n\r\n belysning af arbejdsemner eller arbejdsområder, henvises til standarder for  \r\n\r\n indendørsbelysning. </P>  \r\n\r\n<P>Anvisningen er udarbejdet af Direktoratet for Arbejdstilsynet under  \r\n\r\n medvirken af DELTA Lys &amp; Optik. </P>  \r\n\r\n<P CLASS=PUNKT> <B>1.</B> Belysning på adgangsveje, transportveje og  \r\n\r\n færdselsarealer </P>  \r\n\r\n<P>Belysning af adgangsveje, transportveje og færdselsarealer skal udformes  \r\n\r\n således, at man kan se at færdes forsvarligt. </P>  \r\n\r\n<P>Byggepladsbelysninger er midlertidige installationer, hvis opgave det er  \r\n\r\n effektivt at forsyne byggepladsen med en tilstrækkelig belysning fra passende  \r\n\r\n retninger på en sådan måde, at generende blænding undgås. </P>  \r\n\r\n<P>Belysningen skal udføres, så den ikke generer byggepladsens naboer,  \r\n\r\n trafikanter på tilstødende veje eller andre uden for byggepladsen. </P>  \r\n\r\n<P>Om belysningen på adgangsveje, transportveje og færdselsarealer er  \r\n\r\n tilfredsstillende vil ofte kunne afgøres ved en vurdering på stedet. I  \r\n\r\n tvivlstilfælde vil det være nødvendigt at foretage en orienterende eller  \r\n\r\n eventuelt en mere fyldestgørende måling. </P>  \r\n\r\n<P CLASS=PUNKT> <B>2.</B> krav til belysningsstyrke og regelmæssighed </P>  \r\n\r\n<P>Alle nævnte belysningsstyrker er driftsværdier, hvilket betyder, at  \r\n\r\n belysningsstyrkerne skal være til stede på ethvert tidspunkt i  \r\n\r\n installationens benyttelsestid, dvs. når der arbejdes. </P>  \r\n\r\n<P> <B>2.1 Belysningsstyrke</B>  </P>  \r\n\r\n<P>Belysning af adgangsveje, transportveje og færdselsarealer skal ske  \r\n\r\n således, at belysningsstyrkerne til enhver tid opfylder kravet om en  \r\n\r\n middelbelysningsstyrke, Emid, på mindst 25 lux på vandret plan i  \r\n\r\n færdselsniveau, dvs. alle steder hvor der foregår færdsel, fx jordniveau,  \r\n\r\n gulvniveau, på stillads og lignende. </P>  \r\n\r\n<P>Kravet til middelbelysningsstyrken gælder for naturligt afgrænsede  \r\n\r\n områder. Disse kan fx være gangarealet i en skurby, en tilkørselsvej eller  \r\n\r\n lign. Kravet skal således ikke forstås som et krav til middelværdien af  \r\n\r\n belysningsstyrkerne over samtlige færdselsarealer taget undet eet. En høj  \r\n\r\n belysningsstyrke på een del af en byggeplads kan ikke kompensere for lave  \r\n\r\n belysningsstyrker på en anden del af byggepladsen. </P>  \r\n\r\n<P> <B>2.2 Regelmæssighed/minimumsbelysningsstyrke</B>  </P>  \r\n\r\n<P>Ud over et vist niveau af belysningen er lysets fordeling, herunder  \r\n\r\n belysningens regelmæssighed, af betydning. Med henblik på at tilgodese ønsket  \r\n\r\n om en rimelig regelmæssighed skal belysningen planlægges således, at  \r\n\r\n belysningsstyrken på væsentlige steder ikke er mindre end 10 lux. </P>  \r\n\r\n<P>I udtrykket væsentlige steder ligger, at der ses bort fra steder, som  \r\n\r\n ligger i skygge af løsdele, som fx transportable arbejdsmaskiner, materialer,  \r\n\r\n som er kortvarigt anbragt, o.l., ligesom områder, der ligger i skygge bag  \r\n\r\n mindre genstande, ikke medregnes. Områder, der ligger i skygge af større,  \r\n\r\n faste dele, som fx bygningsdele skal medregnes. </P>  \r\n\r\n<P CLASS=PUNKT> <B>3.</B> Måling af middelbelysningsstyrke og regelmæssighed  \r\n\r\n</P>  \r\n\r\n<P> <B>3.1 Målebetingelser</B>  </P>  \r\n\r\n<P>Måling af kunstig belysning foretages uden dagslys. Alle fast monterede  \r\n\r\n armaturer med central tænding inden for byggepladsens område skal være tændt  \r\n\r\n under målingen. Med henblik på at sikre en fornøden opvarmning af  \r\n\r\n lyskilderne, og dermed en konstant lysudsendelse fra disse, bør belysningen  \r\n\r\n være tændt 1 time, før belysningsstyrkemålingerne påbegyndes. Man skal være  \r\n\r\n opmærksom på, at lyskildernes lysudsendelse er noget afhængig af  \r\n\r\n forsyningsspændingen. </P>  \r\n\r\n<P>Inden måling af belysningen opdeles byggepladsen i aktivitetsområder og i  \r\n\r\n adgangsveje, transportveje og færdselsarealer. </P>  \r\n\r\n<P> <B>3.2 Måleplan</B>  </P>  \r\n\r\n<P>Belysningsstyrken på adgangsveje, transportveje og færdselsarealer skal  \r\n\r\n bestemmes på vandret plan i færdselsniveau, dvs. hvor der foregår færdsel på  \r\n\r\n jord- eller gulvniveau, uden personskygge. </P>  \r\n\r\n<P>I de fleste praktiske situationer vil en måling af belysningsstyrker i et  \r\n\r\n vandret måleplan 0,85 m over færdselsniveau være tilstrækkeligt og langt mere  \r\n\r\n praktisk gennemførlig. Er krav til middelbelysningsstyrke og  \r\n\r\n minimumsbelysningsstyrke opfyldt i 0,85 m's højde, vil dette i reglen også  \r\n\r\n være tilfældet for målinger i færdselsniveau, og yderligere målinger vil  \r\n\r\n derfor normalt ikke være nødvendige. Måling af belysningsstyrker kan fx  \r\n\r\n foregå som skitseret på fig. 1. </P>  \r\n\r\n<P>I tilfælde, hvor der åbenlyst vil være afvigelser mellem måleværdier i  \r\n\r\n 0,85 m's højde og i færdselsniveau, må målingerne foretages direkte på jord  \r\n\r\n eller gulv. Det vil fx være tilfældet, når fastmonterede udragende dele tæt  \r\n\r\n ved eller under måleplanet skønnes at forhindre lysets fordeling på vej, gulv  \r\n\r\n eller terrænoverflade, således at der måles for høje belysningsstyrker i 0,85  \r\n\r\n m's højde, se fig. 2, eller ved lavtsiddende armaturer, hvor der måles for  \r\n\r\n lave belysningsstyrker i 0,85 m's højde. </P>  \r\n\r\n<P><IMG SRC=\"/image.aspx?id=80866&img=CR40109_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Fig. 1</B>  <I>Måling af belysningsstyrker foretages af en person  \r\n\r\n siddende i hugstilling. Luxmeteret holdes i vandret stilling i en højde af  \r\n\r\n 0,85 m over færdselsniveau, samtidig med at slagskygger på luxmeteret fra den  \r\n\r\n person, som måler, undgås</I> . </P>  \r\n\r\n<P><IMG SRC=\"/image.aspx?id=80866&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P> <B>Fig. 2</B>  <I>På steder, hvor fx lave mure kaster skygger på  \r\n\r\n færdselsarealet, kan en måling foretaget i 0,85 m's højde være direkte  \r\n\r\n misvisende. Derfor måles belysningsstyrken i dette o.l. tilfælde direkte på  \r\n\r\n eller lige over færdselsniveau</I> . </P>  \r\n\r\n<P>Det er af afgørende betydning, at belysningsstyrkerne bestemmes på vandret  \r\n\r\n plan, da selv små hældninger af måleplanet kan medføre væsentligt ændrede  \r\n\r\n måleværdier og dermed store unøjagtigheder. At der måles på vandret plan kan  \r\n\r\n fx kontrolleres med en dåselibelle eller tilsvarende. Af hensyn til  \r\n\r\n målingernes reproducerbarhed er det vigtigt, at målingerne foretages uden  \r\n\r\n personskygge (også fra den person, der udfører målingen) eller tilfældige  \r\n\r\n skygger fra mobile redskaber eller selvkørende materiel. </P>  \r\n\r\n<P> <B>3.3 Målepunkternes antal og placering</B>  </P>  \r\n\r\n<P>Antallet af målepunkter bør normalt afhænge af lyspunktafstandene og  \r\n\r\n belysningens regelmæssighed. Da der i mange tilfælde er tale om større  \r\n\r\n arealer med stor regelmæssighed i belysningen, kan antallet af målepunkter  \r\n\r\n med rimelighed reduceres, hvilket også kan udnyttes ved  \r\n\r\n symmetribetragtninger, men dog altid således at man får et så retvisende  \r\n\r\n udtryk for middelbelysningsstyrken på måletidspunktet som muligt.  \r\n\r\n Målepunkter, der skønnes at være nødvendige for bestemmelse af  \r\n\r\n minimumsbelysningsstyrken, udvælges ved en vurdering på stedet. </P>  \r\n\r\n<P>Ved sammenfald mellem armaturplacering og rækker af målepunkter skal  \r\n\r\n antallet af målepunkter øges for at undgå systematiske fejl ved beregning af  \r\n\r\n middelværdi m.v. </P>  \r\n\r\n<P>Ved detaljerede bestemmelser af belysningsstyrkerne på adgangsveje,  \r\n\r\n transportveje og færdselsarealer, hvor belysningsstyrken er svingende, er det  \r\n\r\n nødvendigt at bestemme disse i et regelmæssigt net af punkter med en  \r\n\r\n indbyrdes afstand på ca. 2 meter. Ved laveresiddende lyspunkter, som fx  \r\n\r\n lysstofrørsarmaturer monteret på skure, stilladser eller lave master, bør  \r\n\r\n målepunkterne have en indbyrdes afstand på ca. 1 meter. </P>  \r\n\r\n<P> <B>3.4 Angivelse af middel- og minimumsbelysningsstyrke</B>  </P>  \r\n\r\n<P>Middelbelysningsstyrken, Emid bestemmes som et simpelt gennemsnit af de  \r\n\r\n enkelte måleværdier. Ved beregning/vurdering af middel-,  \r\n\r\n minimumsbelysningsstyrke samt regelmæssighed for belysningen medtages ikke  \r\n\r\n måleværdier på mindre væsentlige steder; eksempelvis undlades måleværdier tæt  \r\n\r\n ved faste bygningsdele eller fastmonteret materiel, hvor der ikke foregår  \r\n\r\n færdsel. Tilsvarende gælder måleværdier i tilfældig skygge fra mobile  \r\n\r\n redskaber eller kortvarigt placeret selvkørende materiel. </P>  \r\n\r\n<P CLASS=PUNKT> <B>4.</B> Måleinstrumenter </P>  \r\n\r\n<P>Til måling af belysningsstyrke anvendes et luxmeter. Der bør anvendes et  \r\n\r\n kalibreret luxmeter med et passende måleområde i forhold til de forventede  \r\n\r\n belysningsstyrker (1-100 lux). </P>  \r\n\r\n<P>Instrumentets målecelle bør have en god farvekorrektion (lille farvefejl  \r\n\r\n ved måling af lys fra forskellige lyskilder), god vinkelkorrektion, dvs. godt  \r\n\r\n tilpasset retningsfølsomhed (lille fejl ved skråt lysindfald på målecellen)  \r\n\r\n samt i øvrigt være fri for systematiske fejl. Oplysninger om disse forhold  \r\n\r\n kan fx findes i måleinstrumentets betjeningsvejledning. </P>  \r\n\r\n<P>Med tiden ændres luxmetercellens følsomhed, og et luxmeter bør derfor  \r\n\r\n kontrolleres/kalibreres jævnligt, fx med 1-3 års interval. Man bør også være  \r\n\r\n opmærksom på, at luxmeteret er kalibreret ved en bestemt  \r\n\r\n omgivelsestemperatur, i reglen normalt 25 grader C, og at følsomheden kan  \r\n\r\n være meget afhængig af temperaturen. Normalt er kunstig belysning på bygge-  \r\n\r\n og anlægspladser kun aktuel i vinterhalvåret, hvor der kan være tale om  \r\n\r\n kuldegrader. Se nærmere om temperaturfølsomhed i betjeningsvejledningen til  \r\n\r\n luxmeteret eller kontakt forhandleren/fabrikanten for supplerende  \r\n\r\n oplysninger. </P>  \r\n\r\n<P CLASS=PUNKT> <B>5.</B> Planlægning af belysningen </P>  \r\n\r\n<P>5.1 Vedligeholdelsesfaktoren </P>  \r\n\r\n<P>En række forudsigelige faktorer, såsom lyskildernes lysstrømnedgang i  \r\n\r\n løbet af brugstiden samt tilsmudsning af lyskilder og armaturer, medfører en  \r\n\r\n gradvis nedgang i belysningsstyrken. Forholdet mellem den krævede driftsværdi  \r\n\r\n og nyværdien kaldes vedligeholdelsesfaktoren. Hvis de specifikke  \r\n\r\n omstændigheder ikke kendes, anbefales det, at der regnes med en  \r\n\r\n vedligeholdelsesfaktor på højst 0,75, svarende til at nyværdien er mindst  \r\n\r\n 1,33 gange den krævede driftsværdi. </P>  \r\n\r\n<P> <B>5.2 Skyggevirkning/slagskygger</B>  </P>  \r\n\r\n<P>Ved byggeriets fremadskriden vil der ikke sjældent fremkomme en række  \r\n\r\n ændringer, som fx opragende bygningsdele, hvis skyggevirkning kan reducere  \r\n\r\n belysningsstyrken betydeligt. Belysningsanlæggene bør udføres under  \r\n\r\n hensyntagen til det planlagte byggeris forventelige skyggevirkninger, så  \r\n\r\n belysningskravene hele tiden er opfyldt. Alternativt må belysningsanlæggene  \r\n\r\n projekteres så fleksibelt, at de løbende kan tilpasses sådanne ændringer,  \r\n\r\n eksempelvis med flere armaturer og/eller planlagt justering af de  \r\n\r\n eksisterende. </P>  \r\n\r\n<P>Lys, som rammer vandrette flader under meget små vinkler (dvs. hvor  \r\n\r\n lysretningen er tæt ved vandret), indebærer betydelig risiko for store  \r\n\r\n skygger og som oftest også dårlige synsbetingelser. Man bør derfor ikke regne  \r\n\r\n med, at et armatur på en mast kan give en effektiv belysning på områder, hvis  \r\n\r\n afstand til masten er større end tre gange lyspunkthøjden. </P>  \r\n\r\n<P>Med henblik på at reducere generne fra skygger m.v. mest muligt bør  \r\n\r\n belysningen planlægges således, at lyset på et givet sted kommer fra mindst  \r\n\r\n to forskellige retninger. </P>  \r\n\r\n<P>Master bør så vidt muligt ikke anbringes inden for kraners virkefelt. Hvis  \r\n\r\n en placering uden for kranernes virkefelter umuliggør en tilstrækkelig jævn  \r\n\r\n belysning, kan der anbringes armaturer på krantårnene. Hvis krantårnene er  \r\n\r\n drejelige, må der placeres armaturer på alle sider af tårnene for at undgå en  \r\n\r\n varierende belysning, når kranerne drejer. </P>  \r\n\r\n<P>Der må ikke anbringes armaturer til almenbelysning på kraners udliggere  \r\n\r\n eller på kørende kraner, da en sådan placering giver uregelmæssig og  \r\n\r\n varierende belysning. </P>  \r\n\r\n<P> <B>Litteratur</B>  </P>  \r\n\r\n<P CLASS=PUNKT> <B>1.</B> Arbejdsministeriets bekendtgørelse nr. 1017 af 15.  \r\n\r\n december 1993 om indretning af byggepladser og lignende arbejdssteder efter  \r\n\r\n lov om arbejdsmiljø. </P>  \r\n\r\n<P CLASS=PUNKT> <B>2.</B> Guide to the lighting of exterior working areas,  \r\n\r\n CIE report no. 68, 1986. </P>  \r\n\r\n<P CLASS=PUNKT> <B>3.</B> LTL-rapport nr. 22 &#187;Belysning i  \r\n\r\n byggeriet&#171;, Lysteknisk Laboratorium 1979. </P>  \r\n\r\n<P CLASS=PUNKT> <B>4.</B> Byggepladsbelysning, Eksempler på udendørs og  \r\n\r\n indendørs belysning af vinterbyggepladsen, Udvalget for Helårsbeskæftigelse,  \r\n\r\n 1986 </P>  \r\n\r\n<P CLASS=PUNKT> <B>5.</B> LTL-rapport nr. 32 &#187;Måling af  \r\n\r\n belysningsstyrker og luminanser i belysningsanlæg&#171;, Lysteknisk  \r\n\r\n Laboratorium 1982. </P>  \r\n\r\n<P>H. Elo Petersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) BEK nr 1017 af 15/12/1993"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950350160"
        },
        {
            "displayName": "Entydig dokumentidentifikation",
            "displayValue": "CM040109"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/10/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3501"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/08/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}