{
    "id": 56847,
    "title": "Cirkulære om aftale om projektløn 1990 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6904 af 28/11/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftale om projektløn 1990 (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I resultatet af forhandlingerne mellem Finansministeriet og  \r\n\r\n Centralorganisationernes Fællesudvalg 1989 indgik som punkt 5.7., at parterne  \r\n\r\n - inkl. AC's overenskomstansatte - skulle drøfte indgåelse af en aftale om  \r\n\r\n projektløn for unge i beskæftigelsesprojekter, jf. bekendtgørelse nr. 79 af  \r\n\r\n 15. februar 1988 af lov om beskæftigelsesmuligheder for unge mv. </P>  \r\n\r\n<P>Den nævnte lov er nu afløst af lov nr. 379 af 13. juni 1990. </P>  \r\n\r\n<P>Efter drøftelser mellem Finansministeriet, CFU og AC's  \r\n\r\n overenskomstorganisationer er den 7. november 1990 indgået vedlagte aftale om  \r\n\r\n projektløn. </P>  \r\n\r\n<P>Aftalen har virkning for personer, der ansættes i beskæftigelsesprojekter  \r\n\r\n den 1. oktober 1990 eller senere. </P>  \r\n\r\n<P>Aflønning sker med den i § 2 nævnte timeløn. Der kan ikke ydes  \r\n\r\n kvalifikationstillæg, genetillæg eller andre tillæg til lønnen, bortset fra  \r\n\r\n eventuelle arbejdstidsbestemte ulempeydelser (natpenge og lign.). </P>  \r\n\r\n<P>Ansættelsen reguleres i øvrigt af de respektive overenskomster, der dog  \r\n\r\n vil kunne fraviges med hensyn til arbejdstid, jf. § 3, stk. 3. Såfremt der  \r\n\r\n indgås aftale om ansættelse med et mindre timetal end normal fuld arbejdstid  \r\n\r\n inden for et overenskomstområde, der ikke indeholder hjemmel til  \r\n\r\n deltidsbeskæftigelse, betales projektløn for det aftalte antal timer. </P>  \r\n\r\n<P>Parterne er enige om at pege på det formålstjenlige i, at der gives de  \r\n\r\n unge mulighed for uddannelse i forbindelse med ansættelse i et  \r\n\r\n beskæftigelsesprojekt. Såfremt den berørte lokale personaleorganisation  \r\n\r\n fremsætter anmodning herom, bør institutionen rette henvendelse til kommunen  \r\n\r\n med henblik på en drøftelse af muligheden for uddannelse. </P>  \r\n\r\n<P>I § 4 bestemmes, at der skal gives orientering til  \r\n\r\n Centralorganisationernes Fællesudvalg, Norsvej 1, Postboks 514, 1506  \r\n\r\n København V, om projekter, hvor der ydes projektløn. Der er dog enighed om,  \r\n\r\n at evt. manglende orientering ikke kan have arbejdsretlige konsekvenser. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 28. november 1990 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Agnete Halmind </P>  \r\n\r\n<P> <B>AFTALE OM PROJEKTLØN</B>  </P>  \r\n\r\n<P> <B> Aftalens område</B>  </P>  \r\n\r\n<P> <B> § 1.</B>  Aftalen omfatter personer, der ansættes i  \r\n\r\n beskæftigelsesprojekter i statsinstitutioner og statslignende institutioner i  \r\n\r\n henhold til lovbekendtgørelse nr. 79 af 15. februar 1988 og senere lovgivning  \r\n\r\n samt tilsvarende beskæftigelsesprojekter. </P>  \r\n\r\n<P> Stk. 2. Aftalen omfatter ikke </P>  \r\n\r\n<P>- modtagere af arbejdsløshedsunderstøttelse fra en Akasse, herunder  \r\n\r\n langtidsledige, </P>  \r\n\r\n<P>- holdledere og instruktører. </P>  \r\n\r\n<P> Stk. 3. Aftalen omfatter alene personer, der ansættes i egentlige  \r\n\r\n beskæftigelsesprojekter. Personer, der ansættes i institutioner som  \r\n\r\n overtallig arbejdskraft, er ikke omfattet af aftalen. </P>  \r\n\r\n<P>  <B>Løn</B>  </P>  \r\n\r\n<P>  <B>§ 2.</B> Ansatte i henhold til aftalen aflønnes efter de for statens  \r\n\r\n tjenestemænd gældende lønninger, skalatrin 1. </P>  \r\n\r\n<P> Stk. 2. Aflønning i henhold til aftalen kan for den enkelte ansatte  \r\n\r\n maksimalt finde sted for en uafbrudt periode på 12 måneder. </P>  \r\n\r\n<P>  <B>Øvrige vilkår</B>  </P>  \r\n\r\n<P>  <B>§ 3.</B> Ansættelsesvilkår i øvrigt fastsættes i henhold til de  \r\n\r\n respektive overenskomster med de undtagelser, der fremgår af stk. 2 og 3.  \r\n\r\n</P>  \r\n\r\n<P> Stk. 2. Der ydes ikke tillæg til lønnen, bortset fra eventuelle  \r\n\r\n arbejdstidsbestemte ulempeydelser. </P>  \r\n\r\n<P> Stk. 3. Den institution, der iværksætter et beskæftigelsesprojekt,  \r\n\r\n fastsætter den ugentlige arbejdstid i henhold til de respektive  \r\n\r\n overenskomster. </P>  \r\n\r\n<P>Såfremt en overenskomst ikke indeholder hjemmel til deltidsbeskæftigelse,  \r\n\r\n forudsætter evt. deltidsansættelse, at der indgås aftale mellem institutionen  \r\n\r\n og den forhandlingsberettigede organisation herom. </P>  \r\n\r\n<P>  <B>§ 4.</B>  Med virkning fra aftalens udsendelse skal institutionen  \r\n\r\n orientere Centralorganisationernes Fællesudvalg om projekter, der oprettes  \r\n\r\n efter dette tidspunkt, og hvor der ydes projektløn. </P>  \r\n\r\n<P>  <B>Ikrafttræden og opsigelse</B>  </P>  \r\n\r\n<P>  <B>§ 5.</B> Aftalen finder anvendelse for personer, der ansættes i  \r\n\r\n beskæftigelsesprojekter den 1. oktober 1990 eller senere. </P>  \r\n\r\n<P> Stk. 2. Aftalen kan opsiges skriftligt med 3 måneders varsel, dog  \r\n\r\n tidligst til den 31. marts 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 7. november 1990 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n<P>Ove Hygum E.B. </P>  \r\n\r\n<P>Statstjenestemændenes </P>  \r\n\r\n<P>Centralorganisation II Niels Paludan </P>  \r\n\r\n<P>Bjørn Wikkelsøe Jensen </P>  \r\n\r\n<P>Akademikernes Centralorganisation </P>  \r\n\r\n<P>Alex Nielsen </P>  \r\n\r\n<P>Tjenestemænds og </P>  \r\n\r\n<P>Overenskomstansattes Kartel </P>  \r\n\r\n<P>Martin Rømer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD.nr. 133/90 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900690409"
        },
        {
            "displayName": "Entydig dokumentidentifikation",
            "displayValue": "CM015757"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6904"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/11/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "APD j.nr. 3.kt. 1988-4110/600-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}