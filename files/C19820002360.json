{
    "id": 63879,
    "title": "Vejledning til den mellem Danmark og Tunesien den 5. februar 1981 undertegnede overenskomst til undgåelse af dobbeltbeskatning og forhindring af skatteunddragelse for så vidt angår indkomst- og formueskatter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 23 af 26/02/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Tunesien  \r\n\r\n den 5. februar 1981 undertegnede overenskomst til undgåelse af  \r\n\r\n dobbeltbeskatning og forhindring af skatteunddragelse for så vidt angår  \r\n\r\n indkomst- og formueskatter </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Overenskomsten er i vidt omfang i overensstemmelse med OECD's  \r\n\r\n modelkonvention af 1977 og svarer således indholdsmæssigt til de fleste af de  \r\n\r\n af Danmark i de senere år indgåede dobbeltbeskatningsoverenskomster. I det  \r\n\r\n følgende redegøres derfor særligt for afvigelser fra modelkonventionens  \r\n\r\n regler samt vigtigere bestemmelser. </P>  \r\n\r\n<P CLASS=PUNKT> <B>2.</B> Ikrafttræden og gyldighedsområde (artikel 29) </P>  \r\n\r\n<P>Overenskomsten trådte i kraft den 28. maj 1981 og har i begge stater  \r\n\r\n virkning for så vidt angår skat, der opkræves som kildeskat, på indkomst  \r\n\r\n oppebåret i 1982. </P>  \r\n\r\n<P>For så vidt angår andre skatter på indkomst og formue finder  \r\n\r\n overenskomsten anvendelse, når disse skatter vedrører en skattepligtsperiode,  \r\n\r\n som slutter i 1982 eller senere. </P>  \r\n\r\n<P>Overenskomsten gælder ikke Færøerne og Grønland. </P>  \r\n\r\n<P CLASS=PUNKT> <B>3.</B> Fast driftssted (artikel 5) </P>  \r\n\r\n<P>er udvidet i forhold til OECD's modelkonvention til at omfatte følgende:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) et lager, forretning eller lignende i den ene stat, hvorfra der  \r\n\r\n udleveres varer, tilhørende et foretagende i den anden stat, til opfyldelse  \r\n\r\n af ordrer, når lageret m.v. forvaltes af en ansat eller en repræsentant for  \r\n\r\n foretagendet (stk. 2 g)), eller lageret opretholdes af en person i  \r\n\r\n førstnævnte stat, som regelmæssigt fra lageret udleverer varer i  \r\n\r\n foretagendets navn eller for foretagendets regning (stk. 4 b)); </LI>  \r\n\r\n<LI>2) et bygningsarbejde, midlertidigt monteringsarbejde eller tilsyn, hvis  \r\n\r\n det varer mere end 6 måneder (stk. 2 h)). OECD-modelkonventionen kræver 12  \r\n\r\n måneder; </LI>  \r\n\r\n<LI>3) et midlertidigt monteringsarbejde eller tilsyn, der sker i  \r\n\r\n fortsættelse af salg af maskiner eller redskaber, hvis det varer i mere end 3  \r\n\r\n måneder, og omkostningerne ved arbejdet eller tilsynet overstiger 10 pct. af  \r\n\r\n prisen på disse maskiner eller redskaber (stk. 2 h)). Det bemærkes, at den  \r\n\r\n danske oversættelse af overenskomstteksten i 6. linie af stykke 2 h) i  \r\n\r\n artikel 5 skal rettes fra &quot;efterfølges af&quot; til &quot;sker i  \r\n\r\n fortsættelse af&quot;; </LI>  \r\n\r\n<LI>4) et forsikringsselskab anses ifølge stk. 5 for at have fast driftssted  \r\n\r\n i en kontraherende stat, hvis det opkræver præmier der eller dækker risici  \r\n\r\n der gennem en repræsentant, som ikke er en sådan uafhængig repræsentant som  \r\n\r\n omhandlet i stk. 6 (dvs. ikke er en uafhængig repræsentant eller lignende,  \r\n\r\n der handler inden for rammerne af sin sædvanlige erhvervsvirksomhed). </LI>  \r\n\r\n</UL>  \r\n\r\n<P CLASS=PUNKT> <B>4.</B> Fortjeneste ved erhvervsvirksomhed (artikel 7) </P>  \r\n\r\n<P>I stk. 3, 2. pkt., angives visse udgifter, der ikke kan fradrages ved  \r\n\r\n opgørelsen af driftsstedets indkomst. Der er tale om licensbetalinger til  \r\n\r\n hovedvirksomheden (eller til andre faste driftssteder af foretagendet), og om  \r\n\r\n visse renter og provisioner. </P>  \r\n\r\n<P CLASS=STK> <I>Stk. 8 </I> indeholder en bestemmelse om, at en interessents  \r\n\r\n andele i fortjeneste fra et foretagende, der er etableret som &quot;societe  \r\n\r\n de fait&quot; eller som stille selskab (&quot;association en  \r\n\r\n participation&quot;) kun kan beskattes i den stat, hvori foretagendet har et  \r\n\r\n fast driftssted. </P>  \r\n\r\n<P CLASS=PUNKT> <B>5.</B> Udbytter (artikel 10) </P>  \r\n\r\n<P>kan beskattes i bopælsstaten. De kan tillige beskattes i den stat, hvorfra  \r\n\r\n de hidrører, men skattesatsen må ikke overstige 15 pct. (stk. 2). </P>  \r\n\r\n<P>Denne procentsats gælder i alle tilfælde, dvs. også i  \r\n\r\n moder/datterselskabsforhold. </P>  \r\n\r\n<P CLASS=STK> <I>Stk. 6 </I> hjemler den stat, hvori et selskab har fast  \r\n\r\n driftssted, ret til med visse begrænsninger at pålægge driftsstedets overskud  \r\n\r\n en &quot;udbytteskat&quot; på højst 15 pct. udover den skat (selskabsskat),  \r\n\r\n der pålægges driftsstedets fortjeneste. </P>  \r\n\r\n<P>Bestemmelsen vedrører den tunesiske beskatning af overskud fra et i  \r\n\r\n Tunesien beliggende fast driftssted, når dette overskud overføres til  \r\n\r\n driftsstedets danske selskab. </P>  \r\n\r\n<P>Reglens praktisering i Tunesien er nærmere angivet i stk. 6, afsnit 2.  \r\n\r\n</P>  \r\n\r\n<P CLASS=PUNKT> <B>6.</B> Renter (artikel 11) </P>  \r\n\r\n<P>kan beskattes i kildestaten med 12 pct. (stk. 2). Reglen gælder ikke  \r\n\r\n renter af lån, som ydes til den tunesiske stat af den danske stat m.v. </P>  \r\n\r\n<P>I Danmark kan beskatningsretten som kildestat ikke udnyttes p.t., da  \r\n\r\n renteindkomst her fra landet ikke er gjort til begrænset skattepligtig  \r\n\r\n indkomst i medfør af kildeskattelovens § 2. </P>  \r\n\r\n<P CLASS=PUNKT> <B>7.</B> Royalties (artikel 12) </P>  \r\n\r\n<P>kan beskattes i kildestaten med 15 pct. (stk. 2). </P>  \r\n\r\n<P CLASS=STK> <I>Stk. 3 </I> definerer &quot;royalties&quot;. Også betalinger  \r\n\r\n for tekniske og økonomiske undersøgelser og for optagelser til brug for  \r\n\r\n radio- og fjernsynsudsendelser er omfattet. </P>  \r\n\r\n<P>I Danmark kan beskatningsretten som kildestat ikke udnyttes p.t., da  \r\n\r\n royaltyindkomst her fra landet ikke er gjort til begrænset skattepligtig  \r\n\r\n indkomst i medfør af kildeskattelovens § 2. </P>  \r\n\r\n<P CLASS=PUNKT> <B>8.</B> Indkomst ved frit erhverv (artikel 14) </P>  \r\n\r\n<P>kan som hovedregel kun beskattes i bopælsstaten. Sådan indkomst kan dog  \r\n\r\n tillige beskattes i kildestaten: </P>  \r\n\r\n<UL CLASS=PLAIN-LIST>  \r\n\r\n<LI>a) hvis fortjenesten kan henføres til et fast sted eller </LI>  \r\n\r\n<LI>b) såfremt den pågældende erhvervsudøver har haft et eller flere ophold  \r\n\r\n på tilsammen mere end 183 dage inden for skatteåret (indkomståret) i  \r\n\r\n kildestaten. Bestemmelsen i litra b) er en afvigelse fra OECD-konventionen.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>9.</B> Private pensioner (artikel 18) </P>  \r\n\r\n<P>kan kun beskattes i bopælstaten. Reglen gælder kun pensioner i forbindelse  \r\n\r\n med tidligere tjenesteforhold. Sociale pensioner og livrenter er ikke  \r\n\r\n særskilt nævnt. Også sådanne ydelser kan herefter alene beskattes i  \r\n\r\n bopælsstaten, idet de omfattes af artikel 21 (&quot;andre indkomster&quot;).  \r\n\r\n</P>  \r\n\r\n<P>Offentlige pensioner for tidligere tjeneste er omfattet af artikel 19,  \r\n\r\n omtalt under pkt. 10. </P>  \r\n\r\n<P CLASS=PUNKT> <B>10.</B> Offentlige hverv (artikel 19) </P>  \r\n\r\n<P>Artiklen, der omhandler beskatningsretten til vederlag, herunder  \r\n\r\n pensioner, i forbindelse med offentlige hverv, er i nøje overensstemmelse med  \r\n\r\n OECD-konventionen. </P>  \r\n\r\n<P CLASS=PUNKT> <B>11.</B> Studerende (artikel 20) </P>  \r\n\r\n<P>Artiklen hjemler fritagelse for beskatning i det midlertidige studieland  \r\n\r\n for en studerende fra den anden stat for så vidt angår beløb, som den  \r\n\r\n pågældende har modtaget til sit underhold, studium eller uddannelse, hvis  \r\n\r\n beløbene hidrører fra kilder uden for studielandet, (stk. 1). Denne regel,  \r\n\r\n der er i overensstemmelse med OECD's modelkonvention, indeholder ikke anden  \r\n\r\n tidsbegrænsning end den, der ligger i, at det er en betingelse, at opholdet  \r\n\r\n sker udelukkende i studie- eller uddannelsesøjemed. </P>  \r\n\r\n<P>Samme fritagelse gælder for vederlag, som en studerende modtager for  \r\n\r\n personligt arbejde udøvet i studielandet, i det omfang sådanne indtægter er  \r\n\r\n nødvendige til den studerendes underhold eller studium. Denne fritagelse  \r\n\r\n gælder højst for en periode på 5 år. </P>  \r\n\r\n<P>Størrelsen af det beløb, der kan anses for nødvendigt for den studerendes  \r\n\r\n ophold og studier, kan ansættes til samme beløb, som årligt fastsættes af  \r\n\r\n statsskattedirektoratet for så vidt angår færøske og grønlandske studerende.  \r\n\r\n</P>  \r\n\r\n<P>Størrelsen af det nødvendige beløb, der kan tjenes skattefrit ved  \r\n\r\n lønarbejde, formindskes bl.a. med beløb, der er omfattet af artiklens stk.1.  \r\n\r\n</P>  \r\n\r\n<P CLASS=PUNKT> <B>12.</B> Ifølge metodebestemmelserne (artikel 23) </P>  \r\n\r\n<P>skal bopælsstaten - uanset om det er Danmark eller Tunesien - som  \r\n\r\n hovedregel ophæve dobbeltbeskatning efter en &quot;credit-regel&quot; af  \r\n\r\n samme indhold som ligningslovens § 33 (artikel 23, stk. 1). </P>  \r\n\r\n<P>Hvor der er tale om en indkomst, som &quot;kun kan beskattes&quot; i  \r\n\r\n kildestaten, (stk. 2), skal bopælsstaten indrømme nedslag efter den såkaldte  \r\n\r\n &quot;ny exemptionsmetode&quot;. </P>  \r\n\r\n<P>Sidstnævnte metode finder anvendelse for så vidt angår vederlag for  \r\n\r\n offentlig tjeneste, herunder tjeneste, der udføres under midlertidigt ophold  \r\n\r\n i den anden stat, hvori modtageren af lønindtægten m.v. ikke er statsborger  \r\n\r\n (art. 19, stk. 1), og pension efter offentlig tjeneste, medmindre  \r\n\r\n pensionisten er såvel statsborger som hjemmehørende i den anden stat (art.  \r\n\r\n 19, stk. 2). </P>  \r\n\r\n<P CLASS=STK> <I>Stk. 3 </I> indeholder en regel om såkaldt &quot;matching  \r\n\r\n credit&quot;, der sidestiller en tunesisk skattenedsættelse med betalt  \r\n\r\n tunesisk skat ved beregningen af credit-nedslaget i dansk skat i medfør af  \r\n\r\n artikel 23, stk. 1. Reglen finder anvendelse for så vidt angår tunesiske  \r\n\r\n skatter, for hvilke der for et begrænset tidsrum indrømmes fritagelse eller  \r\n\r\n nedsættelse i medfør af tunesisk lovgivning vedrørende foranstaltninger til  \r\n\r\n fremme af investeringer. </P>  \r\n\r\n<P>De gældende tunesiske love vedrørende foranstaltninger til fremme af  \r\n\r\n investeringer er opregnet i en protokol til overenskomsten. </P>  \r\n\r\n<P CLASS=PUNKT> <B>13.</B> Ikke-diskriminering (artikel 24) </P>  \r\n\r\n<P>Det præciseres, at bestemmelserne kun gælder skatter omfattet af  \r\n\r\n overenskomsten, (stk. 5). </P>  \r\n\r\n<P CLASS=PUNKT> <B>14.</B> Udveksling af oplysninger (artikel 26) </P>  \r\n\r\n<P>Retten til at bruge oplysningerne under offentlige retshandlinger og i  \r\n\r\n retsafgørelser gælder kun, når de offentlige retshandlinger vedrører  \r\n\r\n påligning, opkrævning eller inddrivelse af skatter. </P>  \r\n\r\n<P CLASS=PUNKT> <B>15.</B> Overenskomstens bestemmelser skal praktiseres ved  \r\n\r\n selve skatteligningen. </P>  \r\n\r\n<P>Såfremt en forskudsregistrering for 1982 er foretaget i strid med  \r\n\r\n overenskomsten, vil den være at ændre på begæring, jfr. kildeskattelovens §  \r\n\r\n 53. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 26. februar  \r\n\r\n 1982 </I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/1982"
        },
        {
            "displayName": "Accession",
            "displayValue": "C19820002360"
        },
        {
            "displayName": "Entydig dokumentidentifikation",
            "displayValue": "CM022899"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "26/02/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 7. 34-4/1975"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}