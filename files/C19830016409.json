{
    "id": 62113,
    "title": "Cirkulære om ændring af investeringsfondsloven ",
    "documentTypeId": "170",
    "isSagsforlobPeriodValid": false,
    "shortName": "CIR nr 164 af 17/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af investeringsfondsloven  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Investeringsfondsloven er senest udsendt som lovbekendtgørelse nr. 401 af  \r\n\r\n 19. august 1983. </P>  \r\n\r\n<P>I lovbekendtgørelsen er medtaget de ændringer, der er sket ved lov nr. 188  \r\n\r\n af 20. maj 1983 om ændring af lov om investeringsfonds og ved lov nr. 201 af  \r\n\r\n 25. maj 1983 om ændring af forskellige skattelove. </P>  \r\n\r\n<P>I dette cirkulære omtales de ændringer i investeringsfondsloven, der er  \r\n\r\n sket ved disse to love. </P>  \r\n\r\n<P CLASS=PUNKT> <B>1.</B> Lovens § 3, stk. 2, er ændret således, at der nu  \r\n\r\n kan frigives investeringsfondsmidler til forlods afskrivning på småaktiver  \r\n\r\n eller aktiver med en levealder på ikke over 3 år, hvis den skattepligtige  \r\n\r\n vælger at afskrive anskaffelsessummen efter reglerne i afskrivningslovens §  \r\n\r\n 2. </P>  \r\n\r\n<P>Der kan fortsat ikke frigives investeringsfondsmidler til forlods  \r\n\r\n afskrivning på de pågældende aktiver, hvis den skattepligtige vælger fuldt ud  \r\n\r\n at fradrage anskaffelsessummen i den skattepligtige indkomst for  \r\n\r\n anskaffelsesåret efter reglerne i afskrivningslovens § 3, stk. 1 eller 2.  \r\n\r\n</P>  \r\n\r\n<P>Ændringen har virkning for anskaffelser, der foretages i indkomståret 1983  \r\n\r\n og senere. </P>  \r\n\r\n<P>Samtidig er beløbsgrænsen for småaktiver hævet fra 1.800 kr. til 3.500 kr.  \r\n\r\n Grænsen skal med virkning fra og med indkomståret 1984 pristalsreguleres  \r\n\r\n efter reglerne i afskrivningslovens § 3, stk. 2. Det vil sige, at den skal  \r\n\r\n reguleres efter reguleringspristallet, der har januar 1980 = 100.  \r\n\r\n Reguleringen skal foretages på grundlag af pristallet for oktober måned i  \r\n\r\n året forud for indkomståret. Beløbet skal forhøjes eller nedsættes med samme  \r\n\r\n procent som den, hvormed reguleringspristallet er ændret i forhold til et  \r\n\r\n pristal på 127,5. Den nævnte procentvise ændring beregnes med een decimal. De  \r\n\r\n efter procentreguleringen fremkomne beløb skal afrundes opad til nærmeste  \r\n\r\n kronebeløb, der kan deles med 100. </P>  \r\n\r\n<P>Pristalsreguleringen offentliggøres hvert år af statsskattedirektoratet.  \r\n\r\n</P>  \r\n\r\n<P CLASS=PUNKT> <B>2.</B> I lovens § 3 er indsat et nyt stk. 8. Efter denne  \r\n\r\n bestemmelse kan henlæggelser til investeringsfonds ikke anvendes til forlods  \r\n\r\n afskrivning på anskaffelsesudgifter vedrørende personbiler, der er  \r\n\r\n indregistreret til privat personbefordring eller til udlejning uden fører.  \r\n\r\n Disse biler har tidligere været omfattet af afskrivningslovens § 6A, der nu  \r\n\r\n er ophævet. </P>  \r\n\r\n<P>Skolevogne og biler, der er indregistreret som last- og  \r\n\r\n varemotorkøretøjer, der er berigtiget med halv omsætningsafgift, var også  \r\n\r\n omfattet af den tidligere regel i afskrivningslovens § 6A, men de er ikke  \r\n\r\n omfattet af den nye begrænsning i investeringsfondsloven. De sidstnævnte  \r\n\r\n biler er biler på de såkaldte &quot;papegøjeplader&quot;, som ikke har kunnet  \r\n\r\n nyindregistreres siden 1971. </P>  \r\n\r\n<P>Hyrevogne er ikke omfattet af begrænsningen. </P>  \r\n\r\n<P>Ændringen har virkning for anskaffelser, der har fundet sted den 17. maj  \r\n\r\n 1983 eller senere. </P>  \r\n\r\n<P CLASS=PUNKT> <B>3.</B> I lovens § 3A er indsat et nyt stk. 2. Efter denne  \r\n\r\n bestemmelse kan skattepligtige personer, der som interessenter deltager i en  \r\n\r\n virksomhed, kun benytte henlæggelser til investeringsfonds til forlods  \r\n\r\n afskrivning på aktiver i virksomheden, hvis antallet af ejere af virksomheden  \r\n\r\n er højst 10, og hvis den skattepligtige deltager i driften af virksomheden i  \r\n\r\n ikke uvæsentligt omfang. </P>  \r\n\r\n<P>Anvendelsen af udtrykket &quot;interessenter&quot; betyder, at reglen ikke  \r\n\r\n begrænser adgangen til at benytte investeringsfondsmidler ved investering i  \r\n\r\n enkeltmandsvirksomheder. </P>  \r\n\r\n<P>Det må antages, at reglen ikke blot gælder for egentlige  \r\n\r\n interessentskaber, men i alle tilfælde, hvor flere personer er fælles om en  \r\n\r\n virksomhed. </P>  \r\n\r\n<P>Kravet om en væsentlig arbejdsindsats gælder for alle interessenter, der  \r\n\r\n ønsker investeringsfondsmidler frigivet. Det er ikke til hinder for  \r\n\r\n frigivelse af investeringsfondsmidler, at ikke alle interessenter i den  \r\n\r\n pågældende virksomhed opfylder kravet om en væsentlig arbejdsindsats. </P>  \r\n\r\n<P>Ved afgørelsen af, om en arbejdsindsats kan anses som væsentlig, skal en  \r\n\r\n arbejdsindsats på mindst 50 timer månedligt anvendes som en vejledende norm.  \r\n\r\n Kravet om en væsentlig arbejdsindsats gælder også ved anskaffelse af fast  \r\n\r\n ejendom. Det afgørende er arbejdsindsatsen i den virksomhed, den faste  \r\n\r\n ejendom eller aktivet i øvrigt benyttes i. </P>  \r\n\r\n<P>Kravet om en væsentlig arbejdsindsats kan være opfyldt, selv om en  \r\n\r\n virksomhed er sæsonbetonet, og der derfor ikke er behov for nogen  \r\n\r\n arbejdsindsats uden for sæsonen. Er en virksomhed sæsonbetonet, betyder  \r\n\r\n kravet om en væsentlig arbejdsindsats, at den skattepligtige skal opfylde  \r\n\r\n kravet om en arbejdsindsats på mindst 50 timer månedligt i sæsonen. Kravet om  \r\n\r\n en væsentlig arbejdsindsats vil normalt betyde, at den skattepligtige skal  \r\n\r\n yde en arbejdsindsats på 12 x 50 timer, ialt 600 timer om året. Er en  \r\n\r\n virksomhed imidlertid sæsonbetonet, således at den kun er i drift f.eks. 3  \r\n\r\n måneder om året, opfylder den skattepligtige kravet om en væsentlig  \r\n\r\n arbejdsindsats, såfremt han arbejder mindst 50 timer månedligt i de 3  \r\n\r\n måneder, ialt 150 timer. Anskaffelse af f.eks. inventar til en restaurant,  \r\n\r\n der kun har åbent om sommeren, kan berettige til frigivelse af  \r\n\r\n investeringsfondsmidler, hvis den skattepligtige må antages at yde en  \r\n\r\n væsentlig arbejdsindsats, det vil sige arbejde 50 timer månedligt i den del  \r\n\r\n af året, hvor restauranten har åbent. </P>  \r\n\r\n<P>Ministeren for skatter og afgifter kan tillade, at henlæggelser frigives,  \r\n\r\n selv om antallet af ejere i en selvstændig virksomhed overstiger 10, når  \r\n\r\n særlige forhold taler herfor. </P>  \r\n\r\n<P>Dispensationsadgangen tænkes særlig anvendt ved investering i eksisterende  \r\n\r\n virksomheder, hvor der allerede er over 10 ejere. </P>  \r\n\r\n<P>Ansøgning om dispensation indgives til skattedepartementet, Slotsholmsgade  \r\n\r\n 12, 1216 København K. </P>  \r\n\r\n<P>Der kan ikke dispenseres fra kravet om en væsentlig arbejdsindsats. </P>  \r\n\r\n<P>Ændringen har virkning for anskaffelser, der har fundet sted den 17. maj  \r\n\r\n 1983 eller senere. </P>  \r\n\r\n<P>Afgørelsen af, hvornår et aktiv skal anses for anskaffet, træffes efter  \r\n\r\n samme regler, som gælder for afskrivninger i øvrigt. </P>  \r\n\r\n<P>For driftsmidler finder de nye regler anvendelse, når levering har fundet  \r\n\r\n sted den 17. maj 1983 eller senere. Levering anses at have fundet sted, når  \r\n\r\n risikoen for driftsmidlets hændelige undergang er overgået til erhververen.  \r\n\r\n</P>  \r\n\r\n<P>For fast ejendom finder de nye regler anvendelse, når ejendommen er taget  \r\n\r\n i brug til et afskrivningsberettiget formål den 17. maj 1983 eller senere.  \r\n\r\n Dette gælder, selv om der før dette tidspunkt har foreligget en endelig og  \r\n\r\n bindende aftale om overdragelse af ejendommen. Har en skattepligtig inden den  \r\n\r\n 17. maj 1983 erhvervet en fast ejendom, og har han inden den 17. maj 1983  \r\n\r\n startet en erhvervsvirksomhed i ejendommen, er erhvervelsen ikke omfattet af  \r\n\r\n de nye regler. Er erhvervsvirksomheden imidlertid først startet den 17. maj  \r\n\r\n 1983 eller senere, er erhvervelsen omfattet af de nye regler, uanset at  \r\n\r\n erhvervelsen af ejendommen er sket før den 17. maj 1983. </P>  \r\n\r\n<P CLASS=PUNKT> <B>4.</B> Som følge af den i punkt 3 omtalte lovændring er  \r\n\r\n det tanken at udvide anvendelsen af lovens § 9, stk. 2, i en  \r\n\r\n overgangsperiode. Efter § 9, stk. 2, kan skatteyderen ansøge om at få sine  \r\n\r\n investeringsfondsmidler frigivet, uden at midlerne anvendes til investering.  \r\n\r\n Frigivelsen er betinget af en efterbeskatning, jfr. lovens § 9, stk. 2, 2.  \r\n\r\n pkt. </P>  \r\n\r\n<P>Hvis en skattepligtig inden den 17. maj 1983 har foretaget henlæggelser  \r\n\r\n til investeringsfonds med henblik på investering efter de hidtil gældende  \r\n\r\n regler, kan en ansøgning om frigivelse efter § 9, stk. 2, normalt forventes  \r\n\r\n imødekommet. </P>  \r\n\r\n<P>Ansøgning om frigivelse skal stiles til det pågældende  \r\n\r\n amtsskatteinspektorat, for Københavns og Frederiksberg kommuners vedkommende  \r\n\r\n dog de pågældende skattedirektorater. De frigivne henlæggelser medregnes ved  \r\n\r\n opgørelsen af den skattepligtige indkomst efter den almindelige regel i  \r\n\r\n lovens § 9, stk. 2, 2. pkt. </P>  \r\n\r\n<P>Frigivelse efter disse retningslinier er betinget af, at ansøgningen  \r\n\r\n indgives inden udgangen af 1984. </P>  \r\n\r\n<P CLASS=PUNKT> <B>5.</B> Lovens § 5 er ændret således, at skattepligtige  \r\n\r\n personer skal indskyde 70 pct. af henlæggelsen på spærret konto. Dette gælder  \r\n\r\n for skattepligtige personer, der skal føre regnskab i henhold til  \r\n\r\n bogføringsloven eller skattekontrolloven, eller som uden at have pligt dertil  \r\n\r\n fører et regnskab, der vedlægges selvangivelsen. </P>  \r\n\r\n<P>Selskaber, foreninger og institutioner m.v., der skal føre regnskab i  \r\n\r\n henhold til bogføringsloven, skal fortsat kun indskyde 50 pct. af  \r\n\r\n henlæggelsen på spærret konto. </P>  \r\n\r\n<P>For andre skattepligtige skal indskuddet som hidtil andrage 100 pct. af  \r\n\r\n henlæggelsen. </P>  \r\n\r\n<P>Ændringen har virkning for henlæggelser for henlæggelsesåret 1983 og  \r\n\r\n senere år. For personer, hvis indkomstår 1983 er udløbet inden den 17. maj  \r\n\r\n 1983, finder ændringen dog først anvendelse for henlæggelser for  \r\n\r\n henlæggelsesåret 1984 og senere år. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 17. oktober  \r\n\r\n 1983 </I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Jens Drejer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/01/1984"
        },
        {
            "displayName": "Accession",
            "displayValue": "C19830016409"
        },
        {
            "displayName": "Entydig dokumentidentifikation",
            "displayValue": "CM021099"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "17/10/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min.f.skatter og afgifter, Skd. 530-1004-06."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}