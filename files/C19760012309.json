{
    "id": 62018,
    "title": "Cirkulære om forhøjelse af skattepligtig indkomst efter reglerne i ligningslovens § 28. ",
    "documentTypeId": "140",
    "isSagsforlobPeriodValid": false,
    "shortName": "CIR nr 123 af 08/06/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om forhøjelse af skattepligtig  \r\n\r\n indkomst efter reglerne i ligningslovens § 28. </H1>  \r\n\r\n<P></P>  \r\n\r\n<P>I den af skattedepartementet som nr. 59 den 18. april 1975 udsendte  \r\n\r\n vejledning om reglerne i ligningslovens § 28 er det i afsnit 8 og 9 anført,  \r\n\r\n at der i et kommende cirkulære vil blive fastsat regler om  \r\n\r\n ligningsmyndighedernes fremgangsmåde ved forhøjelser efter ligningslovens §  \r\n\r\n 28. </P>  \r\n\r\n<P>I det følgende redegøres der for fremgangsmåden ved foretagelse af de  \r\n\r\n nævnte forhøjelser af den skattepligtige indkomst. </P>  \r\n\r\n<P>Konstaterer ligningsmyndighederne, at der skal ske forhøjelse efter  \r\n\r\n ligningslovens § 28 af en skatteyders skattepligtige indkomst, og foreligger  \r\n\r\n der flere muligheder for, hvilke af de af skatteyderen foretagne  \r\n\r\n afskrivninger, nedskrivninger eller henlæggelser der derved skal begrænses,  \r\n\r\n opfordrer ligningsmyndighederne skriftligt skatteyderen til inden en nærmere  \r\n\r\n angiven frist, der i almindelighed ikke bør være længere end 4 uger,  \r\n\r\n skriftligt at tilkendegive, hvorledes han ønsker forhøjelsesbeløbet fordelt  \r\n\r\n på afskrivningerne m.v. </P>  \r\n\r\n<P>Oplyser skatteyderen herefter, hvorledes han ønsker forhøjelsesbeløbet  \r\n\r\n fordelt, foretages indkomstansættelsen i overensstemmelse hermed. </P>  \r\n\r\n<P>Oplyser skatteyderen ikke inden fristens udløb, hvorledes han ønsker  \r\n\r\n forhøjelsesbeløbet fordelt,foretages fordelingen i almindelighed i følgende  \r\n\r\n rækkefølge: </P>  \r\n\r\n<UL CLASS=PLAIN-LIST>  \r\n\r\n<LI>1) Nedskrivning af varelagre og af varer købt på bindende kontrakt: Der  \r\n\r\n begrænses højst til beløb, der svarer til det forudgående indkomstårs  \r\n\r\n nedskrivninger. </LI>  \r\n\r\n<LI>2) Saldoafskrivninger på driftsmidler efter reglerne i afskrivningslovens  \r\n\r\n afsnit I, II og III: Der begrænses højst til 10 pct. af de respektive  \r\n\r\n afskrivningsberettigede saldoværdier. </LI>  \r\n\r\n<LI>3) Afskrivninger på bygninger og særlige installationer efter reglerne i  \r\n\r\n afskrivningslovens afsnit IV: Der begrænses højst til 2 pct. af de respektive  \r\n\r\n anskaffelsessummer. Det bemærkes, at der ikke skal ske reduktion af  \r\n\r\n afskrivninger for så vidt angår installationer som nævnt i § 23, stk. 2.  \r\n\r\n</LI>  \r\n\r\n<LI>4) Forskudsafskrivninger på skibe efter bestemmelsen i afskrivningslovens  \r\n\r\n § 14. </LI>  \r\n\r\n<LI>5) Forskudsafskrivninger på visse anskaffelser af maskiner m.v. og  \r\n\r\n bygninger efter reglerne i afskrivningslovens afsnit IV A. </LI>  \r\n\r\n<LI>6) Henlæggelse til investeringsfond. </LI>  \r\n\r\n<LI>7) Fradrag i indkomsten i medfør af § 1, stk. 2, 2. pkt., i lov om en  \r\n\r\n ekstraordinær afskrivning og om forhøjede ordinære afskrivninger for 1975 og  \r\n\r\n 1976: Den skattepligtiges tilkendegivelse i henhold til lovens § 1, stk. 2,  \r\n\r\n 1. punkt, anses stadig for gældende, hvorfor beløbet ikke skal tilbageføres  \r\n\r\n til den ordinære afskrivningssaldo, men indgå i en særlig aktivpost, jfr.  \r\n\r\n lovens § 6. Vedrører bortfaldet eller begrænsningen af fradraget indkomståret  \r\n\r\n 1978, skal tilbageføring dog finde sted. Er den skattepligtige imidlertid  \r\n\r\n ophørt med virksomheden før 1978, således at tilbageføring efter lovens § 4,  \r\n\r\n stk. 2, er udelukket, medfører ligningslovens § 28, stk. 3, 1. pkt., at  \r\n\r\n fradrag af ekstraordinært afskrivningsbeløb i dette år ikke kan begrænses,  \r\n\r\n fordi afskrivningen ellers ville fortabes. </LI>  \r\n\r\n</UL>  \r\n\r\n<P>Er der flere muligheder for nedsættelse af afskrivningerne m.v. indenfor  \r\n\r\n en af ovennævnte grupper, foretages fordelingen forholdsmæssigt på de enkelte  \r\n\r\n poster. </P>  \r\n\r\n<P>Skatteyderen skal underrettes om den foretagne fordeling med angivelse af,  \r\n\r\n hvorledes nedsættelsen fordeles på de enkelte poster. </P>  \r\n\r\n<P>Begærer skatteyderen senere den foretagne fordeling ændret, kan  \r\n\r\n ligningsmyndighederne kun gøre dette, såfremt ganske særlige forhold taler  \r\n\r\n derfor, og såfremt begæringen er fremsat inden udgangen af det efterfølgende  \r\n\r\n indkomstår. Iøvrigt kan ligningsrådet tillade ændring af foretagne  \r\n\r\n afskrivninger og af opgørelse af varelagre m.v. i overensstemmelse med  \r\n\r\n reglerne herom i afskrivningslovens § 30 og varelagerlovens § 7. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 8. juni 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Niels Opstrup. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/09/1976"
        },
        {
            "displayName": "Accession",
            "displayValue": "C19760012309"
        },
        {
            "displayName": "Entydig dokumentidentifikation",
            "displayValue": "CM021004"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "08/06/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattedep. 8. kt. j. nr. VIII 83-35/76."
        },
        {
            "displayName": "Stikord",
            "displayValue": "PRIVATFORBRUGSOPGØRELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}