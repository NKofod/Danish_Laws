{
    "id": 72830,
    "title": "Vejledning om ansættelse på prøve i tjenestemandsstillinger m.v. som kirke- og kirkegårdsfunktionær. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 12013 af 24/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ansættelse på prøve i  \r\n\r\n tjenestemandsstillinger m.v. som kirke- og kirkegårdsfunktionær. </H1>  \r\n\r\n<P></P>  \r\n\r\n<BR>  \r\n\r\n<P> I. Prøveansættelsens formål og retsvirkninger . </P>  \r\n\r\n<P>Hensigten med prøveansættelse er, at såvel den ansatte som arbejdsgiveren  \r\n\r\n skal have lejlighed til at vurdere arbejdets karakter og den ansattes  \r\n\r\n egnethed for dette inden varig ansættelse finder sted. </P>  \r\n\r\n<P>Dette giver sig udtryk i reglerne om: </P>  \r\n\r\n<P>a. Tilsynet med den ansatte: Se afsnit V. </P>  \r\n\r\n<P>b. Opsigelsesvarsel: Se afsnit VI. </P>  \r\n\r\n<P>c. Opsigelseskompetencer: Se afsnit VI. </P>  \r\n\r\n<P>d. Fremgangsmåden ved opsigelse: Se afsnit VI. </P>  \r\n\r\n<P>Derimod sidestilles prøveansættelse helt med varig ansættelse med hensyn  \r\n\r\n til optjening af lønanciennitet og pensionsanciennitet. Der optjenes altså  \r\n\r\n fuld lønanciennitet - og for så vidt angår tjenestemænd tillige  \r\n\r\n pensionsanciennitet - i prøvetiden. </P>  \r\n\r\n<P>Regler om ansættelse som tjenestemand på prøve i folkekirken med senere  \r\n\r\n varig ansættelse for øje er fastsat i kirkeministeriets bekendtgørelse nr.  \r\n\r\n 465 af 20. oktober 1972. </P>  \r\n\r\n<P> II. Hvem skal prøveansættes? </P>  \r\n\r\n<P> A. Tjenestemandsstillinger. </P>  \r\n\r\n<P> Hovedregel: Alle, der er fyldt 18 år eller mere. (Personer med lavere  \r\n\r\n alder kan ikke ansættes i tjenestemandsstillinger). </P>  \r\n\r\n<P> Undtagelser: 1. Ansøgere, der er varigt ansat i en anden  \r\n\r\n tjenestemandsstilling i folkekirken. </P>  \r\n\r\n<P> 2. Ansøgere, der er fyldt 20 år, og som umiddelbart forud for ansættelse  \r\n\r\n som tjenestemand har haft ansættelse i indtil 2 år på tjenestemandslignende  \r\n\r\n vilkår i samme eller tilsvarende stilling. </P>  \r\n\r\n<P> 3. Ansøgere, der er varigt ansat i en tjenestemandsstilling i staten  \r\n\r\n eller folkekirken, hvorfra der ikke kan opnås tjenestefrihed, jfr. afsnit  \r\n\r\n III, A. Menighedsrådet må i forbindelse med ansættelsesforhandlinger være  \r\n\r\n opmærksom på at skaffe klarhed over dette spørgsmål. </P>  \r\n\r\n<P> B. Andre stillinger end tjenestemandsstillinger . </P>  \r\n\r\n<P>Der er ikke foreskrevet prøveansættelse for andre stillingsgrupper end  \r\n\r\n tjenestemænd. </P>  \r\n\r\n<P>For kirkefunktionærer, der er omfattet af funktionærloven, er  \r\n\r\n prøveansættelsesperioden begrænset til 3 måneder. </P>  \r\n\r\n<P>Prøveansættelse af ikke-tjenestemænd (og det gælder også  \r\n\r\n tjenestemandslignende ansatte) har således ingen retsvirkninger med hensyn  \r\n\r\n til opsigelsesvarsel. </P>  \r\n\r\n<P>Derfor vil det ofte alligevel være rigtigt at sige til den ansatte, at man  \r\n\r\n betragter det 1. år som en prøvetid for begge parter, således at den ansatte  \r\n\r\n vil være forberedt på, at der i denne periode finder en vurdering sted af, om  \r\n\r\n den ansatte er egnet for stillingen. </P>  \r\n\r\n<P>En sådan fremgangsmåde er forudsat i cirkulæret af 28. december 1979 om  \r\n\r\n opsigelsesvarsler m.v. for kirke- og kirkegårdsfunktionærer, der er ansat med  \r\n\r\n tjenestemandslignende vilkår. Det bemærkes nemlig i § 7, stk. 4, at en  \r\n\r\n afskedssag ikke af vedkommende faglige organisation kan indbringes for et  \r\n\r\n særligt nævn, hvis kirkefunktionæren på opsigelsestidspunktet har været ansat  \r\n\r\n ved kirken i en sammenhængende periode på mindre end 1 år. </P>  \r\n\r\n<P> III. Prøvetidens længde . </P>  \r\n\r\n<P> A. Tjenestemandsstillinger . </P>  \r\n\r\n<P> Hovedregel: 2 år. </P>  \r\n\r\n<P>Fravær under prøvetjenesten på grund af værnepligtstjeneste, sygdom,  \r\n\r\n tjenesteudygtighed som følge af svangerskab eller barnefødsel - herunder  \r\n\r\n tilstået tjenestefrihed i denne anledning - af tilsammen højst 60 dages  \r\n\r\n varighed medfører ikke forlængelse af prøvetjenesten. Når sådanne fravær,  \r\n\r\n enkeltvis eller sammenlagt, har varet ud over 60 dage, forlænges  \r\n\r\n prøvetjenesten med 1 måned pr. påbegyndt 30 dages fravær ud over 60 dage.  \r\n\r\n</P>  \r\n\r\n<P>Fravær, der er en umiddelbar følge af tilskadekomst i tjenesten, medfører  \r\n\r\n kun forlængelse af prøvetjenesten, såfremt det - alene eller sammenlagt med  \r\n\r\n eventuelle fravær som nævnt i pkt. 6 af højst 60 dages varighed - overskrider  \r\n\r\n et tidsrum af 180 dage, i så fald forlænges prøvetjenesten med 1 måned pr.  \r\n\r\n påbegyndt 30 dages fravær ud over 180 dage. </P>  \r\n\r\n<P>Såfremt der i medfør af tjenestemandslovens § 58, stk. 1, bevilges en på  \r\n\r\n prøve ansat tjenestemand tjenestefrihed uden løn, forlænges prøvetjenesten  \r\n\r\n tilsvarende. </P>  \r\n\r\n<P>Såfremt der i medfør af tjenestemandslovens § 58, stk. 3, bevilges en på  \r\n\r\n prøve ansat tjenestemand nedsat tjenestetid, medregnes denne fuldt ud i  \r\n\r\n prøvetjenesten, dersom den udgør 2/3 af fuld tjenestetid eller derover. I  \r\n\r\n andre tilfælde forlænges prøvetjenestens varighed således, at den omregnet  \r\n\r\n svarer til 2/3 tjeneste. </P>  \r\n\r\n<P> Undtagelser: 1. Ved genansættelse i tjenestemandsstilling af en tidligere  \r\n\r\n i staten, folkeskolen eller folkekirken varigt ansat tjenestemand er  \r\n\r\n prøvetiden 1 år. </P>  \r\n\r\n<P> 2. Overgår en varigt ansat tjenestemand i staten eller folkeskolen til  \r\n\r\n tjenestemandsansættelse i folkekirken, kræves tilsvarende ansættelse på prøve  \r\n\r\n i 1 år under forudsætning af, at der under prøveansættelsen gives  \r\n\r\n tjenestemanden tjenestefrihed i den hidtidige styrelse, jfr.  \r\n\r\n tjenestemandslovens § 58, stk. 1. </P>  \r\n\r\n<P> 3. Ved genansættelse af en tidligere på prøve ansat tjenestemand i  \r\n\r\n staten, folkeskolen eller folkekirken (eller tidligere aspirant) kan den  \r\n\r\n tidligere tjeneste efter kirkeministerens afgørelse medregnes i prøvetiden,  \r\n\r\n dog højst med 1 år. </P>  \r\n\r\n<P> 4. Ved tjenestemandsansættelse af en person, som er ansat i anden  \r\n\r\n stilling i folkekirken eller i staten, folkeskolen, en tilskudsberettiget  \r\n\r\n institution eller en kommune på tjenestemandslignende vilkår, på overenskomst  \r\n\r\n eller andre vilkår, nedsættes prøvetjenesten under hensyntagen af karakteren  \r\n\r\n og varigheden af tjenesten i den hidtidige stilling, dog højst med 1 år. </P>  \r\n\r\n<P> B. Andre end tjenestemænd. </P>  \r\n\r\n<P>Der henvises til det foran under afsnit II.B. anførte. </P>  \r\n\r\n<P> IV. Hvem fastsætter prøvetidens længde?. </P>  \r\n\r\n<P> A. Tjenestemandsstillinger . </P>  \r\n\r\n<P>Stiftsøvrigheden, jfr.§ 12 i kirkeministeriets cirkulære af 30. juni 1983  \r\n\r\n om fremgangsmåden ved ansættelse i stillinger som kirke- og  \r\n\r\n kirkegårdsfunktionær med tjenestemandsvilkår eller tjenestemandslignende  \r\n\r\n vilkår. </P>  \r\n\r\n<P> B. Andre end tjenestemænd. </P>  \r\n\r\n<P>Menighedsrådet, jfr. bemærkningerne foran under afsnit II, B. </P>  \r\n\r\n<P> V. Bedømmelse af prøvetidens forløb. </P>  \r\n\r\n<P> A. Tjenestemandsstillinger. </P>  \r\n\r\n<P> 1. Senest efter 6 måneders prøvetjeneste foretager menighedsrådet en  \r\n\r\n bedømmelse af tjenestemanden og træffer på grundlag heraf beslutning om,  \r\n\r\n hvorvidt ansættelsesforholdet kan fortsætte. I benægtende fald afskediges den  \r\n\r\n pågældende, jfr. tjenestemandslovens § 31, stk. 1 og 2, og § 33, stk. 2, jfr.  \r\n\r\n nedenfor afsnit VI, A, b,2. </P>  \r\n\r\n<P> 2. Senest 3 måneder før udløbet af den for det pågældende  \r\n\r\n ansættelsesforhold gældende prøvetjeneste skal der træffes afgørelse om,  \r\n\r\n hvorvidt den prøveansatte er egnet til varig ansættelse. Er dette ikke  \r\n\r\n tilfældet, finder afskedigelse sted, jfr. tjenestemandslovens § 28  \r\n\r\n sammenholdt med § 33, stk. 2, og § 31, stk. 1 og 2, jfr. nedenfor afsnit VI,  \r\n\r\n A, b, 2. </P>  \r\n\r\n<P>Umiddelbart forinden de tidspunkter indtræder, hvor prøvetjenestens udfald  \r\n\r\n skal bedømmes, underrettes menighedsrådet herom af stiftsøvrigheden. </P>  \r\n\r\n<P> B. Andre end tjenestemænd. </P>  \r\n\r\n<P>Der henvises til det foran under afsnit II, B. anførte. </P>  \r\n\r\n<P> VI. Hvordan man skal forholde sig hvis ikke prøvetjenesten forløber  \r\n\r\n  tilfredsstillende? </P>  \r\n\r\n<P> A. Tjenestemandsstillinger . </P>  \r\n\r\n<P> a. Den ansattes muligheder. </P>  \r\n\r\n<P>En tjenestemand, der er ansat på prøve, kan i de første 6 måneder af  \r\n\r\n prøveansættelsen forlange sig afskediget med 14 dages varsel og under den  \r\n\r\n resterende del af prøveansættelsen med 1 måneds varsel, i begge tilfælde til  \r\n\r\n udgangen af en måned. </P>  \r\n\r\n<P>I forbindelse med ansøgt afsked af en tjenestemand på prøve skal der  \r\n\r\n straks gives kirkeministeriet underretning herom med henblik på fastsættelse  \r\n\r\n af de pensionsretlige konsekvenser heraf. Underretningen fremsendes af  \r\n\r\n menighedsrådet til stiftsøvrigheden, der videresender den til ministeriet.  \r\n\r\n</P>  \r\n\r\n<P> b. Menighedsrådets muligheder. </P>  \r\n\r\n<P> 1. Forlængelse af prøvetiden . </P>  \r\n\r\n<P>Prøvetjenesten kan forlænges, såfremt den på prøve ansatte tjenestemand  \r\n\r\n ikke har fuldført en som led i prøvetjenesten krævet uddannelse, eller  \r\n\r\n såfremt prøvetjenesten ikke har været tilfredsstillende. </P>  \r\n\r\n<P>Afgørelsen af, om prøvetiden har været tilfredsstillende, træffes på  \r\n\r\n grundlag af en af menighedsrådet foretaget fornyet bedømmelse. Såfremt  \r\n\r\n prøvetjenesten ikke skønnes at have været tilfredsstillende, skal der gives  \r\n\r\n tjenestemanden en nærmere begrundelse herfor. </P>  \r\n\r\n<P>Såfremt prøvetjenesten agtes forlænget, fordi den ikke har været  \r\n\r\n tilfredsstillende, skal der snarest og senest 6 måneder før normal  \r\n\r\n prøvetjenestes udløb gives tjenestemanden underretning herom. </P>  \r\n\r\n<P> 2. Afsked . </P>  \r\n\r\n<P>I de første 6 måneder af prøveansættelsen kan sådanne tjenestemænd af  \r\n\r\n menighedsrådet afskediges uden ansøgning med 14 dages varsel og i den  \r\n\r\n resterende del af prøveansættelsen med 3 måneders varsel i begge tilfælde til  \r\n\r\n udgangen af en måned. </P>  \r\n\r\n<P>Forinden afskedigelse finder sted, skal der gives tjenestemanden selv og  \r\n\r\n hans centralorganisation skriftlig oplysning om grunden til, at afskedigelsen  \r\n\r\n agtes iværksat. Samtidig gives der tjenestemanden og hans centralorganisation  \r\n\r\n adgang til at udtale sig i sagen inden for en frist af 2 uger. Gennemføres  \r\n\r\n afskeden herefter, skal den skriftligt begrundes. </P>  \r\n\r\n<P>I forbindelse med uansøgt afsked af en tjenestemand på prøve skal der  \r\n\r\n straks gives kirkeministeriet underretning herom med henblik på fastsættelse  \r\n\r\n af de pensionsretlige konsekvenser heraf. Underretningen fremsendes af  \r\n\r\n menighedsrådet til stiftsøvrigheden, der videresender den til ministeriet.  \r\n\r\n</P>  \r\n\r\n<P> B. Andre end tjenestemænd. </P>  \r\n\r\n<P>Der henvises til det foran under afsnit II, B. anførte. </P>  \r\n\r\n<P>Vejledningen bedes omdelt til menighedsråd og provstiudvalg. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 24. november 1983  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Finn Langager Larsen Fm. </P>  \r\n\r\n<P ALIGN=CENTER>Til stiftsøvrighederne </P>  \r\n\r\n<P ALIGN=CENTER>J.nr. 130/81 </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831201360"
        },
        {
            "displayName": "Entydig dokumentidentifikation",
            "displayValue": "CM032026"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12013"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "24/11/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Stiftsøvrighed, provstiudvalg og menighedsråd"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 130/81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}