{
    "id": 79538,
    "title": "Administration distrikt - markedskontrol ",
    "documentTypeId": "680",
    "isSagsforlobPeriodValid": false,
    "shortName": "INS nr 13090 af 11/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Administration distrikt - markedskontrol </H1>  \r\n\r\n<P></P>  \r\n\r\n<BR>  \r\n\r\n<P>Administration ved distrikterne af markedskontrolbestemelserne for frugt,  \r\n\r\n grønsager og kartofler m.m. </P>  \r\n\r\n<P> 91.2.1. Kontrollens tilrettelæggelse </P>  \r\n\r\n<P>Detailhandelen. Kontrollen organiseres ved en opdeling af distriktet i  \r\n\r\n kontrolområder, det kan være landområder efter postnumre, byområder,  \r\n\r\n kommunegrænser eller andre naturlige afgrænsninger. </P>  \r\n\r\n<P>Engroshandelen. Ved opdelingen af distriktet i kontrolområder for  \r\n\r\n engroshandelen må der tages hensyn til koncentrationer af  \r\n\r\n grossistvirksomheder samt disses størrelse. </P>  \r\n\r\n<P> 91.2.2. Kontrol af friske afskårne blomster og frisk løvværk </P>  \r\n\r\n<P>I detailhandelen er der ikke foreskrevet nogen kontrol af disse produkter.  \r\n\r\n</P>  \r\n\r\n<P> 91.2.3. Kartoteker </P>  \r\n\r\n<P>Der føres kartotek over de forskellige grupper af handlende, fx  \r\n\r\n detailhandlere, grossister, registrerede virksomheder for spisekartofler og  \r\n\r\n autoriserede læggekartoffelvirksomheder. </P>  \r\n\r\n<P>Ved første kontrolbesøg i en virksomhed, ved ændringer i ejerforhold o.l.  \r\n\r\n skrives der altid rapport (form.220 eller form. 222) som grundlag for  \r\n\r\n distriktets kartotek og rettelser af dette. </P>  \r\n\r\n<P>Kartoteket ordnes i videst muligt omfang efter kontrolruter, således at en  \r\n\r\n dags kontrolarbejde let kan tilrettelægges. På kortet oplyses kontroldatoer,  \r\n\r\n evt.rapportnumre, indberetninger o.l. af betydning for fremtidige  \r\n\r\n kontroleftersyn, alt i en kort form med henvisning til evt. sagsmappe. </P>  \r\n\r\n<P>Virksomhederne er altid berettiget til at se eget kort, hvis der  \r\n\r\n fremsættes ønske om det. </P>  \r\n\r\n<P> 91.2.4. Daglig planlægning </P>  \r\n\r\n<P>Distriktsinspektøren fastlægger, hvilke kontrolområder og virksomheder der  \r\n\r\n skal besøges den enkelte dag efter et system, så alle områder og virksomheder  \r\n\r\n bliver ensartet besøgt. </P>  \r\n\r\n<P>I det omfang det er muligt, medtager kontrolløren kartotekskortene for  \r\n\r\n dagens rute til påtegning efter kontroleftersynet. </P>  \r\n\r\n<P> 91.2.5. Kontroleftersynets gennemførelse </P>  \r\n\r\n<P>Forud for kontroleftersynet gennemgås kartotekskortet for at opfriske  \r\n\r\n hukommelsen om den pågældende virksomhed. </P>  \r\n\r\n<P>Kontrolløren skal altid præsentere sig for forretningens indehaver eller  \r\n\r\n anden ansvarlig i virksomheden ved begyndelsen af et kontroleftersyn, og  \r\n\r\n kontrolløren skal altid kunne legitimere sig på anmodning herom. </P>  \r\n\r\n<P> 91.2.6. Kontrollen i detailhandelen </P>  \r\n\r\n<P>Ved kontrollen i detailhandelen anvendes form. 220, og ved afslutningen af  \r\n\r\n kontroleftersynet afleveres rapporten til virksomhedens indehaver eller anden  \r\n\r\n ansvarlig. </P>  \r\n\r\n<P>Eksempel I. Ingen rapport. Er der ingen eller få og ubetydelige fejl ved  \r\n\r\n mærkning, skiltning eller kvalitet, skrives der ikke rapport, men kun evt.  \r\n\r\n bemærkninger på kartotekskortet sammen med datoen for kontroleftersynet i den  \r\n\r\n pågældende forretning. Eventuelle småfejl påtales på stedet. </P>  \r\n\r\n<P>Eksempel II. Rapport. Der er fejl og mangler, der berettiger rapport.  \r\n\r\n Kontrolløren begynder med at efterse, om mærkningen er i overensstemmelse med  \r\n\r\n reglerne. For de varepartier, hvor mærkningen er i orden, efterses det, om  \r\n\r\n kvaliteten svarer til den skiltede kvalitet. Er der ikke skiltet med  \r\n\r\n kvalitet, efterses det, om produkterne opfylder mindstekravene til kvalitet.  \r\n\r\n</P>  \r\n\r\n<P>Eksempel III. Rapport med mulighed for indberetning. Ved kontroleftersynet  \r\n\r\n er der fejl og grove mangler trods tidligere rapporter. Kontrolløren  \r\n\r\n overvejer at indstille til distriktsinspektøren, at der foretages  \r\n\r\n indberetning. I så fald gives der fyldige oplysninger om fejl og mangler på  \r\n\r\n rapporten. </P>  \r\n\r\n<P> 91.2.7. Kontrollen i engroshandelen </P>  \r\n\r\n<P>Ved kontroleftersyn i engroshandelen anvendes form. 222, og ved  \r\n\r\n afslutningen af kontroleftersynet afleveres rapporten til virksomheden. </P>  \r\n\r\n<P>Principperne for kontroleftersynets gennemførelse i engroshandelen er de  \r\n\r\n samme som nævnt i de 3 eksempler i punkt 6 for detailhandelen. Der kan dog  \r\n\r\n blive tale om at skrive flere rapporter pga. engrosrapportens (form. 222)  \r\n\r\n udformning, såfremt der er fejl og mangler ved flere partier og fra flere  \r\n\r\n leverandører. </P>  \r\n\r\n<P> 91.2.8. Rapporternes udfyldelse </P>  \r\n\r\n<P>Rapporten skal udfyldes med korrekt navn og adresse. Hvor rapporten skal  \r\n\r\n danne grundlag for en indberetning, skal indehaverens fulde navn være oplyst,  \r\n\r\n da tiltalerejsning kun kan gennemføres mod forretningens indehaver eller for  \r\n\r\n selskaber den juridisk ansvarlige. </P>  \r\n\r\n<P>For at undgå senere misforståelser oplyses altid kontroltidspunktet, og  \r\n\r\n hvem der er talt med i forretningen. </P>  \r\n\r\n<P>Er der foretaget afkrydsning for mangler ved kvaliteten, skal det altid  \r\n\r\n fremgå, hvilke kvalitetsfejl det drejer sig om. </P>  \r\n\r\n<P>Ved kontroleftersyn i engroshandelen og anvendelsen af form. 222 skal  \r\n\r\n oplysningerne gives mere præcist med angivelse af, hvor store procentdele der  \r\n\r\n er fejl ved m.m. Læggekartofler defineres som planter i forhold til rapport  \r\n\r\n form. 222, og fejl og mangler føres i dette afsnit. </P>  \r\n\r\n<P> 91.2.9. Kontrolresultaternes behandling </P>  \r\n\r\n<P>I de enkelte distrikter fastlægges der en arbejdsgang for behandling af  \r\n\r\n rapporter, kartoteker, indberetninger, oplysninger til skemaerne nr. I og II  \r\n\r\n m.m. </P>  \r\n\r\n<P>På distriktskontoret afleveres oplysninger beregnet til forklædeskemaerne  \r\n\r\n I og II (form. 231 og 232), om antal kontroleftersyn samt rapporter med  \r\n\r\n ændringer om indehaveroplysninger til kartotek og rapporter med evt.  \r\n\r\n indstilling om indberetning. </P>  \r\n\r\n<P> 91.2.10. Gule kopier af rapporter . </P>  \r\n\r\n<P>Form. 220 fra detailhandelen sendes sammen med skema nr. I og gule kopier  \r\n\r\n af rapporter form. 222 fra engroshandelen sendes sammen med skema nr. II  \r\n\r\n (form. 232) til hovedkontoret, medmindre de tidligere er sendt sammen med en  \r\n\r\n indberetning. Skemaer og rapporter sendes til hovedkontoret månedsvis, senest  \r\n\r\n den 10. for den foregående måned. </P>  \r\n\r\n<P> 91.2.11. Indberetninger. </P>  \r\n\r\n<P>På grundlag af det tidligere handlingsforløb vurderer  \r\n\r\n distriktsinspektøren, om indberetning skal foretages på grundlag af  \r\n\r\n bestemmelserne for frugt og grønsager, hvor der administrativt af  \r\n\r\n landbrugsministeriet kan pålægges bøder, eller på grundlag af  \r\n\r\n spisekartoffelordningen henholdsvis bekendtgørelsen om læggekartofler, hvor  \r\n\r\n sagen skal sendes til politimesteren til undersøgelse og tiltalerejsning. Kun  \r\n\r\n en af de tre varegrupper må behandles på den enkelte indberetning. </P>  \r\n\r\n<P>På grundlag af det forudgående kontrolforløb, dvs. antal kontroleftersyn,  \r\n\r\n antal rapporter, graden af overtrædelser mv. samt en evt. indstilling fra den  \r\n\r\n kontrollør, der sidst har foretaget kontroleftersyn i den pågældende  \r\n\r\n virksomhed, vurderer distriktsinspektøren, om der skal foretages indberetning  \r\n\r\n til hovedkontoret af virksomheden. </P>  \r\n\r\n<P> 91.2.12. Retningslinjer for indberetninger. </P>  \r\n\r\n<P>Indberetningen foretages på formular 218 fulgt af gul kopi af den rapport,  \r\n\r\n der gav anledning til indberetningen, og følgende forhold tages i betragtning  \r\n\r\n ved udfærdigelsen. </P>  \r\n\r\n<P>Skematekst på form. 218. INDBERETNING FRA STATENS PLANTETILSYNS </P>  \r\n\r\n<P>......DISTRIKT OM KONTROLBESØG DEN ..../.... 19.. KL...... </P>  \r\n\r\n<P>Bemærkninger: </P>  \r\n\r\n<P>Sammen med datoen oplyses klokkeslæt for kontroleftersynet, da der i en  \r\n\r\n del tilfælde i forbindelse med klager eller retssager fremsættes påstande om,  \r\n\r\n at kontrollen er foretaget på et tidspunkt, der er et andet end det faktiske.  \r\n\r\n</P>  \r\n\r\n<P>Skematekst. VEDR.NAVN </P>  \r\n\r\n<P>Bemærkninger: </P>  \r\n\r\n<P>Det er indehaverens navn, der skal oplyses, med både fornavn (evt.  \r\n\r\n forbogstaver) og efternavn, eller for selskaber den ansvarlige leders.  \r\n\r\n Frugt/grøntekspedienter, forvaltere, bestyrere, afdelingsledere m.fl. kan  \r\n\r\n ikke betragtes som ansvarlige i forbindelse med tiltalerejsning og retssager.  \r\n\r\n</P>  \r\n\r\n<P>Skematekst. ADRESSE </P>  \r\n\r\n<P>Bemærkninger: </P>  \r\n\r\n<P>Virksomhedens navn er en del af adressen. </P>  \r\n\r\n<P>Skematekst. KONTROLBESØGET ER FORETAGET PÅ/I/HOS/ </P>  \r\n\r\n<P>Bemærkninger: </P>  \r\n\r\n<P>Her angives den adresse, hvor kontroleftersynet er foretaget, når denne er  \r\n\r\n en anden end den adresse, hvortil posten skal sendes. Det kan fx være stade  \r\n\r\n på detailtorv eller KGT, en lageradresse el.lign. </P>  \r\n\r\n<P>Skematekst. BESKRIVELSE AF OVERTRÆDELSEN MED ANGIVELSE AF VAREARTER OG  \r\n\r\n EVT. MÆNGDER, FEJL OG MANGLER PÅ KONTROLTIDSPUNKTET </P>  \r\n\r\n<P>Bemærkninger: </P>  \r\n\r\n<P>Son nævnt i punkt 11 foretages der enten indberetning om frugt/grønsager  \r\n\r\n eller om spisekartofler eller læggekartofler. </P>  \r\n\r\n<P>Beskrivelsen af overtrædelserne skal gives i tekstform, ikke i skemaform  \r\n\r\n som en afskrift af rapporten. </P>  \r\n\r\n<P>Mærkning/skiltning. Der gives en beskrivelse af, hvor mange partier eller  \r\n\r\n enheder af hver art der mangler skiltning eller mærkning med de krævede  \r\n\r\n oplysninger. </P>  \r\n\r\n<P>Annoncer/reklamer. Det oplyses, hvilken annonceavis, distriktsavis eller  \r\n\r\n reklame det drejer sig om, med dato for udsendelsen eller gyldighedsperiode  \r\n\r\n for tilbudsreklamer. Varearter, der tilbydes med angivelse af pris uden  \r\n\r\n kvalitetsangivelse, oplyses. </P>  \r\n\r\n<P>Kvalitetsfejl. Er der på rapporten afkrydset for kvalitetsfejl, skal det  \r\n\r\n oplyses, hvilke kvalitetsfejl der er fundet, og hvor stor en del af partiet  \r\n\r\n der er behæftet med fejl, samt partiets størrelse. </P>  \r\n\r\n<P>Andre oplysninger. Såfremt det er af betydning for bedømmelsen af  \r\n\r\n indberetningen, kan der gives yderligere oplysninger om fx modstand mod  \r\n\r\n kontrollen, eller om der fra forretningens ledelse er givet særlige ordrer  \r\n\r\n vedrørende en evt. kontrol o.l. </P>  \r\n\r\n<P>Skematekst. INDBERETNINGEN ER UDFÆRDIGET PÅ GRUNDLAG AF RAPPORT NR.  \r\n\r\n .......... </P>  \r\n\r\n<P>Bemærkninger: </P>  \r\n\r\n<P>Nr. på den rapport, der danner grundlag for indberetningen, sammen med  \r\n\r\n datoen for kontroleftersynet. </P>  \r\n\r\n<P>Skematekst. TIDLIGERE RAPPORTER </P>  \r\n\r\n<P>Bemærkninger: </P>  \r\n\r\n<P>Numrene på tidligere rapporter oplyses med angivelse af årstal, fx 647  \r\n\r\n (1979), 9300 (1980). Har der tidligere været indsendt indberetning, oplyses  \r\n\r\n kun rapportnumre for tiden efter den sidste indberetning. </P>  \r\n\r\n<P>Skematekst. TIDLIGERE INDBERETNINGER </P>  \r\n\r\n<P>Bemærkninger: </P>  \r\n\r\n<P>Dato for tidligere indsendt indberetning. </P>  \r\n\r\n<P> 91.2.13. Ikke afsluttede sager. </P>  \r\n\r\n<P>Virksomheder, der er indberettet, pålagt administrativ bøde eller  \r\n\r\n oversendt til politimæssig undersøgelse med henblik på tiltalerejsning, tages  \r\n\r\n der ikke særskilt hensyn til i kontrollen. Disse virksomheder indgår i den  \r\n\r\n fastlagte rutine for de pågældende kontrolområder i lighed med andre  \r\n\r\n virksomheder. </P>  \r\n\r\n<P> 91.2.14. Vidneindkaldelse og retssager . </P>  \r\n\r\n<P>Indkaldelse som vidne eller i anden forbindelse til retsmøder om  \r\n\r\n overtrædelser af markedsordningerne meddeles til hovedkontoret med oplysning  \r\n\r\n om, hvilken sag det drejer sig om, dato for retsmødet, hvem der er indkaldt  \r\n\r\n som vidne samt øvrige oplysninger, der måtte være af betydning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871309023"
        },
        {
            "displayName": "Entydig dokumentidentifikation",
            "displayValue": "CM038751"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13090"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Plantetilsyn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}