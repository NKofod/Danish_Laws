{
    "id": 143158,
    "title": "Cirkulæreskrivelse om overenskomstmæssige konflikter i Forsvaret",
    "documentTypeId": "210",
    "isSagsforlobPeriodValid": true,
    "shortName": "CIS nr 9934 af 01/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om overenskomstmæssige arbejdskonflikter i Forsvaret</p>\r\n<p class=\"Tekstoverskrift\">INDHOLDFORTEGNELSE</p>\r\n<p class=\"Tekst\">1. Formål</p>\r\n<p class=\"Tekst\">2. Konflikttyper</p>\r\n<p class=\"Tekst\">3. Afgrænsning af konflikten</p>\r\n<p class=\"Tekst\">3.1 Personafgrænsning</p>\r\n<p class=\"Tekst\">3.1.1. Indsendelse af oplysningsskemaer</p>\r\n<p class=\"Tekst\">3.2 Nødberedskab</p>\r\n<p class=\"Tekst\">3.3 Tjenestemænd, visse tjenestemandslignende, chefer, friholdte medarbejdere og</p>\r\n<p class=\"Tekst\">militært overenskomstansatte</p>\r\n<p class=\"Tekst\">4. Konsekvenser af konflikten</p>\r\n<p class=\"Tekst\">4.1 Ansættelsesforholdets ophør</p>\r\n<p class=\"Tekst\">4.2 Lønudbetaling m.v.</p>\r\n<p class=\"Tekst\">4.3 ATP-bidrag mv.</p>\r\n<p class=\"Tekst\">4.4 Løn og dagpenge under sygdom og barselorlov</p>\r\n<p class=\"Tekst\">4.5 Ferie, afspadsering og kurser</p>\r\n<p class=\"Tekst\">4.6 Anciennitet</p>\r\n<p class=\"Tekst\">4.7 Indeholdelse af A-skat</p>\r\n<p class=\"Tekst\">4.8 Arbejdsløshedsunderstøttelse</p>\r\n<p class=\"Tekst\">4.9 Betaling for de første ledighedsdage</p>\r\n<p class=\"Tekst\">4.10 Sikkerhedsorganisation og samarbejdsudvalg</p>\r\n<p class=\"Tekst\">5. Ophør af konflikt</p>\r\n<p class=\"Tekst\">5.1. Konflikten slutter</p>\r\n<p class=\"Tekst\">5.2. Arbejdets genoptagelse</p>\r\n<p class=\"Tekst\">6. Ansvar for bestemmelsen</p>\r\n<p class=\"Tekst\">7. Ikrafttræden</p>\r\n<p class=\"Tekstoverskrift\">1. FORMÅL</p>\r\n<p class=\"Tekst\">Denne vejledning omhandler alene overenskomstmæssige (“lovlige”) konflikter, og tilsigter</p>\r\n<p class=\"Tekst\">at give en samlet fremstilling af de vilkår, der er gældende i forbindelse hermed.</p>\r\n<p class=\"Tekstoverskrift\">2. KONFLIKTTYPER</p>\r\n<p class=\"TekstoverskriftVenstre\">Pressionsmidler</p>\r\n<p class=\"Tekst\">Overenskomstmæssige konflikter vil typisk opstå i forbindelse med en</p>\r\n<p class=\"Tekst\">overenskomstfornyelse. Det er i hovedaftale/overenskomst aftalt, at parterne kan bringe</p>\r\n<p class=\"Tekst\">visse pressionsmidler i anvendelse med henblik på oprettelse eller ændring af en kollektiv</p>\r\n<p class=\"Tekst\">overenskomst.</p>\r\n<p class=\"Tekst\">Disse pressionsmidler er fra arbejdstagerside strejke og blokade, og fra arbejdsgiverside</p>\r\n<p class=\"Tekst\">lockout og boykot.</p>\r\n<p class=\"TekstoverskriftVenstre\">Strejke</p>\r\n<p class=\"Tekst\">Ved strejke forstås her en arbejdsstandsning, som er overenskomstmæssigt varslet af en faglig organisation. Når en strejke træder i kraft, frigøres parterne fra den kollektive</p>\r\n<p class=\"Tekst\">overenskomst. Strejkens formål er som regel at få indgået en overenskomst med gunstigere vilkår for de ansatte.</p>\r\n<p class=\"TekstoverskriftVenstre\">Lockout</p>\r\n<p class=\"Tekst\">Arbejdsgiversidens modvåben til sikring af, at ikke kun de faglige organisationer</p>\r\n<p class=\"Tekst\">bestemmer konfliktens omfang, er iværksættelse af lockout. Det vil sige at alle</p>\r\n<p class=\"Tekst\">medarbejdere organiseret i de pågældende organisationer, udelukkes fra arbejdet. Også</p>\r\n<p class=\"Tekst\">en arbejdsstandsning i form af lockout fra arbejdsgiveren skal varsles overenskomstmæssigt for at være “lovlig”.</p>\r\n<p class=\"TekstoverskriftVenstre\">Blokade/Boykot</p>\r\n<p class=\"Tekst\">Blokade og boykot er sjældnere anvendte kampmidler, men når de er “lovlige”, gælder</p>\r\n<p class=\"Tekst\">samme regler for konfliktramte som ved strejke og lockout.</p>\r\n<p class=\"Tekst\">Ved en blokade forbyder den faglige organisation alle sine medlemmer at tage ansættelse</p>\r\n<p class=\"Tekst\">i den konfliktramte virksomhed, og ved en boykot forstås, at de medarbejdere, som</p>\r\n<p class=\"Tekst\">arbejdsgiver har lockoutet ét sted, nægtes ansættelse andetsteds.</p>\r\n<p class=\"Tekst\">I det følgende anvendes alene betegnelserne strejke/strejkeramt og konflikt/konfliktramt, men tilsvarende regler finder anvendelse i tilfælde af de andre konflikttyper.</p>\r\n<p class=\"Tekstoverskrift\">3. AFGRÆNSNING AF KONFLIKTEN</p>\r\n<p class=\"TekstoverskriftVenstreN\">3.1. Personafgrænsning</p>\r\n<p class=\"TekstoverskriftVenstre\">Konfliktramt</p>\r\n<p class=\"Tekst\">Ved en konfliktramt lønmodtager forstås en person, der er medlem af en faglig</p>\r\n<p class=\"Tekst\">organisation og ved konfliktens iværksættelse ansat inden for et område, der er eller</p>\r\n<p class=\"Tekst\">ønskes dækket af en kollektiv overenskomst med den pågældende faglige organisation,</p>\r\n<p class=\"Tekst\">og for hvilket område der er iværksat overenskomstmæssig strejke/lockout.</p>\r\n<p class=\"TekstoverskriftVenstre\">Tjenestemænd/militær overenskomstansatte/visse tjenestemandslignende ansatte</p>\r\n<p class=\"Tekst\">Hverken tjenestemænd eller militært overenskomstansatte kan omfattes af en lovligt</p>\r\n<p class=\"Tekst\">varslet konflikt. Det samme gælder visse tjenestemandslignende ansatte.</p>\r\n<p class=\"TekstoverskriftVenstre\">Konfliktvarsel</p>\r\n<p class=\"Tekst\">Konfliktvarslet skal angive arbejdsstedet, hvilke arbejdstagere og hvilke arbejdsfunktioner,</p>\r\n<p class=\"Tekst\">som den varslede konflikt omfatter.</p>\r\n<p class=\"TekstoverskriftVenstre\">Organisationens medlemmer</p>\r\n<p class=\"Tekst\">Det er kun medlemmer af den pågældende faglige organisation, der kan omfattes af</p>\r\n<p class=\"Tekst\">arbejdsstandsning. I tvivlstilfælde skal alle ansatte, der ifølge varslet er omfattet af</p>\r\n<p class=\"Tekst\">arbejdsstandsningen, betragtes som deltagere heri.</p>\r\n<p class=\"TekstoverskriftVenstre\">Ikke-medlemmer</p>\r\n<p class=\"Tekst\">Arbejdstagere, der ikke er medlemmer af organisationen, skal på forlangende bekræfte</p>\r\n<p class=\"Tekst\">dette skriftligt over for arbejdsgiveren. De har ret og pligt til at fortsætte arbejdet, mens</p>\r\n<p class=\"Tekst\">konflikten løber, og de er fortsat omfattet af en individuel aftale, baseret på vilkårene i den</p>\r\n<p class=\"Tekst\">opsagte kollektive overenskomst.</p>\r\n<p class=\"Tekst\">Forsvarets myndigheder vil fra FPT-LA2 få tilsendt evt. strejkevarsel med angivelse af,</p>\r\n<p class=\"Tekst\">hvilke medarbejdergrupper, der omfattes af strejkevarslet. I forhold til de medarbejdere i</p>\r\n<p class=\"Tekst\">disse grupper, som alligevel møder op, må ledelsen anmode den enkelte om den ovenfor</p>\r\n<p class=\"Tekst\">nævnte dokumentation for, at vedkommende ikke er medlem af den strejkende</p>\r\n<p class=\"Tekst\">organisation.</p>\r\n<p class=\"TekstoverskriftVenstre\">Fraværende</p>\r\n<p class=\"Tekst\">Ferierende, syge eller hjemsendte medarbejdere, hvis ansættelsesforhold bestod</p>\r\n<p class=\"Tekst\">umiddelbart før konflikten, er konfliktramte under samme betingelser som andre ansatte.</p>\r\n<p class=\"TekstoverskriftVenstre\">Unge under 18 år</p>\r\n<p class=\"Tekst\">Ansatte under 18 år er omfattet af arbejdsstandsningen, hvis de er omfattet af den opsagte</p>\r\n<p class=\"Tekst\">kollektive overenskomst.</p>\r\n<p class=\"TekstoverskriftVenstre\">Elever m.fl.</p>\r\n<p class=\"Tekst\">Elever, der er ansat under erhvervsuddannelsesloven, antages ikke at kunne deltage i</p>\r\n<p class=\"Tekst\">konflikt, og de skal under konflikten så vidt muligt beskæftiges med arbejde, der hører</p>\r\n<p class=\"Tekst\">under deres oplæringsområde. Bliver det nødvendigt at hjemsende dem, skal de have</p>\r\n<p class=\"Tekst\">normal løn.</p>\r\n<p class=\"TekstoverskriftVenstre\">Personer på særlige vilkår</p>\r\n<p class=\"Tekst\">Personer, som beskæftiges i job på særlige vilkår (socialt kapitel), er omfattet af en konflikt</p>\r\n<p class=\"Tekst\">på det pågældende overenskomstområde.</p>\r\n<p class=\"TekstoverskriftVenstre\">Myndigheder</p>\r\n<p class=\"Tekst\">Myndigheder, der ikke er direkte omfattet af konflikten, kan indirekte blive berørt, f.eks. på</p>\r\n<p class=\"Tekst\">grund af manglende forsyninger.</p>\r\n<p class=\"Tekst\">Her, ligesom i tilfælde hvor MYN kun er omfattet af konflikt for en del af</p>\r\n<p class=\"Tekst\">medarbejderstaben, må eventuelle afskedigelser af ikke-konfliktramte medarbejdere ske</p>\r\n<p class=\"Tekst\">med afgivelse af overenskomstmæssige varsler. Overenskomsterne kan dog indeholde</p>\r\n<p class=\"Tekst\">regler om, at opsigelsesvarslet bortfalder i sådanne situationer.</p>\r\n<p class=\"TekstoverskriftVenstre\">Hjemsendelse</p>\r\n<p class=\"Tekst\">Hjemsendelse uden løn kan ske, hvor der er overenskomstmæssig hjemmel herfor.</p>\r\n<p class=\"TekstoverskriftVenstreN\">3.1.1. Indsendelse af oplysningsskemaer</p>\r\n<p class=\"TekstoverskriftVenstre\">Navnelister</p>\r\n<p class=\"Tekst\">FPT varetager lønudbetaling til samtlige ansatte i Forsvaret. Der oppebæres ikke løn og</p>\r\n<p class=\"Tekst\">lignende under strejker, hvorfor FPT har behov for oplysninger fra MYN om de strejkende.</p>\r\n<p class=\"Tekst\">På vedlagte skema (bilag 1) bedes MYN anføre oplysninger om den enkelte strejkende</p>\r\n<p class=\"Tekst\">medarbejdere, også omfattende de medarbejdere på barsel, sygemelding og ferie, som</p>\r\n<p class=\"Tekst\">omfattes af strejken, jf. ovenfor. Evt. årsag til fraværet bedes udtrykkeligt angivet på</p>\r\n<p class=\"Tekst\">skemaet, som indsendes til FPT-LA4.</p>\r\n<p class=\"TekstoverskriftVenstreN\">3.2. Nødberedskab</p>\r\n<p class=\"TekstoverskriftVenstre\">Arbejdsstandsningens omfang</p>\r\n<p class=\"Tekst\">Ved etablering af en arbejdsstandsning i form af strejke, vil denne ikke altid blive</p>\r\n<p class=\"Tekst\">fuldstændig. Dette beror på, at den alene vil omfatte de organiserede medarbejdere, samt</p>\r\n<p class=\"Tekst\">på at de militære overenskomstansatte og tjenestemandsansatte medarbejdere ikke har</p>\r\n<p class=\"Tekst\">strejkeret.</p>\r\n<p class=\"TekstoverskriftVenstre\">Sædvanligt arbejde/konfliktramt arbejde</p>\r\n<p class=\"Tekst\">Ikke-organiserede medarbejdere samt militært overenskomstansatte, tjenestemænd og</p>\r\n<p class=\"Tekst\">visse tjenestemandslignende ansatte skal fortsat udføre deres sædvanlige arbejde og kan</p>\r\n<p class=\"Tekst\">pålægges at udføre andet arbejde, herunder også “konfliktramt arbejde”.</p>\r\n<p class=\"TekstoverskriftVenstreN\">3.3. Tjenestemænd, visse tjenestemandslignende, militært overenskomstansatte,</p>\r\n<p class=\"TekstoverskriftVenstreN\">chefer og friholdte medarbejdere i øvrigt</p>\r\n<p class=\"TekstoverskriftVenstre\">Tjenestemænd/militært overenskomstansatte</p>\r\n<p class=\"Tekst\">Tjenestemænd, visse tjenestemandslignende samt militært overenskomstansatte har ikke</p>\r\n<p class=\"Tekst\">strejkeret. Den enkelte myndighed kan under strejke og lockout fortsat disponere over alle</p>\r\n<p class=\"Tekst\">medarbejdere, som ikke er omfattet af strejkeretten.</p>\r\n<p class=\"Tekst\">Finansministeriet henstiller dog, at der ikke i forbindelse med overenskomstmæssige</p>\r\n<p class=\"Tekst\">konflikter pålægges medarbejdere uden strejkeret at udføre arbejde, der ellers skulle have</p>\r\n<p class=\"Tekst\">været udført af overenskomstansatte indenfor samme stillingskategori, og som er omfattet</p>\r\n<p class=\"Tekst\">af konflikten.</p>\r\n<p class=\"TekstoverskriftVenstre\">Arbejdsvægring</p>\r\n<p class=\"Tekst\">En eventuel arbejdsvægring kan medføre disciplinærforfølgning i overensstemmelse med</p>\r\n<p class=\"Tekst\">tjenestemandsloven. Hvis der er tale om en kollektiv arbejdsvægring blandt tjenestemændene behandles en evt. sag ved Tjenestemandsretten.</p>\r\n<p class=\"TekstoverskriftVenstre\">Overenskomstansatte chefer</p>\r\n<p class=\"Tekst\">Overenskomstansatte chefer over et vist niveau vil i medfør af hovedaftaler mellem</p>\r\n<p class=\"Tekst\">organisationerne og Finansministeriet typisk ikke være omfattet af arbejdsstandsning.</p>\r\n<p class=\"TekstoverskriftVenstre\">Friholdte medarbejdere</p>\r\n<p class=\"Tekst\">I mange hovedaftaler findes der hjemmel til at indgå aftale om, hvilke medarbejdere der friholdes fra arbejdsstandsning. FPT-LA2 vil, samtidig med at MYN orienteres om varslede</p>\r\n<p class=\"Tekst\">arbejdsstandsninger, anmode om tilbagemelding vedrørende områder, hvor man ønsker at indgå friholdelsesaftaler. FPT-LA2 vil efterfølgende give MYN meddelelse om sådanne indgåede aftaler.</p>\r\n<p class=\"TekstoverskriftVenstre\">Medlemmer af andre organisationer</p>\r\n<p class=\"Tekst\">Friholdt personale kan ikke pålægges andet arbejde end det, de normalt udfører, og</p>\r\n<p class=\"Tekst\">ansatte, der er medlemmer af andre organisationer, kan nægte at udføre konfliktramt</p>\r\n<p class=\"Tekst\">arbejde.</p>\r\n<p class=\"TekstoverskriftVenstre\">Ikke-organiserede</p>\r\n<p class=\"Tekst\">Ikke organiserede medarbejdere kan derimod pålægges at udføre andet arbejde, herunder også konfliktramt arbejde.</p>\r\n<p class=\"Tekstoverskrift\">4. KONSEKVENSER AF KONFLIKTEN</p>\r\n<p class=\"TekstoverskriftVenstreN\">4.1. Ansættelsesforholdets ophør</p>\r\n<p class=\"TekstoverskriftVenstre\">Ved konfliktens ikrafttræden</p>\r\n<p class=\"Tekst\">Ved iværksættelse af strejke/lockout bringes de berørte lønmodtageres ansættelsesforhold til ophør fra tidspunktet for konfliktens ikrafttræden.</p>\r\n<p class=\"TekstoverskriftVenstre\">Tilstedeværelse på arbejdspladsen, værktøj, nøgler etc</p>\r\n<p class=\"Tekst\">De ansatte har ingen ret til at være til stede på arbejdspladsen, og de skal ved konfliktens</p>\r\n<p class=\"Tekst\">begyndelse aflevere f.eks. legitimationskort, nøgler til arbejdslokaler, værktøj og andet</p>\r\n<p class=\"Tekst\">udstyr, som tilhører MYN.</p>\r\n<p class=\"Tekst\">Fra konfliktens begyndelse frigøres MYN fra forpligtelsen til at betale løn, sygeløn, barsels- og adoptionsløn, syge- og barselsdagpenge, ferie- og særlig feriegodtgørelse samt</p>\r\n<p class=\"Tekst\">pensionsbidrag.</p>\r\n<p class=\"Tekst\">Om arbejdets genoptagelse, se nedenfor.</p>\r\n<p class=\"TekstoverskriftVenstreN\">4.2. Lønudbetaling mv.</p>\r\n<p class=\"TekstoverskriftVenstre\">Lønanvisning standses</p>\r\n<p class=\"Tekst\">Ansatte, der er omfattet af en lovligt varslet arbejdsstandsning, er ikke berettigede til løn</p>\r\n<p class=\"Tekst\">under arbejdsstandsningen, og FPT vil meddele Statens Centrale Lønanvisnjng, at</p>\r\n<p class=\"Tekst\">anvisning skal standses.</p>\r\n<p class=\"Tekst\">Hvis en påbegyndt lønperiode ikke er afsluttet ved arbejdsstandsningens begyndelse,</p>\r\n<p class=\"Tekst\">udbetales forholdsmæssig løn for tiden forud for arbejdsstandsningen.</p>\r\n<p class=\"TekstoverskriftVenstre\">Løn optjent før konflikten</p>\r\n<p class=\"Tekst\">Udbetaling af løn, der er optjent før konflikten, sker på den normale lønningsdag, også</p>\r\n<p class=\"Tekst\">selvom denne falder i konfliktperioden.</p>\r\n<p class=\"TekstoverskriftVenstre\">Konflikt i lønadministrationen</p>\r\n<p class=\"Tekst\">Såfremt lønadministrationen er konfliktramt, sker lønudbetaling i det omfang, hvor det er</p>\r\n<p class=\"Tekst\">muligt.</p>\r\n<p class=\"TekstoverskriftVenstre\">Elever m.fl.</p>\r\n<p class=\"Tekst\">Elever, efg-praktikanter, lærlinge og andre, der ikke omfattes af konflikten, får sædvanlig</p>\r\n<p class=\"Tekst\">løn.</p>\r\n<p class=\"TekstoverskriftVenstreN\">4.3. ATP-bidrag mv.</p>\r\n<p class=\"Tekst\">Der skal ikke betales/tilbageholdes ATP og AMB for konfliktramte lønmodtagere.</p>\r\n<p class=\"TekstoverskriftVenstre\">Varierende perioder</p>\r\n<p class=\"Tekst\">Afhængig af konfliktens start- og afslutningstidspunkt kan der blive tale om beregning af</p>\r\n<p class=\"Tekst\">ATP og AMB for varierende perioder.</p>\r\n<p class=\"TekstoverskriftVenstreN\">4.4. Løn og dagpenge under sygdom og barselorlov</p>\r\n<p class=\"TekstoverskriftVenstre\">Bortfalder under konflikten</p>\r\n<p class=\"Tekst\">Ansatte, som ved arbejdsstandsningens begyndelse er sygemeldt eller på barselsorlov, og</p>\r\n<p class=\"Tekst\">som oppebærer løn under fraværet, er fra arbejdsstandsningens iværksættelse ikke</p>\r\n<p class=\"Tekst\">længere berettiget til løn fra arbejdsgiveren.</p>\r\n<p class=\"Tekst\">Det samme gælder med hensyn til syge- og barselsdagpenge, der ophæves fra</p>\r\n<p class=\"Tekst\">arbejdsstandsningens begyndelse.</p>\r\n<p class=\"Tekst\">Medarbejdere, der bliver sygemeldt eller påbegynder barselsorlov efter</p>\r\n<p class=\"Tekst\">arbejdsstandsningens begyndelse, har ikke ret til løn eller dagpenge, hverken i forhold til</p>\r\n<p class=\"Tekst\">arbejdsgiveren eller bopælskommunen.</p>\r\n<p class=\"TekstoverskriftVenstre\">Efter konflikten</p>\r\n<p class=\"Tekst\">Efter konfliktens ophør genoptages arbejdsgiverens forpligtelser, der blev afbrudt ved</p>\r\n<p class=\"Tekst\">arbejdsstandsningens begyndelse, under forudsætning af, at ansættelsesforholdet</p>\r\n<p class=\"Tekst\">genoptages, og den ansatte fortsat er sygemeldt eller på barselsorlov. Dvs. at</p>\r\n<p class=\"Tekst\">pågældende f.eks. genoptager ret til syge- eller barselsløn. Den periode, hvor arbejdsgiver</p>\r\n<p class=\"Tekst\">er forpligtet til at betale løn, forlænges dog ikke med den tid, som arbejdsstandsningen har</p>\r\n<p class=\"Tekst\">varet.</p>\r\n<p class=\"TekstoverskriftVenstreN\">4.5. Ferie, afspadsering og kurser</p>\r\n<p class=\"TekstoverskriftVenstre\">Kan ikke påbegyndes</p>\r\n<p class=\"Tekst\">Ansatte, der er omfattet af arbejdsstandsningen, kan som en konsekvens af</p>\r\n<p class=\"Tekst\">ansættelsesforholdets afbrydelse ikke indlede ferie eller afspadsering efter</p>\r\n<p class=\"Tekst\">arbejdsstandsningens iværksættelse. Dette gælder, uanset om ferie eller afspadsering var</p>\r\n<p class=\"Tekst\">aftalt og planlagt før konfliktens start.</p>\r\n<p class=\"TekstoverskriftVenstre\">Er påbegyndt</p>\r\n<p class=\"Tekst\">Hvis ferien eller afspadseringen imidlertid er påbegyndt inden konflikten, afvikles denne</p>\r\n<p class=\"Tekst\">dog som aftalt.</p>\r\n<p class=\"TekstoverskriftVenstre\">Feriegodtgørelse</p>\r\n<p class=\"Tekst\">Attestation af feriekort, FerieKonto-anvisning og lignende til konfliktramte lønmodtagere</p>\r\n<p class=\"Tekst\">må derfor ikke finde sted, ligesom der ikke må udbetales feriegodtgørelse i</p>\r\n<p class=\"Tekst\">konfliktperioden.</p>\r\n<p class=\"Tekst\">Hvis der før konfliktens påbegyndelse er blevet udbetalt feriegodtgørelse, er det</p>\r\n<p class=\"Tekst\">lønmodtagerens ansvar, at feriegodtgørelsen ikke anvendes førend, ferie kan afholdes</p>\r\n<p class=\"Tekst\">efter konfliktperioden.</p>\r\n<p class=\"TekstoverskriftVenstre\">Inden optjening</p>\r\n<p class=\"Tekst\">Under konflikten optjenes ikke ret til ferie med løn eller feriegodtgørelse.</p>\r\n<p class=\"TekstoverskriftVenstre\">Kursusdeltagelse</p>\r\n<p class=\"Tekst\">Kursusdeltagelse, hvortil der ydes tjenestefrihed med hel eller delvis løn fra</p>\r\n<p class=\"Tekst\">arbejdsgiveren, må ikke finde sted under konflikt. Kursusdeltagelse, som er påbegyndt</p>\r\n<p class=\"Tekst\">forud for arbejdsstandsningens iværksættelse, afbrydes principielt ved</p>\r\n<p class=\"Tekst\">arbejdsstandsningens påbegyndelse. Der kan dog træffes aftale mellem FPT-LA2 og</p>\r\n<p class=\"Tekst\">pågældende personaleorganisation om, at sådan kursusdeltagelse gennemføres.</p>\r\n<p class=\"TekstoverskriftVenstre\">Arbejdsmarkedets uddannelser</p>\r\n<p class=\"Tekst\">Deltagere i arbejdsmarkedsuddannelser (specialarbejderuddannelse, efteruddannelse af</p>\r\n<p class=\"Tekst\">faglærte mv.) modtager i perioden normalt en godtgørelse fra det offentlige, der svarer til</p>\r\n<p class=\"Tekst\">dagpengene i den statsanerkendte arbejdsløshedskasse, de er eller kunne have været</p>\r\n<p class=\"Tekst\">medlemmer af. Aftaler, hvorefter arbejdsgiver udbetaler sædvanlig løn under uddannelsen,</p>\r\n<p class=\"Tekst\">og derved indtræder i deltagernes krav på godtgørelse, ophører under en konflikt. FPT-LA2 videresender informationer herom til refusionskontoret.</p>\r\n<p class=\"TekstoverskriftVenstreN\">4.6. Anciennitet</p>\r\n<p class=\"TekstoverskriftVenstre\">Medregnes ikke</p>\r\n<p class=\"Tekst\">Arbejdsstandsningsperioden kan ikke medregnes ved anciennitetsberegning, f.eks. ved</p>\r\n<p class=\"Tekst\">beregning af lønanciennitet. Dette er en følge af, at ansættelsesforholdet afbrydes ved</p>\r\n<p class=\"Tekst\">arbejdsstandsningens begyndelse og først genoptages ved arbejdsstandsningens ophør.</p>\r\n<p class=\"Tekst\">De ansatte genindtræder normalt ved arbejdsstandsningens ophør i den løn- og</p>\r\n<p class=\"Tekst\">opsigelsesanciennitet mv., som de havde optjent inden konflikten.</p>\r\n<p class=\"TekstoverskriftVenstreN\">4.7. Indeholdelse af A-skat</p>\r\n<p class=\"TekstoverskriftVenstre\">Fradrag</p>\r\n<p class=\"Tekst\">For den lønningsperiode, i hvilken konflikten iværksættes, gælder, at der ved beregningen</p>\r\n<p class=\"Tekst\">af A-skat gives fuldt fradrag for lønningsperioden minus et antal dagfradrag svarende til</p>\r\n<p class=\"Tekst\">antallet af kalenderdage, som konflikten har omfattet inden for lønningsperioden.</p>\r\n<p class=\"TekstoverskriftVenstre\">Skattekort</p>\r\n<p class=\"Tekst\">Indeholdelsesbegæringer vedrørende restancer med skat og underholdsbidrag stilles i</p>\r\n<p class=\"Tekst\">bero, indtil der igen udbetales løn. Frivillige forlig, tjenstlig gæld m.v. stilles ligeledes i bero</p>\r\n<p class=\"Tekst\">i perioden.</p>\r\n<p class=\"TekstoverskriftVenstreN\">4.8. Arbejdsløshedsunderstøttelse</p>\r\n<p class=\"TekstoverskriftVenstre\">Bortfald</p>\r\n<p class=\"Tekst\">Efter arbejdsløshedsforsikringsloven må arbejdsløshedskasserne ikke udbetale dagpenge</p>\r\n<p class=\"Tekst\">til medlemmer, hvis ledighed skyldes, at de er omfattet af en konflikt.</p>\r\n<p class=\"TekstoverskriftVenstre\">Ikke omfattede</p>\r\n<p class=\"Tekst\">Dagpenge udbetales til de medlemmer, der ikke anses for omfattet af konflikten.</p>\r\n<p class=\"TekstoverskriftVenstre\">Kassen lukkes</p>\r\n<p class=\"Tekst\">Når 65 pct. af medlemmerne af en kasse eller en afdeling deraf omfattes af konflikt, skal</p>\r\n<p class=\"Tekst\">der dog normalt lukkes for udbetaling af dagpenge.</p>\r\n<p class=\"TekstoverskriftVenstreN\">4.9. Betaling for de første ledighedsdage</p>\r\n<p class=\"TekstoverskriftVenstre\">Hovedregel</p>\r\n<p class=\"Tekst\">Arbejdsgiver betaler de to første ledighedsdage ved afskedigelse, hjemsendelse, ophør af</p>\r\n<p class=\"Tekst\">opgave- og tidsbestemt akkord og lignende.</p>\r\n<p class=\"TekstoverskriftVenstre\">Bortfald</p>\r\n<p class=\"Tekst\">Arbejdsgiverens forpligtelse bortfalder dog, hvis arbejdsophøret skyldes strejke eller</p>\r\n<p class=\"Tekst\">lockout ved MYN.</p>\r\n<p class=\"TekstoverskriftVenstreN\">4.10. Sikkerhedsorganisation og samarbejdsudvalg</p>\r\n<p class=\"TekstoverskriftVenstre\">Lukning</p>\r\n<p class=\"Tekst\">Hvis MYN eller bestemte afdelinger lukker, ophører det daglige sikkerhedsarbejde.</p>\r\n<p class=\"TekstoverskriftVenstre\">Delvis lukning</p>\r\n<p class=\"Tekst\">Såfremt kun en del af MYN/afdelingen lukker, fortsætter sikkerhedsgruppens arbejde - i de</p>\r\n<p class=\"Tekst\">tilfælde hvor sikkerhedsrepræsentanten er ramt af konflikten - med arbejdslederen som</p>\r\n<p class=\"Tekst\">eneste medlem af sikkerhedsgruppen.</p>\r\n<p class=\"TekstoverskriftVenstre\">Sikkerhedsudvalg</p>\r\n<p class=\"Tekst\">Sikkerhedsudvalget vil, hvor dele af MYN arbejder normalt under konflikten, kunne</p>\r\n<p class=\"Tekst\">fortsætte sit arbejde. Der vil i de fleste tilfælde være valgt suppleanter for</p>\r\n<p class=\"Tekst\">sikkerhedsrepræsentanterne i sikkerhedsudvalget, og såfremt disse ikke er konfliktramte,</p>\r\n<p class=\"Tekst\">vil de træde i funktion. Er både sikkerhedsrepræsentanter og suppleanter konfliktramte,</p>\r\n<p class=\"Tekst\">fortsætter udvalget sit arbejde med arbejdsledermedlemmer og repræsentanten for MYN</p>\r\n<p class=\"Tekst\">ledelse.</p>\r\n<p class=\"TekstoverskriftVenstre\">Sikkerhedskurser</p>\r\n<p class=\"Tekst\">For sikkerhedsrepræsentanter, der er tilmeldt et § 9 sikkerhedskursus, men endnu ikke har</p>\r\n<p class=\"Tekst\">påbegyndt dette ved konfliktens start, bortfalder tilmeldingen i de tilfælde, hvor</p>\r\n<p class=\"Tekst\">sikkerhedsrepræsentanten er ramt af konflikten.</p>\r\n<p class=\"Tekst\">Hvor § 9 sikkerhedskurset er påbegyndt ved konfliktens start, kan kurset fortsættes, men</p>\r\n<p class=\"Tekst\">arbejdsgiverens forpligtelser til at udbetale løn under kurset bortfalder.</p>\r\n<p class=\"TekstoverskriftVenstre\">Samarbejdsudvalg</p>\r\n<p class=\"Tekst\">I MYN med samarbejdsudvalg kan arbejdet i udvalget og tilknyttede underudvalg fortsætte</p>\r\n<p class=\"Tekst\">for de dele af MYN, der arbejder normalt under konflikten.</p>\r\n<p class=\"Tekstoverskrift\">5. OPHØR AF KONFLIKTEN</p>\r\n<p class=\"TekstoverskriftVenstreN\">5.1. Konflikten slutter</p>\r\n<p class=\"TekstoverskriftVenstre\">Forlig/mæglingsforslag/lovgivning</p>\r\n<p class=\"Tekst\">En arbejdsstandsning bringes til ophør, når parterne opnår enighed om et forlig, når et</p>\r\n<p class=\"Tekst\">mæglingsforslag vedtages, eller når der gribes ind ved lovgivning.</p>\r\n<p class=\"TekstoverskriftVenstreN\">5.2. Arbejdets genoptagelse</p>\r\n<p class=\"TekstoverskriftVenstre\">Normale forhold</p>\r\n<p class=\"Tekst\">Et væsentligt element i konfliktløsningen er at genskabe normale forhold på</p>\r\n<p class=\"Tekst\">arbejdspladsen efter afslutningen på arbejdsstandsningen.</p>\r\n<p class=\"TekstoverskriftVenstre\">Fortrædigelsesklausul</p>\r\n<p class=\"Tekst\">En række hovedaftaler indeholder en “fortrædigelsesklausul” som f.eks.:</p>\r\n<p class=\"Tekst\">“Ved arbejdsstandsningens ophør genoptages arbejdet uden unødigt ophold. Der må ikke</p>\r\n<p class=\"Tekst\">fra nogen af parternes side finde fortrædigelse sted i anledning af arbejdsstandsningen”.</p>\r\n<p class=\"TekstoverskriftVenstre\">Arbejdet genoptages</p>\r\n<p class=\"Tekst\">Bestemmelsen betyder, at medarbejderne hurtigst muligt genoptager arbejdet på det</p>\r\n<p class=\"Tekst\">tjenestested, hvor de var ansat ved konfliktens begyndelse. Alene nødvendige</p>\r\n<p class=\"Tekst\">driftsmæssige hensyn kan begrunde, at ikke alle medarbejdere genantages.</p>\r\n<p class=\"TekstoverskriftVenstre\">Retningslinjer</p>\r\n<p class=\"Tekst\">Overenskomstens parter aftaler sædvanligvis de nærmere retningslinjer for arbejdets</p>\r\n<p class=\"Tekst\">genoptagelse, herunder at samtlige afgivne varsler om arbejdsstandsninger, bl.a.</p>\r\n<p class=\"Tekst\">sympatikonflikter, trækkes tilbage, og at retssager, der er anlagt i anledning af konflikten,</p>\r\n<p class=\"Tekst\">hæves uden præjudice for eventuelle fremtidige lignende tilfælde.</p>\r\n<p class=\"Tekst\">MYN vil fra FPT-LA2 modtage en udmelding om evt. aftalte retningslinjer.</p>\r\n<p class=\"TekstoverskriftVenstre\">Nye lønninger</p>\r\n<p class=\"Tekst\">De nye lønninger har normalt virkning fra arbejdets genoptagelse.</p>\r\n<p class=\"TekstoverskriftVenstre\">Udeblivelse med lovlig årsag</p>\r\n<p class=\"Tekst\">Ansatte, der på grund af sygdom, barselsorlov eller tjenestefrihed ikke møder ved</p>\r\n<p class=\"Tekst\">konfliktens ophør, betragtes som genindtrådt med den virkning, at evt. løn eller andre</p>\r\n<p class=\"Tekst\">ydelser betales fra dette tidspunkt. Den ansatte har pligt til at underrette om og</p>\r\n<p class=\"Tekst\">dokumentere fraværet på sædvanlig måde.</p>\r\n<p class=\"TekstoverskriftVenstreN\">Uden lovlig årsag</p>\r\n<p class=\"Tekst\">Øvrige ansatte, der udebliver uden lovlig grund, kan bortvises.</p>\r\n<p class=\"TekstoverskriftVenstre\">Ferie</p>\r\n<p class=\"Tekst\">Ferie kan som nævnt under pkt. 8 ikke afholdes under konflikt, medmindre den er</p>\r\n<p class=\"Tekst\">påbegyndt inden konflikten.</p>\r\n<p class=\"Tekst\">Ved konfliktens ophør tilrettelægges resterende ferie i ferieåret over en periode, hvis</p>\r\n<p class=\"Tekst\">længde tilpasses arbejdssituationen i MYN, og i øvrigt i overensstemmelse med</p>\r\n<p class=\"Tekst\">ferieloven/ferieaftalens regler. Den ansatte kan dog vælge at betragte tilgodehavende ferie</p>\r\n<p class=\"Tekst\">som afholdt under konflikten, således at løn/feriegodtgørelse udbetales efterfølgende. Det</p>\r\n<p class=\"Tekst\">forudsættes, at den ansatte kan dokumentere, at ferie faktisk har været afholdt. Der kan</p>\r\n<p class=\"Tekst\">ikke udbetales løn/feriegodtgørelse for en periode, hvor den ansatte har modtaget</p>\r\n<p class=\"Tekst\">strejkeunderstøttelse eller lignende.</p>\r\n<p class=\"Tekst\">Såfremt konflikten hindrer afholdelse af ferie inden for det relevante ferieår, kan den</p>\r\n<p class=\"Tekst\">ansatte anmode Arbejdstilsynet om tilladelse til at få udbetalt feriegodtgørelse, uden at</p>\r\n<p class=\"Tekst\">ferien holdes.</p>\r\n<p class=\"Tekstoverskrift\">6. ANSVAR FOR BESTEMMELSE</p>\r\n<p class=\"Tekst\">Ansvar for vedligeholdelse af nærværende bestemmelse påhviler FPT-LA2.</p>\r\n<p class=\"Tekstoverskrift\">7. IKRAFTTRÆDEN</p>\r\n<p class=\"Tekst\">Nærværende bestemmelse har virkning fra 1. januar 2010.</p>\r\n<p class=\"Tekst\" style=\"text-align: center;\">JENS ERIK FRANDSEN</p><div class=\"Givet\" id=\"Givet\"><p class=\"Givet\" align=\"center\">Forsvarets Personeltjeneste, den 1. januar 2010</p><p class=\"Sign1\" align=\"center\">Jens Erik Frandsen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "popularTitle": "Overenskomstmæssige konflikter i Forsvaret",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2012"
        },
        {
            "displayName": "Accession",
            "displayValue": "C20100993410"
        },
        {
            "displayName": "Entydig dokumentidentifikation",
            "displayValue": "AG000504"
        },
        {
            "displayName": "Dato for førstegangsindlæggelse",
            "displayValue": "28/08/2012"
        },
        {
            "displayName": "Dato for indlæggelse",
            "displayValue": "28/08/2012"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9934"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "01/01/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarets Personeltjeneste"
        },
        {
            "displayName": "Ressortministeriets journalnummer",
            "displayValue": "FPTBST 043-1"
        },
        {
            "displayName": "Stikord",
            "displayValue": "Aftaler, Arbejdskonflikt, Faglig organisation, Konflikt, Overenskomst"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}