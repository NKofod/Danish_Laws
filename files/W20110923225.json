{
    "id": 136911,
    "title": "Hjemvisning af påbud om afskærmning af farlige, bevægelige maskindele på en maskine",
    "documentTypeId": "240",
    "isSagsforlobPeriodValid": true,
    "shortName": "KEN nr 9232 af 28/02/2011",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af påbud om afskærmning af farlige, bevægelige maskindele på en maskine</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ved et tilsynsbesøg vurderede Arbejdstilsynet en virksomheds maskine, som blev brugt til pakning og læsning af juletræer.</p>\r\n   <p class=\"TekstGenerel\">Arbejdstilsynet vurderede, at der var umiddelbar klemningsfare ved maskinens presselåg, da det var muligt at nå manøvreventilen med en hånd og med den frie hånd at nå presselåget og maskinens farlige dele og gav derfor virksomheden påbud om straks at sikre mod utilsigtet berøring af farlige, bevægelige maskindele på maskinen.</p>\r\n   <p class=\"TekstGenerel\">Arbejdstilsynet oplyste, at klemningsfaren ikke konkret var vurderet ved virksomhedens maskine, men baserede sig på en tilsvarende maskine, som Arbejdstilsynet havde efterprøvet hos en anden virksomhed, hvor det var muligt at omgå den mekaniske sikkerhedsforanstaltning, der skulle sikre, at der blev benyttet to hænder til betjening af maskinens håndtag.</p>\r\n   <p class=\"TekstGenerel\">Et enigt Arbejdsmiljøklagenævn hjemviste påbuddet, da sagen ikke var tilstrækkeligt oplyst til at der kunne træffes afgørelse, idet Arbejdstilsynet ikke havde undersøgt, om det på den konkrete maskine var muligt at aktivere håndtaget med en hånd og med den fri hånd række ind i maskinens fareområde.</p>\r\n   <p class=\"TekstGenerel\">Nævnet fandt, at der var risiko for, at den afprøvede maskine hos den anden virksomhed var i stykker eller lign., og at det derfor ikke kunne udelukkes, at sikkerhedsfunktionen virkede på den konkrete maskine.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 22. februar 2011 behandlet [navn udeladt] klage over Arbejdstilsynets afgørelse af den 29. marts 2010, hvorved virksomheden [navn udeladt] fik påbud om at sikre mod utilsigtet berøring af farlige, bevægelige maskindele på virksomhedens maskine [navn udeladt].</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"TekstV\">Arbejdsmiljøklagenævnet hjemviser Arbejdstilsynets afgørelse af den 29. marts 2010.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"TekstV\">Arbejdsmiljøklagenævnet kan ikke træffe afgørelse, idet Arbejdstilsynet ikke har oplyst, om anvendelsen af den konkrete maskine er forbundet med risiko for klemningsfare ved, at det er muligt for personer at række eller læne sig direkte ind til farlige, bevægelige maskindele.</p>\r\n<p class=\"TekstV\">Arbejdsmiljøklagenævnet finder herved ikke, at det i tilstrækkelig grad er godtgjort, at det er muligt at betjene maskinens manøvreventil med en hånd, og at det samtidig er muligt med den frie hånd at nå presselåget.</p>\r\n<p class=\"TekstV\">Arbejdsmiljøklagenævnet lægger herved vægt på, at Arbejdstilsynet alene på en tilsvarende maskine på en anden virksomhed har konstateret, at det var muligt at omgå den mekaniske ordning, der skal sikre, at der benyttes to hænder til betjening af håndtaget. Hvorvidt dette også er tilfældet for den omhandlede maskine har Arbejdstilsynet ikke konstateret, og det kan således ikke udelukkes, at sikkerhedsfunktionen virker på den omhandlede maskine.</p>\r\n<p class=\"TekstV\">Ifølge arbejdsmiljøloven skal tekniske hjælpemidler, herunder maskiner være indrettet og skal anvendes således, at de sikkerheds- og sundhedsmæssigt er fuldt forsvarlige, og anerkendte normer og standarder, som har sikkerheds- og sundhedsmæssig betydning, skal følges.</p>\r\n<p class=\"TekstV\">Endvidere fremgår det af reglerne om tekniske hjælpemidler, at CE-mærkede maskiners bevægelige dele skal være konstrueret, fremstillet og anbragt således, at enhver risiko undgås, og hvis der stadig er risiko, skal risikoen imødegås med egnede foranstaltninger, som f.eks. afskærmninger eller beskyttelsesanordninger med henblik på at forhindre enhver risiko for kontakt, som kan frembyde fare.</p>\r\n<p class=\"TekstV\">På denne baggrund hjemviser Arbejdsmiljøklagenævnet Arbejdstilsynets påbud om, at virksomheden skal sikre mod utilsigtet berøring af farlige, bevægelige maskindele på virksomhedens maskine [navn udeladt], til fornyet behandling i Arbejdstilsynet.</p>\r\n<p class=\"TekstV\">Afgørelsen er truffet af et enigt klagenævn.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, i arbejdsmiljøloven, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</p>\r\n</p>\r\n<p class=\"TekstV\">Om krav til tekniske hjælpemidler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 45, i arbejdsmiljøloven, jf. lovbekendtgørelse nr. 268 af 18. marts 2005</p>\r\n   <p class=\"Liste1\">\r\n      <span class=\"Liste1Nr\">–</span> § 4, § 5 og § 6, i bekendtgørelse nr. 1109 af 15. december 1992 om anvendelse af tekniske hjælpemidler med de ændringer, der følger af bekendtgørelse nr. 670 af 7. august 1995</p>\r\n   <p class=\"Liste1\">\r\n      <span class=\"Liste1Nr\">–</span> § 7 og pkt. 1.3.7 i bilag I, i bekendtgørelse nr. 561 af 24. juni 1994 om indretning af tekniske hjælpemidler</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">O P L Y S N I N G E R I S A G E N</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt e-mail af 6. juli 2010 fra [navn udeladt].</p>\r\n<p class=\"TekstV\" style=\"text-align: center;\">På klagenævnets vegne</p>\r\n<p class=\"TekstV\" style=\"text-align: center;\">[navn udeladt]</p>\r\n<p class=\"TekstV\" style=\"text-align: center;\">fuldmægtig</p>\r\n<p class=\"TekstV\">\r\n   <span class=\"Bold\">Kopi til</span>\r\n</p>\r\n<p class=\"TekstV\">Arbejdstilsynet,</p>\r\n<p class=\"TekstV\">[navn udeladt]</p>\r\n<p class=\"TekstV\">[navn udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2</span> …</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p class=\"TekstV\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"TekstV\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler med de ændringer, der følger af bekendtgørelse nr. 670 af 7. august 1995</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p class=\"TekstV\">\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p class=\"TekstV\">\r\n   <span class=\"Bold\">§ 5.</span> Et teknisk hjælpemiddel, der anvendes ved udførelsen af et arbejde, skal være egnet eller tilpasset hertil, så anvendelsen er sikkerheds- og sundhedsmæssigt fuldt forsvarlig.</p>\r\n<p class=\"TekstV\">\r\n   <span class=\"Italic\">Stk. 2.</span> Valget af et teknisk hjælpemiddel skal ske under hensyn til de forhold, hvorunder det skal anvendes, samt de risici, der måtte opstå ved anvendelsen af det pågældende hjælpemiddel.</p>\r\n<p class=\"TekstV\">\r\n   <span class=\"Italic\">Stk. 3.</span> Såfremt anvendelsen af et teknisk hjælpemiddel desuagtet indebærer risiko for sikkerhed og sundhed, skal denne imødegås med egnede foranstaltninger, som f.eks. afskærmning, udsugning og særligt sikkerhedsudstyr eller andre sikkerhedstekniske forholdsregler, der sikrer en sikkerheds- og sundhedsmæssigt fuldt forsvarlig udførelse af det pågældende arbejde.</p>\r\n<p class=\"TekstV\">\r\n   <span class=\"Bold\">§ 6.</span> Et teknisk hjælpemiddel må kun anvendes, hvis det opfylder de krav, der gælder for dets konstruktion, udstyr, sikring mv. ifølge Arbejdstilsynets bekendtgørelse om indretning af tekniske hjælpemidler og andre særlige regler, der måtte være fastsat herom.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 561 af 24. juni 1994 om indretning af tekniske hjælpemidler</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">CE – mærkede maskiner og sikkerhedskomponenter</span>\r\n</p>\r\n<p class=\"TekstV\">...</p>\r\n<p class=\"TekstV\" style=\"text-align: center;\">\r\n   <span class=\"Bold\">Konstruktion, fremstilling, udstyr og udformning</span>\r\n</p>\r\n<p class=\"TekstV\">\r\n   <span class=\"Bold\">§ 7.</span> Maskiners og sikkerhedskomponenters indretning skal opfylde de væsentlige sikkerheds- og sundhedskrav, der er fastsat i bilag I.</p>\r\n<p class=\"TekstV\">...</p>\r\n<p class=\"TekstV\">\r\n   <span class=\"Bold\">Bilag I</span>\r\n</p>\r\n<p class=\"TekstV\">\r\n   <span class=\"Bold\">Væsentlige sikkerheds- og sundhedskrav i forbindelse med konstruktion og fremstilling af maskiner og sikkerhedskomponenter</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">1.3.7.</span> <span class=\"Bold\">Risici i forbindelse med bevægelige dele</span></p>\r\n<p class=\"TekstV\">Maskinens bevægelige dele skal være konstrueret, fremstillet og anbragt således, at enhver risiko undgås, eller, hvis der stadig er risiko, være forsynet med afskærmninger eller beskyttelsesanordninger med henblik på at forhindre enhver risiko for kontakt, som kan frembyde fare.</p>\r\n<p class=\"TekstV\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/06/2011"
        },
        {
            "displayName": "Accession",
            "displayValue": "W20110923225"
        },
        {
            "displayName": "Entydig dokumentidentifikation",
            "displayValue": "BE004631"
        },
        {
            "displayName": "Dato for indlæggelse",
            "displayValue": "23/06/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9232"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/02/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 2900202-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}