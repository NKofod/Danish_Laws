{
    "id": 153618,
    "title": "Ankestyrelsens principafgørelse 44-12 om pension - varmetillæg - beregningsgrundlag - flere brændselsformer",
    "documentTypeId": "240",
    "isSagsforlobPeriodValid": true,
    "shortName": "KEN nr 9986 af 01/02/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 44-12 om pension - varmetillæg - beregningsgrundlag - flere brændselsformer</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved beregning af varmetillæg til en folkepensionist kunne der i beregningsgrundlaget indgå udgifter til flere brændselsformer.</p>\r\n   <p class=\"TekstGenerel\">Der kunne således medregnes udgift til el-opvarmning af badeværelsesgulv i sommerhalvåret, hvor der var lukket for den primære opvarmningskilde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 14, stk. 2</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 1438 af 13. december 2006 om social pension - § 18, stk. 1 og § 19, stk. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i jeres sag om, hvorvidt udgiften til el-opvarmning af jeres badeværelsesgulv i sommerhalvåret kan indgå i grundlaget for beregning af varmetillæg.</p>\r\n<p>Resultatet er</p>\r\n<p>• Udgiften skal indgå i beregningsgrundlaget</p>\r\n<p>Vi ændrer således afgørelsen fra Det Sociale Nævn i Statsforvaltningen YY.</p>\r\n<p>Vi skal bede A Kommune foretage ny beregning af jeres varmetillæg fra den 1. juni 2010.</p>\r\n<p>Kommunen vil kontakte jer.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at jeres udgifter til el-opvarmning af gulv i badeværelse skal indgå i beregningsgrundlaget for varmetillæg til udgifterne til opvarmning af jeres bolig.</p>\r\n<p>Udgiften er således omfattet af reglen i pensionsbekendtgørelsen om, at der i beregningsgrundlaget indgår udgifter til køb af el, gas, olie og andre brændselsformer.</p>\r\n<p>Efter reglen kan der ikke ydes tillæg til andre udgifter, der vedrører varme i boligen. Der kan således kun ydes varmetillæg til selve opvarmningsudgiften og ikke til udgifter til drift og vedligeholdelse af varmeanlæg m.v.</p>\r\n<p>Der er dog ikke grundlag for at antage, at der i beregningsgrundlaget ikke kan indgå udgift til flere brændselsformer. Beregningsgrundlaget kan således omfatte både udgifter til den generelle opvarmning ved oliefyr og udgiften til elvarme af badeværelsesgulvet.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Det Sociale Nævn traf afgørelse i sagen</p>\r\n<p>• Nævnets afgørelse af 18. november 2010</p>\r\n<p>• Klagen til Ankestyrelse af 19. december 2010</p>\r\n<p>• Nævnets genvurdering</p>\r\n<p>A Kommune traf den 11. juni 2010 afgørelse om, at I var berettiget til varmetillæg fra den 1. juni 2010. Udgift til el-opvarmning af gulv i badeværelse i sommerhalvåret kunne ikke indgå i grundlaget for beregning af varmetillæg.</p>\r\n<p>Det Sociale Nævn tiltrådte kommunens afgørelse.</p>\r\n<p>Nævnet har henvist til bestemmelsen i § 19, stk. 1, i Socialministeriets bekendtgørelse nr. 1438 af 13. december 2006 om social pension. Efter denne bestemmelse indgår udgifter til køb af el, gas, olie og andre brændselsformer i beregningsgrundlaget.</p>\r\n<p>I har klaget over nævnets afgørelse.</p>\r\n<p>I klagen til Ankestyrelsen er det anført, at det er jeres opfattelse, at der efter reglerne om varmetillæg kan ydes hjælp til alle udgifter, der bruges til opvarmning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120998625"
        },
        {
            "displayName": "Entydig dokumentidentifikation",
            "displayValue": "BS006420"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9986"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/02/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200278-10"
        },
        {
            "displayName": "Stikord",
            "displayValue": "44-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}