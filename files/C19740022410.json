{
    "id": 52493,
    "title": "Cirkulæreskrivelse om kommunale elforsyningers benyttelse af strømafbrydelse i tilfælde af betalingsstandsning m.v. (Til samtlige kommunalbestyrelser, amtsråd og tilsynsråd) ",
    "documentTypeId": "210",
    "isSagsforlobPeriodValid": false,
    "shortName": "CIS nr 224 af 28/10/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om kommunale elforsyningers  \r\n\r\n benyttelse af strømafbrydelse i tilfælde af betalingsstandsning m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og tilsynsråd) </P>  \r\n\r\n<BR>  \r\n\r\n<P>Monopoltilsynet har henledt indenrigsministeriets opmærksomhed på en nu  \r\n\r\n afsluttet sag, hvor 2 betalingsstandsningsboer over for tilsynet havde  \r\n\r\n besværet sig over, at et elforsyningsselskab havde afbrudt eller truet med at  \r\n\r\n afbryde strømforsyningen i sine bestræbelser for at opnå dækning for sine  \r\n\r\n krav i boerne. Klagerne gik ud på, at elforsyningsselskabet i kraft af sin  \r\n\r\n monopolstilling ved levering af elektricitet havde forringet de øvrige  \r\n\r\n kreditorers stilling under forsøgene på at nå til frivillig akkord. I  \r\n\r\n betragtning af elektricitetens betydning som et absolut nødvendigt  \r\n\r\n driftsmiddel optog monopoltilsynet i henhold til monopollovens § 11  \r\n\r\n forhandling med selskabet for at få leveringsbetingelserne ændret, således at  \r\n\r\n elforsyningerne ikke på grund af deres monopolstilling bliver gunstigere  \r\n\r\n stillet i tilfælde af betalingsstandsning end andre kreditorer. </P>  \r\n\r\n<P>Monopoltilsynet har endvidere oplyst, at Danske Elværkers Forening  \r\n\r\n herefter har ladet udfærdige de som bilag til denne cirkulæreskrivelse  \r\n\r\n optagne retningslinier for elforsyningsselskabernes benyttelse af  \r\n\r\n strømafbrydelse i tilfælde af betalingsstandsning m.v. og har anbefalet, at  \r\n\r\n retningslinierne følges af samtlige medlemmer af foreningen. </P>  \r\n\r\n<P>Monopoltilsynet har ikke fundet grundlag for kritik af de nævnte  \r\n\r\n retningslinier, men har gjort opmærksom på, at leveringsbetingelser, der  \r\n\r\n stiller elforsyningernes aftagere og andre (f.eks. aftagerens kreditorer)  \r\n\r\n ringere end efter retningslinierne, vil kunne give tilsynet anledning til at  \r\n\r\n undersøge, om der foreliggger de i monopollovens § 11 omhandlede urimelige  \r\n\r\n forretningsbetingelser. </P>  \r\n\r\n<P>Monopoltilsynet har endelig meddelt, at det vil finde det hensigtsmæssigt,  \r\n\r\n at kommunale elforsyninger, som ikke er omfattet af monopollovens  \r\n\r\n bestemmelser, vil følge de af Danske Elværkers Forening udsendte  \r\n\r\n retningslinier. </P>  \r\n\r\n<P>I denne anledning skal man efter brevveksling med Kommunernes  \r\n\r\n Landsforening og Amtsrådsforeningen i Danmark henstille, at de kommunale  \r\n\r\n elforsyninger følger de nævnte retningslinier. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 28. OKTOBER  \r\n\r\n 1974. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Chr. Hyltoft. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>RETNINGSLINIER FOR ELFORSYNINGSSELSKABERNES BENYTTELSE AF STRØMAFBRYDELSE  \r\n\r\n I TILFÆLDE AF BETALINGSSTANDSNING M.V. </P>  \r\n\r\n<P CLASS=PUNKT> <B>1.</B> De gængse bestemmelser i elforsyningsselskabernes  \r\n\r\n leveringsbetingelser gælder i almindelighed i forhold til insolvente  \r\n\r\n forbrugere, der ikke rettidigt betaler udsendte regninger for elforbrug,  \r\n\r\n herunder a conto opkrævninger. </P>  \r\n\r\n<P>Ligeledes er elforsyningsselskaberne berettiget til i overensstemmelse med  \r\n\r\n de gængse leveringsbetingelser at afkræve elforbrugere depositum. </P>  \r\n\r\n<P CLASS=PUNKT> <B>2.</B> Erklæres en forbruger konkurs, er eventuel  \r\n\r\n forbrugsrestance for tiden indtil konkursdekretets afsigelse et simpelt  \r\n\r\n kreditorkrav, der må anmeldes over for skifteretten og således får dividende  \r\n\r\n på lige fod med alle øvrige simple kreditorer. </P>  \r\n\r\n<P>Strømafbrydelse, f. eks. overfor konkursboet, der fortsætter debitors  \r\n\r\n erhvervsvirksomhed, på grund af restancen må ikke finde sted. Elforbrug fra  \r\n\r\n konkursdekretets afsigelse at regne dækkes af boet som massekrav, idet  \r\n\r\n elforsyningsselskabet har sædvanlig adgang til at stille krav om depositum.  \r\n\r\n</P>  \r\n\r\n<P>Såfremt det krævede depositum eller den skriftlige garanti for massekrav  \r\n\r\n ikke indsendes inden 8 dage, er selskabet berettiget til at foretage  \r\n\r\n strømafbrydelse. </P>  \r\n\r\n<P CLASS=PUNKT> <B>3.</B> Ganske det samme som under pkt. 2 anført gælder i  \r\n\r\n tilfælde af, at et aktieselskab træder i likvidation og ifølge erklæring fra  \r\n\r\n likvidator må antages at være insolvent, idet likvidationens vedtagelse på  \r\n\r\n selskabets generalforsamling danner skæring mellem forbrugsrestancen som  \r\n\r\n simpelt krav og massekravet omfattende elleverancer til likvidationsboet.  \r\n\r\n</P>  \r\n\r\n<P CLASS=PUNKT> <B>4.</B> Åbnes der i henhold til gældende lovgivning  \r\n\r\n forhandlinger om tvangsakkord inden for eller uden for konkurs, gælder på  \r\n\r\n tilsvarende måde, at forbrugsrestance for tiden indtil akkordforhandlingen er  \r\n\r\n åbnet, må anmeldes som simpelt krav og således, at strømafbrydelse ikke må  \r\n\r\n finde sted til inddrivelse af forbrugsrestancer. Leverancer efter akkordens  \r\n\r\n åbning dækkes som massekrav, og der kan stilles krav om depositum. </P>  \r\n\r\n<P>Såfremt det krævede depositum eller den skriftlige garanti for massekrav  \r\n\r\n ikke indsendes inden 8 dage, er selskabet berettiget til at foretage  \r\n\r\n strømafbrydelse. </P>  \r\n\r\n<P CLASS=PUNKT> <B>5.</B> Standser en elforbruger sine betalinger og gennem  \r\n\r\n udsendelse af betalingsstandsningscirkulære til samtlige sine kreditorer  \r\n\r\n søger opnået en ordning med disse, opgør elforsyningsselskabet efter bedste  \r\n\r\n skøn eventuel forbrugsrestance for tiden indtil datoen for  \r\n\r\n betalingsstandsningen eller i mangel af sådan datos angivelse for tiden  \r\n\r\n indtil datoen for betalingsstandsningscirkulærets udsendelse, således at  \r\n\r\n restancen anmeldes efter betalingsstandsningscirkulærets anvisninger,  \r\n\r\n henholdsvis over for den, der faktisk administrerer ordningen. Denne  \r\n\r\n forbrugsrestance er et simpelt krav på lige fod med øvrige simple  \r\n\r\n kreditorkrav. Elforsyningsselskabet er ikke berettiget til at gennemføre  \r\n\r\n strømafbrydelse til inddrivelse af elforbrugsrestancen på betingelse af, at  \r\n\r\n der efter påkrav fra elforsyningsselskabets side inden 8 dage stilles  \r\n\r\n depositum til sikkerhed for betalingen af elleverancer efter  \r\n\r\n betalingsstandsningsdatoen. Elselskabet er ligesom øvrige kreditorer frit  \r\n\r\n stillet med hensyn til spørgsmålet om tiltrædelse af en eventuel ordning og  \r\n\r\n gennemførelse af incasso efter sædvanlige regler, alene bortset fra  \r\n\r\n strømafbrydelse. </P>  \r\n\r\n<P>Opnås der ikke en ordning med kreditorerne senest 3 måneder  \r\n\r\n efterbetalingsstandsningen, genopstår adgangen til strømafbrydelse til  \r\n\r\n inddrivelse af restancen i overensstemmelse med de almindelige  \r\n\r\n leveringsbetingelser, medmindre kreditordningens administrator efter  \r\n\r\n opfordring dokumenterer, at en ordning med kreditorerne er tiltrådt af mindst  \r\n\r\n 90 pct. af de simple og usikrede kreditorer, beregnet såvel efter antal som  \r\n\r\n efter størrelsen af deres tilgodehavender. </P>  \r\n\r\n<P>Ligeledes genopstår adgangen til strømafbrydelse, hvis den vedtagne  \r\n\r\n ordning med kreditorerne misligholdes, f. eks. ved ikke-erlæggelse af aftalte  \r\n\r\n afdrag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1974"
        },
        {
            "displayName": "Accession",
            "displayValue": "C19740022410"
        },
        {
            "displayName": "Entydig dokumentidentifikation",
            "displayValue": "CM011329"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/06/2002"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "224"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "28/10/1974"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.k.kt. j.nr. 1973/941-64."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}