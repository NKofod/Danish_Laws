{
    "id": 71487,
    "title": "Bekendtgørelse af overenskomst af 29. marts 1971 med Nigeria om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 81 af 30/08/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 29. marts 1971  \r\n\r\n med Nigeria om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>OVERENSKOMST </P>  \r\n\r\n<P>mellem Danmarks regering og Nigerias forbundsmilitærregering om et dansk  \r\n\r\n statslån til Nigeria. </P>  \r\n\r\n<P>Danmarks regering og Nigerias forbundsmilitærregering, som ønsker at  \r\n\r\n styrke det traditionelle samarbejde og de venskabelige forbindelser mellem  \r\n\r\n deres lande, er blevet enige om, at der som et bidrag til Nigerias økonomiske  \r\n\r\n udvikling skal ydes et dansk statslån til Nigeria i overensstemmelse med  \r\n\r\n følgende bestemmelser i denne overenskomst og de vedføjede tillæg, der  \r\n\r\n betragtes som en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt &#187;långiveren&#171;) vil  \r\n\r\n stille et lån på 20 (tyve) millioner danske kroner til rådighed for Nigerias  \r\n\r\n forbundsmilitærregering (i det følgende benævnt &#187;låntageren&#171;) til  \r\n\r\n de i artikel VI i denne overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto for Nigerias  \r\n\r\n forbundsmilitærregering&#171; (i det følgende benævnt  \r\n\r\n &#187;lånekontoen&#171;) vil efter låntagerens anmodning blive åbnet i  \r\n\r\n Danmarks Nationalbank (som handler på långiverens vegne) til fordel for  \r\n\r\n låntageren. Långiveren vil sikre, at der altid er tilstrækkelige midler til  \r\n\r\n rådighed på lånekontoen til at sætte låntageren i stand til at præstere  \r\n\r\n rettidig betaling for kapitaludstyr og tjenesteydelser, som tilvejebringes  \r\n\r\n inden for lånebeløbets rammer. </P>  \r\n\r\n<P CLASS=STK> <I>Stk. 2. </I> Låntageren eller en sådan anden person eller  \r\n\r\n institution, som låntageren måtte udpege som sin repræsentant, skal på de i  \r\n\r\n denne overenskomst fastsatte vilkår være berettiget til på lånekontoen at  \r\n\r\n trække de beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes under lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 550.000 (fem hundrede og halvtreds  \r\n\r\n tusinde) danske kroner, første gang den 1. april 1978 og sidste gang den 1.  \r\n\r\n april 1995, samt et sidste afdrag på 750.000 (syvhundrede og halvtreds  \r\n\r\n tusinde) danske kroner den 1. oktober 1995. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 8, skal der træffes  \r\n\r\n indbyrdes aftale om en ændret plan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i  \r\n\r\n konvertible danske kroner og krediteres långiverens finansministeriums  \r\n\r\n løbende konto i denne bank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Nigeria) af sådant dansk kapitaludstyr, som skal benyttes til identificerbare  \r\n\r\n projekter, og som er nødvendigt for Nigerias økonomiske udvikling. En  \r\n\r\n indikativ liste over sådanne varer indeholdes i Tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Nigeria, herunder især til forundersøgelse i  \r\n\r\n forbindelse med investeringer, forberedelse af projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres over lånet, medfører intet ansvar for de pågældende kontrakters  \r\n\r\n behørige opfyldelse. </P>  \r\n\r\n<P>Långiveren er ligeledes uden ansvar hvad angår den effektive udnyttelse af  \r\n\r\n leverancer og tjenesteydelser, som finansieres over lånet. og hvad angår den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> Der må ikke i en kontrakt under lånet indgå  \r\n\r\n bestemmelser om særlige kreditydelser fra den danske kontraktspartner. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet kan ikke anvendes til betaling  \r\n\r\n til låntageren af nogen form for indførselstold, skatter og statslige eller  \r\n\r\n andre offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 8. </I> Låntageren kan trække på lånekontoen til  \r\n\r\n opfyldelse af kontrakter, der er godkendt af parterne, i indtil tre år efter  \r\n\r\n overenskomstens ikrafttræden eller en sådan anden dato, som måtte blive  \r\n\r\n fastsat efter indbyrdes aftale mellem långiveren. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle afgifter, som i medfør af  \r\n\r\n låntagerens lovgivning pålægges i forbindelse med overenskomstens  \r\n\r\n udfærdigelse, indgåelse, registrering, ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Permanent Secretary, </P>  \r\n\r\n<P>Federal Ministry of Finance, </P>  \r\n\r\n<P>Mosaic House, Lagos. </P>  \r\n\r\n<P>Telegramadresse: </P>  \r\n\r\n<P>PERMFIN LAGOS. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for internationalt </P>  \r\n\r\n<P>udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Lagos den 29. marts 1971. </P>  \r\n\r\n<P>For Danmarks regering </P>  \r\n\r\n<P>Troels Munk </P>  \r\n\r\n<P>Danmarks ambassadør </P>  \r\n\r\n<P>For Nigerias forbundsmilitærregering </P>  \r\n\r\n<P>Obafemi Awolowo </P>  \r\n\r\n<P>Forbundskommissær for finansvæsenet </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Nigerias forbundsmilitærregering vedrørende et dansk statslån til Nigeria (i  \r\n\r\n det følgende benævnt overenskomsten). </P>  \r\n\r\n<P>Disse bestemmelser betragtes som en integrerende del af overenskomsten med  \r\n\r\n samme gyldighed og virkning. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekonoten. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspensionen, kan långiveren når som  \r\n\r\n helst forlange den på lånekontoen trukne del af lånet tilbagebetalt straks,  \r\n\r\n uanset eventuelle modsatte bestemmelser i overenskomsten, medmindre  \r\n\r\n grundlaget for suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem  \r\n\r\n parterne angående fortolkningen eller gennemførelsen af nærværende  \r\n\r\n overenskomst, og som ikke er bilagt ad diplomatisk vej inden for seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter gensidig aftale mellem  \r\n\r\n parterne. Såfremt parterne ikke kan nå til enighed om udpegelsen af  \r\n\r\n domstolens formand, kan hver part anmode præsidenten for Den mellemfolkelige  \r\n\r\n Domstol om at foretage udpegelsen. Hver part udpeger sin egen  \r\n\r\n voldgiftsdommer; såfremt en part undlader at udpege en voldgiftsdommer, kan  \r\n\r\n denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på leverancer af dansk kapitaludstyr  \r\n\r\n og danske tjenesteydelser inden for følgende områder: </P>  \r\n\r\n<P CLASS=PUNKT> <B>1.</B> Elektrificering af landdistrikterne </P>  \r\n\r\n<P CLASS=PUNKT> <B>2.</B> Vandforsyning og </P>  \r\n\r\n<P CLASS=PUNKT> <B>3.</B> andre områder, som måtte blive aftalt mellem  \r\n\r\n parterne indbyrdes. </P>  \r\n\r\n<P>Under henvisning til overenskomsten af dags dato mellem Nigerias  \r\n\r\n forbundsmilitærregering og Danmarks regering har jeg den ære at foreslå, at  \r\n\r\n følgende bestemmelser skal anvendes ved gennemførelsen af overenskomstens  \r\n\r\n artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den nigerianske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de nigerianske og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Nigerias forbundsmilitærregering vil forelægge det danske  \r\n\r\n udenrigsministerium genparter af de kontrakter, der skal indgås i medfør af  \r\n\r\n denne overenskomst. Udenrigsministeriet vil bl.a. påse, at </LI>  \r\n\r\n<LI>a) de kontraherende varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Nigerias forbundsmilitærregering om sine afgørelser. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Nigerias forbundsmilitærregering  \r\n\r\n trække på lånekontoen til betaling af det i kontrakten omhandlede vareparti.  \r\n\r\n Udbetalinger fra denne konto til danske eksportører eller rådgivere er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Nigerias  \r\n\r\n forbundsmilitærregering, har jeg den ære at foreslå, at dette brev samt Deres  \r\n\r\n svar herpå skal udgøre en aftale mellem vore to regeringer om denne sag. </P>  \r\n\r\n<P>For Danmarks regering </P>  \r\n\r\n<P>Troels Munk </P>  \r\n\r\n<P>Danmarks ambassadør </P>  \r\n\r\n<P>Høvding Obefami Awolowo, </P>  \r\n\r\n<P>Forbundskommissær for finansvæsenet, </P>  \r\n\r\n<P>Forbundsfinansministeriet, </P>  \r\n\r\n<P>Lagos. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Lagos, den 29. marts 1971. </I> </P>  \r\n\r\n<P CLASS=UNDERSKREVET-AF ALIGN=CENTER>Jeg har den ære at anerkende  \r\n\r\n modtagelsen af Deres sålydende brev af </P>  \r\n\r\n dags dato:  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>For Nigerias forbundsmilitærregering </P>  \r\n\r\n<P>Obafemi Awolowo </P>  \r\n\r\n<P>Forbundskommissær for finansvæsenet </P>  \r\n\r\n<P>H.E. hr. Troels Munk, </P>  \r\n\r\n<P>Danmarks ambassadør, </P>  \r\n\r\n<P>Den kongelige danske Ambassade, </P>  \r\n\r\n<P>Lagos. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 30. august  \r\n\r\n 1971. </I> </P>  \r\n\r\n<P CLASS=UNDERSKREVET-AF ALIGN=CENTER>K. Helveg Petersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1971"
        },
        {
            "displayName": "Accession",
            "displayValue": "L19710008164"
        },
        {
            "displayName": "Entydig dokumentidentifikation",
            "displayValue": "CM030678"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "30/08/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8. Nigeria"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}