{
    "id": 112555,
    "title": "1995 LSF 250   FORSLAG TIL LOV OM ÆNDRING AF LOV OM SOCIAL PENSION (ÆNDRET REGULERING AF   INDTÆGTSGRUNDLAGET FOR BEREGNING AF SOCIAL PENSION) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 250",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 250 </P>  \r\n\r\n<P></P>  \r\n\r\n<P>Forslag til Lov om ændring af lov om social pension (Ændret regulering af  \r\n\r\n indtægtsgrundlaget for beregning af social pension) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 17. april 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 31. maj 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960049430\"> Lov nr. 494 af 12/06/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social pension, jf. lovbekendtgørelse nr. 521 af 16. juni 1994,  \r\n\r\n som senest ændret ved § 26 i lov nr. 386 af 22. maj 1996, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 27, stk. 3,</I> affattes således: </P>  \r\n\r\n<P> <I>&#187;Stk. 3.</I> Ved opgørelsen af indtægtsgrundlaget efter stk. 1 og  \r\n\r\n 2 reguleres den personlige indkomst, der indgår i indtægtsgrundlaget, efter  \r\n\r\n samme regler, som gælder for den forskudsregistrering, der sker på grundlag  \r\n\r\n af den seneste slutligning efter lov om opkrævning af indkomst- og formueskat  \r\n\r\n for personer m.v. (kildeskat).&#171; </P>  \r\n\r\n<P> <B>2.</B>  <I>§ 28, stk. 1, nr. 3,</I> affattes således: </P>  \r\n\r\n<P>&#187;3) Ved opgørelsen af indtægtsgrundlaget efter nr. 1 og 2 reguleres  \r\n\r\n den personlige indkomst, der indgår i indtægtsgrundlaget, efter samme regler,  \r\n\r\n som gælder for den forskudsregistrering, der sker på grundlag af den seneste  \r\n\r\n slutligning efter lov om opkrævning af indkomst- og formueskat for personer  \r\n\r\n m.v. (kildeskat).&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende med virkning  \r\n\r\n for den årlige fastsættelse af pensionen pr. 1. januar 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social pension, jf. lovbekendtgørelse nr. 521 af 16. juni 1994,  \r\n\r\n som senest ændret ved lov nr. 1114 af 20. december 1995, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 27, stk. 3,</I> affattes således: </P>  \r\n\r\n<P>&#187; <I>Stk. 3.</I> Ved opgørelsen af indtægtsgrundlaget efter stk. 1 og  \r\n\r\n 2 reguleres den personlige indkomst, der indgår i indtægtsgrundlaget, efter  \r\n\r\n samme regler, som gælder for den forskudsregistrering, der sker på grundlag  \r\n\r\n af den seneste slutligning efter lov om opkrævning af indkomst- og formueskat  \r\n\r\n for personer mv. (Kildeskat).&#171;. </P>  \r\n\r\n<P> <B>2.</B>  <I>§ 28, stk. 1, nr. 3,</I> affattes således: </P>  \r\n\r\n<P>&#187;3) Ved opgørelsen af indtægtsgrundlaget efter nr. 1 og 2 reguleres  \r\n\r\n den personlige indkomst, der indgår i indtægtsgrundlaget, efter samme regler,  \r\n\r\n som gælder for den forskudsregistrering, der sker på grundlag af den seneste  \r\n\r\n slutligning efter lov om opkrævning af indkomst- og formueskat for personer  \r\n\r\n mv. (Kildeskat).&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende med virkning for den årlige fastsættelse af pensionen pr. 1.  \r\n\r\n januar 1997. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>1. Folketinget vedtog en dagsorden (D 38) i forbindelse med en  \r\n\r\n forespørgselsdebat den 1. marts 1994 (F 21) om pensionisters økonomiske  \r\n\r\n forhold. Folketinget opfordrede regeringen til: </P>  \r\n\r\n<P>- at forbedre pensionisternes rettigheder ved at sikre, at pensionister  \r\n\r\n inden for en frist på seks måneder altid har ret til - med tilbagevirkende  \r\n\r\n kraft til tidspunktet for en ændring af deres families indkomstforhold - at  \r\n\r\n få reguleret pensionsydelsen i overensstemmelse med de ny forhold, </P>  \r\n\r\n<P>- i videst muligt omfang at sikre løbende automatisk registrering hos de  \r\n\r\n sociale myndigheder af ændringer i indkomstforhold, der er af væsentlig  \r\n\r\n betydning for størrelsen af pensionsydelsen, herunder specielt at gennemføre  \r\n\r\n automatisk regulering af ægtefællens pensionsydelse, når en person går fra  \r\n\r\n beskæftigelse til efterløn og fra højeste til laveste sats på efterlønnen,  \r\n\r\n samt </P>  \r\n\r\n<P>- generelt at forbedre informationen til pensionisterne om deres  \r\n\r\n rettigheder med hensyn til regulering af pensionsydelser. </P>  \r\n\r\n<P>En del af dagordenspunkterne er allerede opfyldt. Ved lov nr. 448 af 1.  \r\n\r\n juni 1994 blev lov om social pension ændret, således at pensionister har ret  \r\n\r\n til at få reguleret deres pension med tilbagevirkende kraft i op til 6  \r\n\r\n måneder, såfremt det medfører en højere pension. Pensionsmeddelelsen er  \r\n\r\n forbedret, og der arbejdes fortsat med at gøre den mere forståelig og læsbar  \r\n\r\n for pensionisterne. </P>  \r\n\r\n<P>Det fremsatte lovforslag er også et led i at opfylde dagsordenen. </P>  \r\n\r\n<P>2. Pensionen fastsættes som hovedregel automatisk hver 1. januar på  \r\n\r\n grundlag af den seneste årsopgørelse (indkomstår). Den personlige indkomst,  \r\n\r\n der indgår i indtægtsgrundlaget, reguleres dog med den  \r\n\r\n satsreguleringsprocent, der er gældende 1. januar i indkomståret og 1. januar  \r\n\r\n i det følgende år. </P>  \r\n\r\n<P>Personer, der får tilkendt førtidspension eller fra det 67. år modtager  \r\n\r\n folkepension, får allerede i dag beregnet deres pension på grundlag af et  \r\n\r\n forventet fremtidigt indtægtsgrundlag. </P>  \r\n\r\n<P>Pensionen kan omregnes når som helst i løbet af året, hvis  \r\n\r\n indtægtsgrundlaget ændres mere end rent midlertidigt, og en beregning på  \r\n\r\n grundlag af den forventede fremtidige indtægt fører til en ændring af  \r\n\r\n pensionens størrelse, eller hvis der sker en ændring i pensionistens  \r\n\r\n personlige forhold, som har betydning for pensionens størrelse. </P>  \r\n\r\n<P>3. Forslaget medfører en ændring af reguleringen af den personlige  \r\n\r\n indkomst, der indgår i indtægtsgrundlaget for beregning af sociale pensioner  \r\n\r\n ved den årlige fastsættelse af pensionen, således at reguleringen svarer til  \r\n\r\n den regulering, der sker ved forskudsregistreringen efter kildeskatteloven.  \r\n\r\n</P>  \r\n\r\n<P>Den anvendte reguleringsprocent for forskudsregistreringen efter  \r\n\r\n kildeskatteloven tager udgangspunkt i lønudviklingen mellem henholdsvis det  \r\n\r\n senest skattelignede år og det kommende skatteår. Anvendelse af den samme  \r\n\r\n reguleringsprocent for indtægtsgrundlaget ved pensionsberegningen vil give et  \r\n\r\n mere aktuelt billede af pensionistens økonomiske forhold. </P>  \r\n\r\n<P>Samtidig skaber forslaget den nødvendige sammenhæng mellem  \r\n\r\n forskudssystemet og pensionssystemet, der er forudsat i Folketingets vedtagne  \r\n\r\n dagsorden (D 38) fra foråret 1994. </P>  \r\n\r\n<P>Den nærmere tilrettelæggelse af arbejdet med at opfylde denne del af  \r\n\r\n dagsordenen har afventet et udvalgsarbejde i Kommunernes Landsforening, hvor  \r\n\r\n såvel skattemyndighederne som de sociale myndigheder har været repræsenteret.  \r\n\r\n Udvalget har anbefalet, at beregning af sociale pensioner skal ske på så  \r\n\r\n aktuelt et grundlag som muligt og på grundlag af oplysninger, der tilgår  \r\n\r\n pensionsmyndighederne så automatisk som muligt fra bl.a. skattemyndighederne.  \r\n\r\n I den forbindelse har udvalget bl.a. anbefalet, at sociale pensioner skal  \r\n\r\n kunne omregnes på grundlag af underretning om ændringer af  \r\n\r\n forskudsregistreringen, og at disse oplysninger skal tilgå  \r\n\r\n pensionsmyndighederne automatisk. </P>  \r\n\r\n<P>4. Dagsordenens punkt om automatisk regulering af ægtefællernes  \r\n\r\n pensionsydelse, når en person går fra beskæftigelse til efterløn og fra  \r\n\r\n højeste til laveste sats, gennemføres ved en aftale mellem Kommunernes  \r\n\r\n Landsforening og arbejdsløshedskasserne. </P>  \r\n\r\n<P>En fordsætning for at pensionsmyndighederne kan omregne de sociale  \r\n\r\n pensioner efter forskudsregistreringen er, at oplysningerne er  \r\n\r\n sammenlignelige. Dette medfører bl.a., at indkomstoplysningerne må reguleres  \r\n\r\n på samme måde. </P>  \r\n\r\n<P>En anden forudsætning for at omregne de sociale pensioner på grundlag af  \r\n\r\n ændringer i forskudsregistreringerne er, at de indkomstoplysninger, der  \r\n\r\n indgår i forskudsregistreringen kan anvendes direkte i pensionsberegningen.  \r\n\r\n Forskudsregistreringen vil således i fremtiden indeholde oplysninger af den  \r\n\r\n detaljeringsgrad, der er nødvendig for at opgøre indtægtsgrundlaget efter  \r\n\r\n pensionsloven, og forskudsregistreringer for pensionister og deres ægtefæller  \r\n\r\n vil indeholde den forventede fremtidige helårlige indkomst (fremadrettede  \r\n\r\n data). </P>  \r\n\r\n<P>Endvidere etableres der en automatisk kommunikation mellem de sociale  \r\n\r\n systemer og skattesystemets forskudsregistrering, som ikke findes i dag.  \r\n\r\n Socialministeriet vil i forbindelse med gennemførelsen af disse ændringer  \r\n\r\n præcisere de gældende regler for omregning af pension ved modtagelse af  \r\n\r\n oplysninger, der har betydning for pensionens størrelse. </P>  \r\n\r\n<P>5. Forslaget vil gøre det muligt for pensionisterne at sammenholde de  \r\n\r\n økonomiske oplysninger på henholdsvis pensionsmeddelelsen og  \r\n\r\n forskudsregisteringen, idet disse efter forslaget som udgangspunkt vil være  \r\n\r\n de samme. Dette vil give en væsentlig serviceforbedring for pensionisterne.  \r\n\r\n</P>  \r\n\r\n<P> <I>Økonomiske konsekvenser</I>  </P>  \r\n\r\n<P>Lønudviklingen på arbejdsmarkedet ligger til grund for såvel den nuværende  \r\n\r\n som den ændrede regulering af indkomstgrundlaget, men den nuværende  \r\n\r\n regulering sker på grundlag af en lønudvikling, der ligger længere tilbage.  \r\n\r\n For en årrække vil der derfor som udgangspunkt ikke være nogen forskel og  \r\n\r\n forslaget vil over en længere periode ikke medføre ændrede udgifter til  \r\n\r\n social pension, men være udgiftsneutral. I det omfang lønudviklingen på  \r\n\r\n længere sigt overstiger 2 pct. årligt kan det regulerede indkomstgrundlag dog  \r\n\r\n blive lidt højere end i dag, da der ikke som efter gældende regler fratrækkes  \r\n\r\n maksimalt 0,3 pct. vedrørende satsreguleringspuljen. </P>  \r\n\r\n<P>Aktualiseringen og den ændrede regulering af indkomstgrundlaget vil dog  \r\n\r\n medføre forskydninger mellem de enkelte år på grund af de forskellige  \r\n\r\n reguleringsmetoder. I 1997 skønnes der at være en mindreudgift på 200 mio.  \r\n\r\n kr. Det er ikke muligt at skønne over forholdene i 1998 og de følgende år.  \r\n\r\n</P>  \r\n\r\n<P> <I>Administrative konserkvenser</I>  </P>  \r\n\r\n<P>Forslaget skønnes ikke at få væsentlige administrative konsekvenser for  \r\n\r\n kommunerne. Kommunernes mulighed for mere automatisk at få oplysninger om  \r\n\r\n ændringer i pensionistens økonomiske forhold kan isoleret betragtet føre til  \r\n\r\n flere omregninger af den sociale pension. På den anden side må anvendelsen af  \r\n\r\n et mere aktuelt indtægtsgrundlag ved den årlige fastsættelse af pensionen  \r\n\r\n antages at mindske antallet af omregninger. Hertil kommer, at  \r\n\r\n indtægtsgrundlaget for pensionsberegningen bliver mere gennemskueligt for  \r\n\r\n pensionisterne, jf. de almindelige bemærkninger, hvilket også kan tænkes at  \r\n\r\n medføre færre henvendelser til kommunen og dermed en vis administrativ  \r\n\r\n lettelse. </P>  \r\n\r\n<P>Forslaget skønnes at ville medføre engangsudgifter for ToldaSkat i 1996 på  \r\n\r\n 500.000 kr. til EDB. </P>  \r\n\r\n<P> <I>Erhvervsøkonomiske eller </I></P>  \r\n\r\n<P>miljømæssige konsekvenser </P>  \r\n\r\n<P>Forslaget forventes ikke at medføre erhvervsøkoniomiske eller miljømæssige  \r\n\r\n konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 og 2 </P>  \r\n\r\n<P>Det foreslås, at regulering af indtægtsgrundlaget for beregning af sociale  \r\n\r\n pensioner ved den årlige fastsættelse af pensionen skal foretages på samme  \r\n\r\n måde som ved forskudsregistrering efter kildeskatteloven. Forslaget vil også  \r\n\r\n indebære, at indtægtsgrundlaget for pensionsberegningen sker ud fra de  \r\n\r\n skatteregler, der er gældende på det tidspunkt, hvor pensionen modtages. </P>  \r\n\r\n<P>Opgørelsen af indtægtsgrundlaget for beregning af pension ved den årlige  \r\n\r\n fastsættelse sker i dag som udgangspunkt på grundlag af indkomsten for det  \r\n\r\n senest afsluttede indkomstår. Den personlige indkomst, der indgår i  \r\n\r\n indtægtsgrundlaget, reguleres dog med en satsreguleringsprocent, der er  \r\n\r\n gældende pr. 1. januar i indkomståret og 1. januar i det følgende år.  \r\n\r\n Satsreguleringsprocenten opgøres på grundlag af lønudviklingen to år forud  \r\n\r\n for det finansår, hvori den anvendes til regulering af overførselsindkomster.  \r\n\r\n</P>  \r\n\r\n<P>I stedet foreslås det at anvende samme regulering, som anvendes ved  \r\n\r\n forskudsregistreringen for det år, hvori pensionen udbetales. Ved  \r\n\r\n forskudsregistreringen forhøjes indkomstgrundlaget for det senest slutlignede  \r\n\r\n år afhængig af lønudviklingen for perioden. Procentsatsen fastsætter  \r\n\r\n Skatteministeriet i en bekendtgørelse, og den er normalt forskellig fra den  \r\n\r\n samlede satsreguleringsprocent, der i dag anvendes ved den årlige  \r\n\r\n fastsættelse af sociale pensioner. </P>  \r\n\r\n<P>Der henvises i øvrigt til de almindelige bemærkninger. </P>  \r\n\r\n<P> <I>Til § 2</I>  </P>  \r\n\r\n<P>Lovforslaget foreslås at træde i kraft dagen efter bekendtgørelsen i  \r\n\r\n Lovtidende med virkning for den årlige fastsættelse af pensionen pr. 1.  \r\n\r\n januar 1997. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om social pension, jf. lovbekendtgørelse nr. 521 af 16. juni 1994,  \r\n\r\n som senest ændret ved lov nr. 1114 af 20. december 1995, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 27, stk. 3,</I> affattes således: </P>  \r\n\r\n<P>&#187; <I>Stk. 3.</I> Ved opgørelsen af indtægtsgrundlaget efter stk. 1 og  \r\n\r\n 2 reguleres den personlige indkomst, der indgår i indtægtsgrundlaget, efter  \r\n\r\n samme regler, som gælder for den forskudsregisstrering, der sker på grundlag  \r\n\r\n af den seneste slutligning efter lov om opkrævning af indkomst- og formueskat  \r\n\r\n for personer mv. (Kildeskat).&#171;. </P>  \r\n\r\n<P> <B>2.</B>  <I>§ 28, stk. 1, nr. 3,</I> affattes således: </P>  \r\n\r\n<P>&#187;3) Ved opgørelsen af indtægtsgrundlaget efter nr. 1 og 2 reguleres  \r\n\r\n den personlige indkomst, der indgår i indtægtsgrundlaget, efter samme regler,  \r\n\r\n som gælder for den forskudsregistrering, der sker på grundlag af den seneste  \r\n\r\n slutligning efter lov om opkrævning af indkomst- og formueskat for personer  \r\n\r\n mv. (Kildeskat).&#171;. </P>  \r\n\r\n<P> <B>§ 27.</B> For folkepensionister opgøres indtægtsgrundlaget for  \r\n\r\n grundbeløb efter pensionistens indtægt ved personligt arbejde.  \r\n\r\n Socialministeren kan fastsætte nærmere regler om opgørelse af indtægt ved  \r\n\r\n personligt arbejde. </P>  \r\n\r\n<P> <I>Stk. 2.</I> Opgørelsesperioden for indtægtsgrundlaget efter stk. 1 er  \r\n\r\n det senest afsluttede indkomstår. Indtægtsgrundlaget anvendes med virkning  \r\n\r\n for det andet kalenderår efter indkomstårets udløb. </P>  \r\n\r\n<P> <I>Stk. 3.</I> Ved opgørelsen af indtægtsgrundlaget efter stk. 1 og 2  \r\n\r\n reguleres den personlige indkomst, der indgår i indtægtsgrundlaget, med  \r\n\r\n satsreguleringsprocenten, jf. lov om en satsreguleringsprocent, gældende pr.  \r\n\r\n 1. januar i indkomståret, jf. stk. 2, og pr. 1. januar det følgende år. </P>  \r\n\r\n<P> <B>§ 28.</B> For førtidspensionister opgøres indtægtsgrundlaget for  \r\n\r\n grundbeløbet således: </P>  \r\n\r\n<P>1) Personlig indkomst med tillæg af positiv kapitalindkomst, der anvendes  \r\n\r\n til beregning af indkomstskat efter personskattelovens § 7, dog før de deri  \r\n\r\n nævnte bundfradrag og fradrag for grundbeløb, samt aktieindkomst, der  \r\n\r\n beskattes efter personskattelovens § 8 a, stk. 2. </P>  \r\n\r\n<P>2) Opgørelsesperioden for indtægtsgrundlaget efter nr. 1 er det senest  \r\n\r\n afsluttede indkomstår. Indtægtsgrundlaget anvendes med virkning for det andet  \r\n\r\n kalenderår efter indkomstårets udløb. </P>  \r\n\r\n<P>3) Ved opgørelsen af indtægtsgrundlaget efter nr. 1 og 2 reguleres den  \r\n\r\n personlige indkomst, der indgår i indtægtsgrundlaget, med  \r\n\r\n satsreguleringsprocenten, jf. lov om en satsreguleringsprocent, gældende pr.  \r\n\r\n 1. januar i indkomståret, jf. nr. 2, og pr. 1. januar det følgende år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/06/1996"
        },
        {
            "displayName": "Accession",
            "displayValue": "199512K00250"
        },
        {
            "displayName": "Entydig dokumentidentifikation",
            "displayValue": "CL006298"
        },
        {
            "displayName": "Dato for førstegangsindlæggelse",
            "displayValue": "12/06/1996"
        },
        {
            "displayName": "Dato for indlæggelse",
            "displayValue": "12/06/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "250"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}