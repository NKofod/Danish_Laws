{
    "id": 218132,
    "title": "Bekendtgørelse om pulje til delvis dækning af restriktionsramte virksomheders udgifter til betaling af bod eller dagbod i bygge- og anlægsarbejder som følge af COVID-19-nedlukningen af visse kommuner",
    "documentTypeId": "60",
    "isSagsforlobPeriodValid": true,
    "shortName": "BEK nr 1809 af 03/12/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#idf9fd3efc-18f2-40d6-aa15-5808f02211eb\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Bekendtgørelsens anvendelsesområde</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id1eb05e2a-543a-4add-86cf-6af3c3e81fcf\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Definitioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id73d97542-39b9-4707-b7f7-3552f19a07e4\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Betingelser for kompensation</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4a4bbcb3-eadc-4519-8398-63e88186501a\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Kontrol, tilsyn og sanktioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idea2a8640-7ec6-435e-8b75-78a6feff42c6\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klage, straf og ikrafttræden</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om pulje til delvis dækning af restriktionsramte virksomheders udgifter til betaling af bod eller dagbod i bygge- og anlægsarbejder som følge af COVID-19-nedlukningen af visse kommuner</p>\r\n<p class=\"Indledning2\">I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og akt nr. 95 af 3. december 2020, fastsættes:</p>\r\n<p class=\"Kapitel\" id=\"idf9fd3efc-18f2-40d6-aa15-5808f02211eb\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bekendtgørelsens anvendelsesområde</span>\r\n</p>\r\n<p class=\"Paragraf\" id=\"id1f45600f-f8dd-4609-9a61-6f0df6301a0c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse ydes delvis kompensation på maksimalt 80 pct. af virksomheders udgifter til betaling af bod, dagbod eller tilsvarende i bygge- og anlægsarbejder eller tilsvarende, hvor årsagen er restriktionen om begrænset mobilitet over kommunegrænserne til og fra Hjørring, Frederikshavn, Brønderslev, Jammerbugt, Thisted, Vesthimmerland og Læsø Kommune i perioden fra den 6. november 2020 til og med den 26. november 2020.</p>\r\n<p class=\"Stk2\">\r\n   <span class=\"StkNr\" id=\"id62f906fc-0cae-4063-8a33-13760011216e\">Stk. 2.</span> Puljen, jf. stk. 1, er åben for ansøgninger til og med den 15. december 2020.</p>\r\n<p class=\"Stk2\">\r\n   <span class=\"StkNr\" id=\"idb963934d-572c-4561-ae0d-2ef1b5bd5db4\">Stk. 3.</span> Organer inden for den offentlige forvaltning falder uden for bekendtgørelsens anvendelsesområde.</p>\r\n<p class=\"Stk2\">\r\n   <span class=\"StkNr\" id=\"ida8e38128-45e7-4cea-a40c-5627c539f3b5\">Stk. 4.</span> Kompensationen ydes som de minimis-støtte i overensstemmelse med Europa-Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte, som senest ændret ved Europa-Kommissionens forordning nr. 2020/972 af 2. juli 2020.</p>\r\n<p class=\"Kapitel\" id=\"id1eb05e2a-543a-4add-86cf-6af3c3e81fcf\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Definitioner</span>\r\n</p>\r\n<p class=\"Paragraf\" id=\"id21384dba-e1cb-425c-94e9-45a3cb713fdc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id40e898af-e62d-4d99-a2bd-1515fbae1a0c\">1)</span> Virksomhed: En privatretlig juridisk person eller personligt ejede virksomheder, herunder foreninger, fonde og selvejende institutioner, som er registreret i Det Centrale Virksomhedsregister (CVR) senest den 30. september 2020.</p>\r\n<p class=\"Liste1\">\r\n   <span class=\"Liste1Nr\" id=\"idc05645de-3b35-4740-b235-1ebb5bdc6bf9\">2)</span> Produktionsenhed: En i Det Centrale Virksomhedsregister (CVR) registreret geografisk adresse, hvorfra en virksomhed, jf. nr. 1, udøver sin erhvervsaktivitet. Enheden skal være registreret i Det Centrale Virksomhedsregister (CVR) senest den 30. september 2020.</p>\r\n<p class=\"Liste1\">\r\n   <span class=\"Liste1Nr\" id=\"id3c71961a-83d8-4a7c-a94f-662294c8b1f6\">3)</span> Aftalt arbejdssted: Et eller flere geografisk afgrænsede steder, distrikter eller områder, hvor virksomheden er kontraktuelt forpligtet til at udføre et bygge- og anlægsarbejde eller tilsvarende.</p>\r\n<p class=\"Liste1\">\r\n   <span class=\"Liste1Nr\" id=\"idb005a852-f490-41f3-b8b5-1566c49bbdab\">4)</span> Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen m.v., kommuner og regioner, kommunale og regionale organisationer og selskaber m.v., som er oprettet i henhold til lov om kommunernes styrelse, samt institutioner hvor statslig, regional eller kommunal kompensation til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter.</p>\r\n<p class=\"Liste1\">\r\n   <span class=\"Liste1Nr\" id=\"ide4f5b6c5-5ad6-4231-8e1c-d84256dac5f6\">5)</span> Bygge- og anlægsarbejder: Aftalte arbejdsopgaver, som i det væsentligste indebærer at opføre, ombygge, eller reparere bygningsværker eller anlægsarbejder af enhver art og størrelse.</p>\r\n<p class=\"Liste1\">\r\n   <span class=\"Liste1Nr\" id=\"ida5d8d59b-c428-4245-9e1b-514a24e21366\">6)</span> Kontrakt: En aftale angående bygge- og anlægsarbejder eller tilsvarende underskrevet senest den 2. november 2020.</p>\r\n<p class=\"Liste1\">\r\n   <span class=\"Liste1Nr\" id=\"idc5d18e42-ee80-4c98-833e-331e6ab6fcf1\">7)</span> Bod: En på forhånd aftalt standardiseret erstatning aftalt som et engangs- eller rateopdelt beløb, der kan blive påberåbt, hvis en aftalt frist er overskredet grundet forsinkelse i arbejdets udførelse, og hvis der endvidere ikke er ret til tidsfristforlængelse.</p>\r\n<p class=\"Liste1\">\r\n   <span class=\"Liste1Nr\" id=\"id8eadf7a6-5a8f-46b7-be41-ddfa9121755c\">8)</span> Dagbod: En på forhånd aftalt standardiseret erstatning aftalt som et beløb pr. dag, der kan blive påberåbt, hvis en aftalt frist er overskredet grundet forsinkelse i arbejdets udførelse, og hvis der endvidere ikke er ret til tidsfristforlængelse.</p>\r\n<p class=\"Liste1\">\r\n   <span class=\"Liste1Nr\" id=\"id7d1b1c9b-16f6-4fc1-80fc-ef476ae8f94e\">9)</span> Omsætning: Salgsværdien af produkter og tjenesteydelser m.v. med fradrag af prisnedslag, merværdiafgift og anden skat, der er direkte forbundet med salgsbeløbet. Virksomheden skal opgøre omsætningen ud fra de samme principper som i virksomhedens senest godkendte regnskab. Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning. Virksomheden skal medtage omsætning, der er skattepligtig i Danmark, for den del af virksomheden, som er lokaliseret i Danmark, og for produktion i Danmark. Med tjenesteydelser og varer produceret i Danmark skal forstås alle produkter og tjenesteydelser m.v., som er solgt fra den danske virksomhed, således at omsætningen kan henføres til virksomhedens danske CVR-nummer. Dette omfatter alt, der faktureres fra Danmark, uanset om produktet er produceret helt eller delvist i udlandet. Tjenesteydelser og varer produceret i Danmark til eksport kan medtages i opgørelsen.</p>\r\n<p class=\"Liste1\">\r\n   <span class=\"Liste1Nr\" id=\"iddb242cbc-b71d-4b32-b689-09a6192de12d\">10)</span> Referenceperiode: Perioden for virksomhedens omsætning opgøres som tre kvartaler svarende til 9 måneder. Referenceperioden er:</p>\r\n<p class=\"Liste2\">\r\n   <span class=\"Liste2Nr\" id=\"id9d17fa18-3e51-43bc-8136-456192b7802d\">a)</span> Virksomhedens referenceperiode fra og med den 1. januar 2020 til og med den 30. september 2020.</p>\r\n<p class=\"Liste2\">\r\n   <span class=\"Liste2Nr\" id=\"id1aea28ee-8185-4e37-8908-384eefc02a5e\">b)</span> For virksomheder stiftet efter den 1. januar 2020, danner perioden fra stiftelsestidspunktet frem til den 5. november 2020 grundlag som referenceperiode. Såfremt perioden fra stiftelsen til den 5. november 2020 ikke svarer til 9 måneder, vil Erhvervsstyrelsen i forbindelse med sagsbehandlingen lave en forholdsmæssig omregning svarende til en 9 måneders periode.</p>\r\n<p class=\"Kapitel\" id=\"id73d97542-39b9-4707-b7f7-3552f19a07e4\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Betingelser for kompensation</span>\r\n</p>\r\n<p class=\"Paragraf\" id=\"id8b43fbee-54c0-481d-9927-20c1561a4804\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Virksomheder, der er ramt af restriktionen om begrænset mobilitet over kommunegrænserne til og fra Hjørring, Frederikshavn, Brønderslev, Jammerbugt, Thisted, Vesthimmerland eller Læsø Kommune, jf. § 1, stk. 1, kan ansøge om kompensation under følgende betingelser:</p>\r\n<p class=\"Liste1\">\r\n   <span class=\"Liste1Nr\" id=\"id547d61c3-f3cb-4857-8068-56c2fa8deddb\">1)</span> Virksomheden kan fremvise en kontrakt angående bygge- og anlægsarbejder eller tilsvarende med aftalte bods- eller dagbodsbestemmelser eller tilsvarende.</p>\r\n<p class=\"Liste1\">\r\n   <span class=\"Liste1Nr\" id=\"id1a0550cb-e6cd-4ea6-8056-c16297bd0998\">2)</span> Kontrakten, jf. nr. 1, er underskrevet eller på anden vis entydigt indgået senest den 2. november 2020.</p>\r\n<p class=\"Liste1\">\r\n   <span class=\"Liste1Nr\" id=\"id9e103775-14ce-4d3d-ae03-75b065ebe095\">3)</span> Virksomheden kan dokumentere, at bods- eller dagsbodsbestemmelse eller tilsvarende i kontrakten er aktiveret inden ansøgningstidspunktet, jf. § 1, stk. 2, dvs. at medkontrahenten skriftligt har angivet over for virksomheden, at aftalte frister er overskredet og har angivet, hvad medkontrahenten dermed beløbsmæssigt i henhold til indgået kontrakt har krav på i bod, dagbod eller tilsvarende for perioden den 6. november 2020 til og med den 26. november 2020.</p>\r\n<p class=\"Liste1\">\r\n   <span class=\"Liste1Nr\" id=\"id326a4175-a020-452f-a3f6-7656b38c2d0a\">4)</span> Forsinkelsen, der har medført medkontrahentens aktivering af bods- eller dagbodsbestemmelsen eller tilsvarende, skal være forårsaget af, at virksomheden ikke har kunnet udføre sin kontraktuelle forpligtigelse på det aftalte arbejdssted som følge af restriktionerne om begrænset mobilitet til og fra kommunerne, jf. stk. 1, 1. pkt.</p>\r\n<p class=\"Stk2\">\r\n   <span class=\"StkNr\" id=\"id8b1abc93-d898-4270-a467-7254404522b8\">Stk. 2.</span> Der ydes ikke kompensation efter denne bekendtgørelse, hvis udgiften til bod, dagbod eller tilsvarende, godtgøres virksomheden på anden vis, herunder ved forsikringsdækning, andre offentlige refusioner, kompensation m.v., eller anden statslig kompensationsordning i anledning af foranstaltninger, som har været nødvendige for at forebygge eller inddæmme udbredelsen af Coronavirussygdom (COVID-19).</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kompensationens størrelse</span>\r\n   </span>\r\n</p>\r\n<p class=\"Paragraf\" id=\"idf0c3f7a0-61e3-44e4-9458-20ca8e548967\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der ydes kompensation for op til 80 pct. af virksomhedens udgifter til bod, dagbod eller tilsvarende for perioden den 6. november 2020 til og med den 26. november 2020 aktiveret af medkontrahenten, dog maksimum 100.000 kr. pr. virksomhed, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id99720e8e-cbb7-4e71-ac11-7bb04a0d22c7\">Stk. 2.</span> Virksomheder der har flere produktionsenheder kan, jf. stk. 1, opnå kompensation på op til 100.000 kr. pr. produktionsenhed.</p>\r\n<p class=\"Stk2\">\r\n   <span class=\"StkNr\" id=\"iddb40fc3c-4099-4aca-8ac9-91c7d30643d9\">Stk. 3.</span> En kontrakt, jf. § 3, stk. 1, nr. 2, kan kun henføres til én produktionsenhed eller CVR-nummer og virksomheden kan dermed maksimalt opnå 100.000 kr. i kompensation pr. kontrakt, der udløser bod, dagbod eller tilsvarende.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning og dokumentation</span>\r\n   </span>\r\n</p>\r\n<p class=\"Paragraf\" id=\"id516cb237-13ec-4f36-b6d5-a07eac041342\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ansøgning om kompensation efter denne bekendtgørelse indsendes til Erhvervsstyrelsen via virksomhedsguiden.dk til og med den 15. december 2020. Virksomheden kan ved sin ansøgning anmode om kompensation for hver produktionsenhed, der er registreret på virksomhedens CVR-nr.</p>\r\n<p class=\"Stk2\">\r\n   <span class=\"StkNr\" id=\"id76b436f1-d6f4-4177-9dae-981654cf7b2a\">Stk. 2.</span> Ansøgningen skal udarbejdes i et særligt skema, der er tilgængeligt via virksomhedsguiden.dk. Skemaet vedlægges de foreskrevne bilag samt dokumentation, jf. § 6.</p>\r\n<p class=\"Stk2\">\r\n   <span class=\"StkNr\" id=\"idfc12e406-2bc5-4549-82f3-f8f073b55f2d\">Stk. 3.</span> Erhvervsstyrelsen behandler ansøgningerne efter ansøgningsfristen i stk. 1, med henblik på udbetaling af kompensation inden for puljens rammer.</p>\r\n<p class=\"Paragraf\" id=\"id4e7fc18f-133e-4ba1-9d5e-f3fcb73704cf\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ansøgning om kompensation, jf. § 6, skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"id7cdce1fd-de8b-43ec-9e55-b4d3edaf3b08\">1)</span> Virksomhedsnavn og CVR-nr. Ansøges der om kompensation til flere produktionsenheder under samme CVR-nr., oplyses produktionsenhedsnumrene.</p>\r\n<p class=\"Liste1\">\r\n   <span class=\"Liste1Nr\" id=\"id316e9b01-6242-4814-89d0-1d2bf57c7185\">2)</span> Igangværende kontrakter med allerede defineret bods- eller dagbodsbeløb eller tilsvarende med deres tilknytning til virksomheden.</p>\r\n<p class=\"Liste1\">\r\n   <span class=\"Liste1Nr\" id=\"id53e0c6d5-e2b0-4a91-82f8-f7db656a6935\">3)</span> Dokumentation for, at bods- eller dagbodsbestemmelse eller tilsvarende er aktiveret, jf. § 3, stk. 1, nr. 3.</p>\r\n<p class=\"Liste1\">\r\n   <span class=\"Liste1Nr\" id=\"idb56efd48-f7cf-4158-af86-a06d74e01c12\">4)</span> Oplysning om og dokumentation for størrelsen af boden, dagboden eller tilsvarende i perioden den 6. november 2020 til og med den 26. november 2020.</p>\r\n<p class=\"Liste1\">\r\n   <span class=\"Liste1Nr\" id=\"id55d3d451-842f-4a3c-841d-3d74df606c1a\">5)</span> Dokumentation for, at restriktioner om begrænset mobilitet til og fra de i § 1, stk. 1, angivne kommuner er direkte årsag til den forsinkelse, som har medført iværksættelse af bods- eller dagbodsbestemmelse eller tilsvarende.</p>\r\n<p class=\"Liste1\">\r\n   <span class=\"Liste1Nr\" id=\"idd3df3c42-c104-4a53-8884-97d1d9aa5183\">6)</span> Virksomhedens realiserede omsætning i referenceperioden efter § 2, nr. 9 og 10.</p>\r\n<p class=\"Liste1\">\r\n   <span class=\"Liste1Nr\" id=\"id412f8763-a7e9-4728-860f-5c3a0807695a\">7)</span> Dokumentation for placering af det arbejdssted, som kontrakten knytter sig til.</p>\r\n<p class=\"Liste1\">\r\n   <span class=\"Liste1Nr\" id=\"ida3f8da59-2be7-4f36-ba1c-f20a9c45ce60\">8)</span> Eventuel dokumentation for, at der mellem parterne er forsøgt forhandlet om at undgå bod, dagbod eller tilsvarende.</p>\r\n<p class=\"Stk2\">\r\n   <span class=\"StkNr\" id=\"idef47ae94-0897-450b-9835-1b881bb0c857\">Stk. 2.</span> Virksomheden skal indsende en erklæring om al øvrig de minimis-støtte, som virksomheden har modtaget i indeværende og de to foregående regnskabsår i medfør af Europa-Kommissionens forordning (EU) nr. 717/2014 eller øvrige de minimis-forordninger.</p>\r\n<p class=\"Stk2\">\r\n   <span class=\"StkNr\" id=\"id4c5cdc9a-a3c3-442f-ab7a-6dbc4d80348c\">Stk. 3.</span> Virksomheden skal under strafansvar, jf. § 11, på tro og love erklære, at de afgivne oplysninger efter stk. 1 og 2, er korrekte. Erklæringen kan tilgås via den digitale løsning på virksomhedsguiden.dk.</p>\r\n<p class=\"Paragraf\" id=\"id3fef66fa-408f-46c7-b86e-9b9893dc48cc\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"idacfd7e07-dfd5-409a-b655-b549223900e7\">Stk. 2.</span> Erhvervsstyrelsen kan udtage ansøgninger af særlig karakter, herunder hvor der vurderes at være en særlig risiko for, at ansøger ikke er berettiget til det ansøgte tilskud, eksempelvis ved atypiske forhold omkring ansøgningsgrundlaget, til udvidet sagsbehandling.</p>\r\n<p class=\"Stk2\">\r\n   <span class=\"StkNr\" id=\"ide670ece8-2e87-45fc-b80f-2efbe353c924\">Stk. 3.</span> Erhvervsstyrelsen kan pålægge enhver, der i medfør af stk. 2, udtages til udvidet sagsbehandling, at udlevere supplerende oplysninger og dokumentation til brug for afgørelsen.</p>\r\n<p class=\"Stk2\">\r\n   <span class=\"StkNr\" id=\"idc8d3ce22-aa96-413e-8258-2b1bd5169807\">Stk. 4.</span> Erhvervsstyrelsen fastsætter i forbindelse med indhentelse af oplysninger efter stk. 3 en frist for indsendelse af oplysningerne.</p>\r\n<p class=\"Stk2\">\r\n   <span class=\"StkNr\" id=\"id1cd08d9f-dec0-40af-91f2-a109d333a308\">Stk. 5.</span> Der kan alene udbetales kompensation, når sagen er dokumenteret i fornødent omfang og inden for den af Erhvervsstyrelsen fastsatte frist, jf. stk. 4.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbetaling af kompensation</span>\r\n   </span>\r\n</p>\r\n<p class=\"Paragraf\" id=\"id2760a609-c6fc-4e9b-8fff-e08cf337e649\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Efter udløb af ansøgningsperioden, jf. § 5, stk. 1, behandler Erhvervsstyrelsen alle ansøgninger efter tilskudsbetingelserne i denne bekendtgørelse, med henblik på udbetaling af puljens samlede midler.</p>\r\n<p class=\"Stk2\">\r\n   <span class=\"StkNr\" id=\"id562f4d47-48db-47c9-8540-a80f9870a408\">Stk. 2.</span> Overstiger summen af de tilskudsberettigede ansøgninger puljens størrelse, vil Erhvervsstyrelsen prioritere ansøgningerne ud fra hvor hårdt virksomheden er ramt, målt som størrelsen af den bod, dagbod eller tilsvarende, der søges kompensation for, set i forhold til virksomhedens omsætning i referenceperioden. Herefter prioriteres ud fra, hvorvidt virksomheden har forsøgt at undgå den pågældende bod, dagbod eller tilsvarende via forhandling med medkontrahenten.</p>\r\n<p class=\"Stk2\">\r\n   <span class=\"StkNr\" id=\"id915d3419-1e12-4830-b09f-5ceaa9e7ca77\">Stk. 3.</span> Udbetaling af kompensation vil ske direkte til virksomheden, når virksomhedens fremsendte dokumentation, jf. §§ 5 og 6, er godkendt af Erhvervsstyrelsen, og der er foretaget prioritering af ansøgningerne. Udbetaling af kompensation sker direkte til virksomhedens NemKonto.</p>\r\n<p class=\"Stk2\">\r\n   <span class=\"StkNr\" id=\"id4c384980-5667-48f3-b9b9-b7dbff63500c\">Stk. 4.</span> Hvis ansøgninger om kompensation efter denne pulje samlet set ligger under puljens økonomiske rammer, vil midlerne ikke på et senere tidspunkt blive udbetalt. Såfremt efterfølgende kontroller, jf. § 9, fører til tilbagebetaling af kompensation, vil disse midler heller ikke på et senere tidspunkt blive udbetalt.</p>\r\n<p class=\"Stk2\">\r\n   <span class=\"StkNr\" id=\"id405d0c72-97c2-4ba3-aca8-8d66bec028ca\">Stk. 5.</span> Virksomheder, der inden for de seneste tre regnskabsår har modtaget de minimis-støtte svarende til 200.000 EUR, kan ikke tildeles støtte efter denne bekendtgørelse.</p>\r\n<p class=\"Kapitel\" id=\"id4a4bbcb3-eadc-4519-8398-63e88186501a\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kontrol, tilsyn og sanktioner</span>\r\n</p>\r\n<p class=\"Paragraf\" id=\"id90a2602f-c006-4795-b7c7-b463f138627f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Erhvervsstyrelsen gennemfører en efterfølgende kontrol af, om virksomhederne har anvendt den modtagne kompensation til betaling af bod, dagbod eller tilsvarende i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id4e9f92e7-3572-429d-a5d0-3cc9913114b2\">Stk. 2.</span> Erhvervsstyrelsen kan af virksomheden og dens ledelse forlange de oplysninger, som er nødvendige for at dokumentere, at kravene i denne bekendtgørelse er overholdt.</p>\r\n<p class=\"Stk2\">\r\n   <span class=\"StkNr\" id=\"idc9880ab2-4a5f-49c6-87d4-d4ed28f041a8\">Stk. 3.</span> Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"id02767630-9196-4071-99eb-43c2e65fcf08\">Stk. 4.</span> Erhvervsstyrelsen kan træffe afgørelse om hel eller delvis tilbagebetaling af uretmæssigt udbetalt kompensation, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse, har undladt at indsende dokumentation i kontroløjemed efter stk. 1 eller hvis den indsendte dokumentation eller øvrige oplysninger, som Erhvervsstyrelsen modtager, viser, at virksomheden ikke er berettiget til kompensationen i henhold til reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idf6a07b77-3f45-44ad-85ba-c8bca6a8d368\">Stk. 5.</span> Retten til kompensation bortfalder, hvis kompensationen er i strid med Europa-Kommissionens forordning (EU) nr. 1407/2013 (de minimis-forordningen).</p>\r\n<p class=\"Stk2\">\r\n   <span class=\"StkNr\" id=\"idcefcb07d-2fc2-4d32-82a7-2a149c319ee6\">Stk. 6.</span> Virksomheden har pligt til at give Erhvervsstyrelsen meddelelse om forhold, der kan medføre kompensationens bortfald.</p>\r\n<p class=\"Kapitel\" id=\"idea2a8640-7ec6-435e-8b75-78a6feff42c6\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klage, straf og ikrafttræden</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klageadgang</span>\r\n   </span>\r\n</p>\r\n<p class=\"Paragraf\" id=\"id3e43aaaf-b6f0-4874-89bc-c3d8000c5dcd\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"id02b47065-b0c2-4c1c-b34b-a08a8a90fdc7\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og kompensation m.v., afgiver urigtige eller vildledende oplysninger eller fortier oplysninger af betydning for en sags afgørelse.</p>\r\n<p class=\"Stk2\">\r\n   <span class=\"StkNr\" id=\"id12786b09-3420-4d88-83c7-1b32f445b960\">Stk. 2.</span> Der kan pålægges selskaber m.v. (juridiske personer), strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id940747d9-c5d0-48df-962e-72df0fde5e9e\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 7. december 2020.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 3. december 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/12/2020"
        },
        {
            "displayName": "Accession",
            "displayValue": "B20200180905"
        },
        {
            "displayName": "Entydig dokumentidentifikation",
            "displayValue": "CQ001493"
        },
        {
            "displayName": "Dato for førstegangsindlæggelse",
            "displayValue": "05/12/2020"
        },
        {
            "displayName": "Dato for indlæggelse",
            "displayValue": "05/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1809"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "03/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen,  j.nr. 2020-18695"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}