{
    "id": 121001,
    "title": "Et medlem opfyldte ikke beskæftigelseskravet ved sin anmodning om efterløn, da han forud for sin ansøgning havde haft arbejde i Sverige. Medlemmet var ikke blevet vejledt om betydningen af arbejdet i Sverige. Der var dog ikke tilstrækkelig grundlag for at stille medlemmet, som om han havde været vejledt og havde opfyldt beskæftigelseskravet",
    "documentTypeId": "240",
    "isSagsforlobPeriodValid": true,
    "shortName": "KEN nr 9518 af 14/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Et medlem opfyldte ikke beskæftigelseskravet ved sin anmodning om efterløn, da han forud for sin ansøgning havde haft arbejde i Sverige. Medlemmet var ikke blevet vejledt om betydningen af arbejdet i Sverige. Der var dog ikke tilstrækkelig grundlag for at stille medlemmet, som om han havde været vejledt og havde opfyldt beskæftigelseskravet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Sagen drejede sig om et medlem, der ikke var berettiget til efterløn, fordi han ikke opfyldte beskæftigelseskravet om arbejde i Danmark i 26 uger på fuld tid inden for de sidste 3 år før ansøgningen.</div>\r\n        </p>\r\n        <p class=\"Tekst2\">\r\n          <div>Medlemmet havde imidlertid på et tidligere tidspunkt søgt om og også fået bevilget efterløn. Det forelå oplyst, at han før denne ansøgning havde haft arbejde i Sverige. På ansøgningstidspunktet opfyldte han ikke 2 års-reglen. Han tilbagekaldte derfor sin ansøgning med henblik på at opfylde 2 års-reglen.</div>\r\n        </p>\r\n        <p class=\"Tekst2\">\r\n          <div>Det var endvidere oplyst, at han herefter havde en ledighedsperiode, hvor der var blevet udbetalt ydelser fra a-kassen. Efter ledighedsperioden havde han haft arbejde i Sverige.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at a-kassen burde have vejledt medlemmet om betydningen af arbejde i udlandet i forbindelse med opfyldelse af beskæftigelseskravet.</div>\r\n        </p>\r\n        <p class=\"Tekst2\">\r\n          <div>Nævnet fandt dog ikke grundlag for at antage, at medlemmet havde haft mulighed for at få yderligere arbejde i Danmark, selv om han havde modtaget vejledning fra a-kassen om, at han for at opfylde beskæftigelseskravet skulle have haft arbejde i Danmark i 26 uger. Han kunne derfor ikke stilles, som om han var korrekt vejledt og opfyldte betingelserne vedrørende beskæftigelseskravet.</div>\r\n        </p>\r\n        <p class=\"Tekst2\">\r\n          <div>Medlemmet blev henvist til at rette henvendelse til domstolene, hvis han mente at have lidt et økonomisk tab.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 13. marts 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\"><span class=\"Bold\">A F G Ø R E L S E</span></p>\r\n      <p class=\"Tekst\">De har ikke ret til efterløn fra den 1. februar 2007.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af 20. juli 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De fik udstedt efterlønsbevis med virkning fra den xxx, hvor De fyldte 60 år,</p>\r\n        <p class=\"Liste1\"><span class=\"Liste1Nr\">–</span> De indtil 31. december 2003 havde arbejdet under xxx og i perioden 23. februar til 31. maj 2004 for xxx hvor De havde 518 løntimer,</p>\r\n        <p class=\"Liste1\"><span class=\"Liste1Nr\">–</span> De fra 1. juni 2004 og til 28. februar 2005 arbejdede med løntilskud (jobtræning), arbejdet foregik i Sverige,</p>\r\n        <p class=\"Liste1\"><span class=\"Liste1Nr\">–</span> De herefter fortsatte med at arbejde i Sverige frem til 28. februar 2006,</p>\r\n        <p class=\"Liste1\"><span class=\"Liste1Nr\">–</span> De blev godkendt som efterlønsmodtager med virkning fra 1. marts 2006,</p>\r\n        <p class=\"Liste1\"><span class=\"Liste1Nr\">–</span> De på dette tidspunkt endnu ikke opfyldte 2 årskravet,</p>\r\n        <p class=\"Liste1\"><span class=\"Liste1Nr\">–</span> De tilbagekaldte Deres ansøgning om efterløn med henblik på at opfylde 2 års kravet,</p>\r\n        <p class=\"Liste1\"><span class=\"Liste1Nr\">–</span> De blev meldt ledig fra 1. april 2006 og fik udbetalt ydelser frem til 23. juli 2006,</p>\r\n        <p class=\"Liste1\"><span class=\"Liste1Nr\">–</span> De fra 1. august 2006 og til 31. januar 2007 arbejdede i Sverige, og</p>\r\n        <p class=\"Liste1\"><span class=\"Liste1Nr\">–</span> De ansøgte om efterløn på ny nu med virkning fra 1. februar 2007.</p>\r\n      </p>\r\n      <p class=\"Tekst\">For at opnå ret til efterløn skal et medlem opfylde betingelserne i § 74 a i lov om arbejdsløshedsforsikring, herunder beskæftigelseskrav, således at betingelsen om ret til dagpenge er opfyldt.</p>\r\n      <p class=\"Tekst\">Der er for medlemmer, der har haft forsikrings- eller beskæftigelsesperioder i udlandet, i Grønland eller på Færøerne fastsat særlige regler om beskæftigelseskravet i forbindelse med efterløn.</p>\r\n      <p class=\"Tekst\">Medlemmet skal som udgangspunkt opfylde beskæftigelseskravet med arbejde i Danmark. Et medlem, der kan opfylde kravet om forsikringsperiode som medlem af en dansk a-kasse, og som helt eller delvist opfylder beskæftigelseskravet med arbejde fra udlandet, kan dog overgå til efterløn, hvis medlemmet har haft 26 ugers arbejde på fuld tid i Danmark i de sidste 3 år lige før tidspunktet for overgangen til efterløn.</p>\r\n      <p class=\"Tekst\">Drejer det sig om beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, kan en sådan beskæftigelse ikke medregnes ved opfyldelse af beskæftigelseskravet.</p>\r\n      <p class=\"Tekst\">De har i perioden efter 1. februar 2004, 3 år før overgang til efterløn, haft arbejde i Danmark med 518 løntimer eller et antal uger på under 26.</p>\r\n      <p class=\"Tekst\">De arbejdede i den øvrige periode i Sverige dels med løntilskud og dels med ustøttet arbejde. Beskæftigelse med tilskud kan ikke medregnes til opfyldelsen af beskæftigelseskravet.</p>\r\n      <p class=\"Tekst\">De kan ikke opfylde kravet om 26 ugers beskæftigelse i Danmark i de sidste 3 år lige før tidspunktet for overgang til efterløn. De opfylder derfor ikke beskæftigelseskravet, og dermed er betingelserne for overgang til efterløn ikke opfyldt.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 53, stk. 4, § 65, stk. 1 og 5, § 74 a, stk. 1, og § 95 i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006,</p>\r\n        <p class=\"Liste1\"><span class=\"Liste1Nr\">–</span> § 9 og § 10 i Arbejdsdirektoratets bekendtgørelse nr. 1619 af 13. december 2006 om ret til efterløn for medlemmer, der har haft forsikrings- og beskæftigelsesperioder i udlandet, i Grønland eller på Færøerne.</p>\r\n        <p class=\"Liste1\"><span class=\"Liste1Nr\">–</span> § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n      </p>\r\n      <p class=\"Tekstoverskrift\">B E M Æ R K N I N G E R T I L D E R E S K L A G E</p>\r\n      <p class=\"Tekst\">De har i Deres klage anført, at den vejledning, De har fået fra a-kassen, bekræfter Dem i, at den indankede afgørelse er forkert. De har henvist til ordlyden i den pjece fra Arbejdsdirektoratet, som De har fået tilsendt fra a-kassen, i efterlønsbeviset og i godkendelsen af efterløn til Dem fra 1. marts 2006.</p>\r\n      <p class=\"Tekst\">Hertil skal ankenævnet bemærke, at man finder, at a-kassen burde have vejledt Dem om betydningen af arbejde i udlandet i forbindelse med opfyldelse af beskæftigelseskravet.</p>\r\n      <p class=\"Tekst\">Nævnet skal endvidere bemærke, at man imidlertid ikke finder, at der er grundlag for at antage, at De havde haft mulighed for at få yderligere arbejde i Danmark, selv om De havde modtaget vejledning fra a-kassen om, at De for at opfylde beskæftigelseskravet skulle have haft arbejde i Danmark i 26 uger. De kan på denne baggrund ikke stilles, som om De var korrekt vejledt og opfyldte betingelserne vedrørende beskæftigelseskravet.</p>\r\n      <p class=\"Tekst\">Hvis De mener, at De har lidt et økonomisk tab på grund af a-kassens fejl, henvises De til at gøre dette krav direkte gældende mod a-kassen eventuelt ved at rejse sagen for domstolene.</p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekstoverskrift\"><span class=\"Bold\">På ankenævnets vegne</span></p>\r\n      <p class=\"Tekstoverskrift\">xxx</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">xxx</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K J.nr. xxx</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005, som ændret ved lov nr. 1540 af 20. december 2006</span></p>\r\n      <p class=\"Tekst\"><span class=\"Bold\">§ 53</span>….</p>\r\n      <p class=\"Tekst\"><span class=\"Italic\">Stk. 4.</span> Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.</p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, jf. dog § 74 o, som</p>\r\n      <p>\r\n        <p class=\"Liste1\"><span class=\"Liste1Nr\">1)</span> har nået efterlønsalderen, jf. § 74,</p>\r\n        <p class=\"Liste1\"><span class=\"Liste1Nr\">2)</span> har været medlem i mindst 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\">3)</span> har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\">4)</span> vil kunne opfylde betingelserne for ret til dagpenge ved ledighed, jf. dog stk. 8 og 9,</p>\r\n        <p class=\"Liste1\"><span class=\"Liste1Nr\">5)</span> har fået indberettet værdien af pensionsformuen, jf. § 74 j, stk. 3, 4, 7 og 8, og</p>\r\n        <p class=\"Liste1\"><span class=\"Liste1Nr\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 95.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om ret til medlemskab af en anerkendt arbejdsløshedskasse og om ret til dagpenge, feriedagpenge, ret til overgangsydelse og efterløn for personer, der har haft forsikrings- eller beskæftigelsesperioder i udlandet, på Færøerne eller i Grønland.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 1619 af 13. december 2006 om ret til efterløn for medlemmer, der har haft forsikrings- eller beskæftigelsesperioder i udlandet, i Grønland eller på Færøerne</span></p>\r\n      <p class=\"Tekst\"><span class=\"Bold\">§ 9.</span> For at få udstedt et efterlønsbevis eller for at overgå til efterløn, skal et medlem opfylde beskæftigelseskravet med arbejde i Danmark, jf. dog §§ 10-11.</p>\r\n      <p class=\"Tekst\"><span class=\"Bold\">§ 10.</span> Et medlem, der kan opfylde kravet om forsikringsperiode som medlem af en dansk a-kasse, og som helt eller delvist opfylder beskæftigelseskravet med arbejde fra udlandet, kan få et efterlønsbevis eller overgå til efterløn, hvis medlemmet har haft 26 ugers arbejde på fuld tid i Danmark i de sidste 3 år lige før tidspunktet for efterlønsbeviset eller overgangen til efterløn.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"Tekst\"><span class=\"Bold\">§ 1</span>. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"Tekst\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080951825"
        },
        {
            "displayName": "Entydig dokumentidentifikation",
            "displayValue": "BE003036"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9518"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "14/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100382-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}