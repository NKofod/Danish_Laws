{
    "id": 118213,
    "title": "MOMSVEJL., AFGØRELSER 1989   0223H UFR OFFENTLIG FORSYNINGSVIRKSOMHED ",
    "documentTypeId": "1490",
    "isSagsforlobPeriodValid": true,
    "shortName": "STV nr 20039 af 01/01/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0223H UfR Offentlig forsyningsvirksomhed </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Højesterets dom af 23. januar 1989 <BR>  \r\n\r\n</P>  \r\n\r\n<P>En kommunal forsyningsvirksomhed udførte vedligeholdelsesarbejde på  \r\n\r\n kommunens vejbelysningsanlæg. De af forsyningsvirksomheden leverede varer og  \r\n\r\n arbejdsydelser, der præsteres i forbindelse med vedligeholdelse af det  \r\n\r\n kommunale vejbelysningsanlæg, skal medregnes til den momspligtige omsætning  \r\n\r\n efter reglerne i momslovens § 11, stk. 1, jf. § 8, stk. 1. Lønninger og  \r\n\r\n pensionstillæg til det udførende personale fandtes at være en integreret del  \r\n\r\n af betalingen til forsyningsvirksomheden. <BR>  \r\n\r\n</P>  \r\n\r\n<P>Forsyningsvirksomheden skal således betale moms af de momspligtige  \r\n\r\n arbejdsydelser, som udføres for kommunen, jf. momslovens § 3, stk. 1, punkt  \r\n\r\n c. <BR>  \r\n\r\n</P>  \r\n\r\n<P>Østre Landsrets dom af 9. marts 1988. <BR>  \r\n\r\n</P>  \r\n\r\n<P>Under denne sag, der er anlagt den 7. april 1987, har sagsøgeren, en  \r\n\r\n kommune, påstået sagsøgte, Skatteministeriet, tilpligtet at tilbagebetale et  \r\n\r\n momsbeløb på 3.695.234 kr. (moms af løn og pensionstillæg for årene 1976-83)  \r\n\r\n incl renter og retsafgift, og med procesrente fra sagens anlæggelse. <BR>  \r\n\r\n</P>  \r\n\r\n<P>Sagsøgte har påstået frifindelse. <BR>  \r\n\r\n</P>  \r\n\r\n<P>Sagen drejede sig om, hvorvidt der skal betales moms af arbejdsydelser,  \r\n\r\n som en kommunal forsyningsvirksomhed udfører i forbindelse med drift og  \r\n\r\n vedligeholdelse af en kommunes gadebelysning og færdselsfyr. <BR>  \r\n\r\n</P>  \r\n\r\n<P>Forsyningsvirksomheden leverer foruden nævnte arbejdsydelser også gas,  \r\n\r\n vand, el og varme til kommunen og private. <BR>  \r\n\r\n</P>  \r\n\r\n<P>Arbejdet faktureres fra forsyningsvirksomheden til Stadsingeniørens  \r\n\r\n kontor. Der er betalt moms af alle arbejdsydelser, bortset fra løn og  \r\n\r\n pensionstillæg til det udførende personale, som er tjenestegørende ved  \r\n\r\n forsyningsvirksomheden. <BR>  \r\n\r\n</P>  \r\n\r\n<P>Momsnævnet traf afgørelse om, at de omhandlede lønninger og pensionstillæg  \r\n\r\n er en integreret del af betalingen til forsyningsvirksomheden. <BR>  \r\n\r\n</P>  \r\n\r\n<P>Nævnet traf endvidere afgørelse om, at forsyningsvirksomheden skal betale  \r\n\r\n moms af de momspligtige arbejdsydelser, som udføres for Stadsingeniørens  \r\n\r\n kontor, jf. momslovens § 3, stk. 1, punkt c. <BR>  \r\n\r\n</P>  \r\n\r\n<P>Rettens bemærkninger: <BR>  \r\n\r\n</P>  \r\n\r\n<P>Forsyningsvirksomheden er en kommunal forsyningsvirksomhed, der er  \r\n\r\n omfattet af momslovens § 3, stk. 1, punkt c. Arbejdet med drift og  \r\n\r\n vedligeholdelse af kommunens gadebelysning og færdselsfyr er udført som led i  \r\n\r\n forsyningsvirksomhedens aktivitet. <BR>  \r\n\r\n</P>  \r\n\r\n<P>Landsretten tiltrådte herefter også under hensyn til forarbejderne til den  \r\n\r\n pågældende formulering af momsloven, at momsnævnet har fundet de omhandlede  \r\n\r\n løn- og pensionsudgifter momspligtige. <BR>  \r\n\r\n</P>  \r\n\r\n<P>Herefter frifindes sagsøgte. <BR>  \r\n\r\n</P>  \r\n\r\n<P>Thi kendes for ret: <BR>  \r\n\r\n</P>  \r\n\r\n<P>Sagsøgte, Skatteministeriet, frifindes for sagsøgerens påstand under denne  \r\n\r\n sag. <BR>  \r\n\r\n</P>  \r\n\r\n<P>I sagsomkostninger betaler sagsøgeren inden 14 dage 60.000 kr. til  \r\n\r\n sagsøgte. <BR>  \r\n\r\n</P>  \r\n\r\n<P>Højesterets dom af 23. januar 1989. <BR>  \r\n\r\n</P>  \r\n\r\n<P>Appellanten har gentaget den i landsretten nedlagte påstand. <BR>  \r\n\r\n</P>  \r\n\r\n<P>Indstævnte har påstået stadfæstelse. <BR>  \r\n\r\n</P>  \r\n\r\n<P>Af de grunde, som er anført af landsretten, stadfæster Højesteret dommen.  \r\n\r\n<BR>  \r\n\r\n</P>  \r\n\r\n<P>Thi kendes for ret: <BR>  \r\n\r\n</P>  \r\n\r\n<P>Landsrettens dom bør ved magt at stande. <BR>  \r\n\r\n</P>  \r\n\r\n<P>I sagsomkostninger for Højesteret skal appellanten betale 60.000 kr. til  \r\n\r\n indstævnte, Skatteministeriet. De idømte sagsomkostninger skal betales inden  \r\n\r\n 14 dage efter denne højesteretsdoms afsigelse. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19897MA0002"
        },
        {
            "displayName": "Entydig dokumentidentifikation",
            "displayValue": "AN007171"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}