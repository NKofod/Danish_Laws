{
    "id": 155470,
    "title": "Ankestyrelsens principafgørelse P-21-01 om pension - tilbagebetaling - forudbetalte serviceydelser - modregning",
    "documentTypeId": "240",
    "isSagsforlobPeriodValid": true,
    "shortName": "KEN nr 9353 af 01/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-21-01 om pension - tilbagebetaling - forudbetalte serviceydelser - modregning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det forhold, at kravet på tilbagebetaling af pension for tiden efter dødsfaldet ikke kunne gennemføres på grund af bestemmelsen om udlæg for begravelsesomkostningerne i lov om skifte af dødsboer var ikke til hinder for, at der kunne foretages modregning i den for meget udbetalte pension for forudbetalte serviceydelser.</p>\r\n   <p class=\"TekstGenerel\">Ankestyrelsen lagde vægt på, at serviceydelserne vedrørte samme formål og samme periode som den forudbetalte pension, nemlig dækning af pensionistens forsørgelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om skifte af dødsboer - lov nr. 383 af 22. maj 1996 - § 18</p>\r\n<p>Lov om social pension - lovbekendtgørelse nr. 615 af 26. juni 2001 - § 33, stk. 3 og § 33, stk. 6</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en kvindelig pensionist, der var bosiddende i en ældrebolig, hvor hun den 15. november 1994 indgik aftale med kommunen om, at der i hendes pension skulle fratrækkes valgfri serviceydelser fra 1. januar 1995.</p>\r\n<p>Hun modtog forudbetalt folkepension, hvilket indebar, at hun den 31. marts 2000 fik udbetalt pension for hele april 2000.</p>\r\n<p>Hun afgik ved døden den 12. april 2000.</p>\r\n<p>Kommunen fremsendte krav om tilbagebetaling af pensionen for perioden 13. april til 30. april 2000 til Skifteretten, jf. § 33, stk. 3 i lov nr. 1116 af 29. december 1999. Kommunen havde modregnet for de forudbetalte serviceydelser for perioden 13. april til 30. april 2000.</p>\r\n<p>Skifteretten meddelte imidlertid, at boet var afsluttet ved boudlæg, jf. § 18 i lov om skifte af dødsboer. Pensionen skulle således ikke tilbagebetales, jf. § 33, stk. 6 i lov om social pension.</p>\r\n<p>Kommunen afskrev herefter kravet.</p>\r\n<p>Nævnet tiltrådte kommunens afgørelse med den begrundelse, at det beløb, der skulle have været tilbagebetalt for ikke brugte serviceydelser, med rette kunne modregnes i det beløb, der var udbetalt for meget i folkepension.</p>\r\n<p>I klagen til Ankestyrelsen er det bl.a. anført, at betaling af de ikke modtagne serviceydelser var sket i forbindelse med pensionsudbetalingen for april måned 2000. Madordningen blev opsagt til køkkenpersonalet den 11. april 2000. Kommunen havde selv ved beregning af 31. maj 2000 angivet, at de forudbetalte serviceydelser skulle tilbagebetales med dagen efter dødsdagen som skæringsdag.</p>\r\n<p>Sagen blev behandlet i principielt møde med henblik på afklaring af praksis for tilbagebetaling af beløb til dækning af serviceydelser efter dødsfald i tilfælde, hvor pensionen ikke skal tilbagebetales i medfør af § 18 i lov om skifte af dødsboer</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ikke var ret til tilbagebetaling af forudbetalte serviceydelser efter den 12. april 2000.</p>\r\n<p>Reglerne om udbetaling af pension i forbindelse med dødsfald blev ændret ved lov nr. 1116 af 29. december 1999 om ændring af lov om social pension og lov om skifte af dødsboer, således at retten til pension fra 1. april 2000 ophører med virkning fra dagen efter pensionistens dødsfald.</p>\r\n<p>Hvis pensionistens bo er udlagt uden skiftebehandling i medfør af § 18 i lov om skifte af dødsboer, vil krav på tilbagebetaling af pension for tiden efter dødsfaldet imidlertid ikke kunne gøres gældende.</p>\r\n<p>Ankestyrelsen lagde til grund, at tilbagebetaling af pension for den resterende del af april måned efter pensionistens død den 12. april 2000 ikke kunne gennemføres, idet boudlæg var sket i medfør af § 18 i lov om skifte af dødsboer.</p>\r\n<p>Det forhold, at kravet på tilbagebetaling af pension for tiden efter dødsfaldet ikke kunne gennemføres på grund af ovennævnte bestemmelse i skifteloven sås dog ikke at være til hinder for, at der kunne foretages modregning i den for meget udbetalte pension for forudbetalte serviceydelser.</p>\r\n<p>Ankestyrelsen lagde i den forbindelse vægt på, at de nævnte ydelser vedrørte samme formål og samme periode som pensionen, dækning af pensionistens forsørgelse.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010935325"
        },
        {
            "displayName": "Entydig dokumentidentifikation",
            "displayValue": "BS008265"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9353"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 600238-01"
        },
        {
            "displayName": "Stikord",
            "displayValue": "P-21-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}