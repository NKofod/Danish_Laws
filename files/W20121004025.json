{
    "id": 153672,
    "title": "Ankestyrelsens principafgørelse 99-12 om arbejdsskade - erstatning - krav efter renteloven",
    "documentTypeId": "240",
    "isSagsforlobPeriodValid": true,
    "shortName": "KEN nr 10040 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 99-12 om arbejdsskade - erstatning - krav efter renteloven</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skadelidt har efter arbejdsskadelovgivningen kun ret til at få udbetalt renter af en erstatning eller en godtgørelse, hvis et forsikringsselskab først betaler mere end end 4 uger efter Arbejdsskadestyrelsens afgørelse om tilkendelse af lovens ydelser.</p>\r\n   <p class=\"TekstGenerel\">Ankestyrelsen har ikke kompetence til at tage stilling til, om sikrede eventuelt har et krav om morarenter efter renteloven. Ankestyrelsen kan kun inddrage retsregler og retlige betragtninger fra andre lovområder end lov om arbejdsskadesikring, hvis det er nødvendigt for at afklare juridiske spørgsmål, der har betydning for retten til en ydelse efter Arbejdsskadesikringsloven.</p>\r\n   <p class=\"TekstGenerel\">Vi kan derfor ikke afgøre, om der eventuelt er et berettiget krav på renter efter renteloven. Vi kan endvidere ikke tage stilling til, om der eventuelt er et berettiget erstatningskrav mod Arbejdsskadestyrelsen. Sådanne krav skal rejses ved domstolene.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 26</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om udbetaling af morarenter i relation til din afgørelse om tab af erhvervsevne som følge af din arbejdsskade, hvor du beskadigede din ankel.</p>\r\n<p>Vi har besluttet at behandle sagen principielt til belysning af Ankestyrelsens kompetence til at træffe afgørelse om morarenter efter renteloven.</p>\r\n<p>Resultatet er</p>\r\n<p>• Du er ikke berettiget til renter efter arbejdsskadelovgivningen</p>\r\n<p>• Ankestyrelsen har ikke kompetence til at træffe afgørelse om renter efter renteloven</p>\r\n<p>Vi er således kommet til samme resultat som Arbejdsskadestyrelsen men med en ændret begrundelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du ikke er berettiget til renter efter lov om sikring mod følger af arbejdsskade.</p>\r\n<p>Der kan kun tilkendes renter efter lov om sikring mod følger af arbejdsskade, hvis forsikringsselskabet udbetaler erstatninger og godtgørelsesbeløb senere end 4 uger fra datoen for Arbejdsskadestyrelsens underretning om beløbets tilkendelse.</p>\r\n<p>En tilsvarende bestemmelse findes i lov om arbejdsskadesikring.</p>\r\n<p>Arbejdsskadelovgivningen giver således alene mulighed for at beregne renter ved forsikringsselskabets for sene udbetaling af tilkendte beløb.</p>\r\n<p>Vi har lagt til grund, at du blev tilkendt midlertidig 25 procent i erstatning for tab af erhvervsevne ved Arbejdsskadestyrelsens afgørelse i 2008.</p>\r\n<p>Erstatningen blev ikke udbetalt, da det er oplyst i sagen, at hverken du, din daværende repræsentant eller forsikringsselskabet modtog denne afgørelse.</p>\r\n<p>Arbejdsskadestyrelsen traf efterfølgende en revisionsafgørelse om erstatning for tab af erhvervsevne i 2010. Denne afgørelse modtog du og sagens øvrige parter. Der blev i 2010 rettet henvendelse til Arbejdsskadestyrelsen om den manglende afgørelse fra 2008, og der blev efterfølgende rejst et krav om morarenter for perioden 2008 til 2010 af din advokat.</p>\r\n<p>Vi vurderer, at bestemmelsen om renter i arbejdsskadelovgivningen ikke finder anvendelse i din sag. Lovgivningen giver en udtømmende opregning af, hvornår der kan udbetale renter.</p>\r\n<p>Vi har lagt vægt på, at din situation er usammenlignelig med lovreglen om ret til renter ved for sen udbetaling, idet ingen af sagens parter ses at have modtaget afgørelsen fra 2008.</p>\r\n<p>Ankestyrelsen har ikke taget stilling til, hvorvidt du har et eventuelt krav på renter efter renteloven eller et eventuelt krav på erstatning for den for sene udbetaling.</p>\r\n<p>Vi har lagt vægt på, at vores kompetence omfatter afgørelser fra Arbejdsskadestyrelsen truffet efter arbejdsskadelovgivningen.</p>\r\n<p>Vi har desuden lagt vægt på, at Ankestyrelsen alene kan inddrage retsregler og retlige betragtninger fra andre lovområder end arbejdsskadelovgivningen i det omfang, det er nødvendigt for afklaring af præjudicielle spørgsmål, der måtte have betydning for retten til en ydelse efter arbejdsskadelovgivningen. Ankestyrelsen kan eksempelvis inddrage forvaltningsretlige, almindelige formueretlige regler eller regler udenfor det sociale område, hvis det er nødvendigt for at tage stilling til, om der er krav på en ydelse efter arbejdsskadelovgivningen.</p>\r\n<p>Vi vurderer, at der i relation til din sag udtømmende er gjort op med, i hvilke tilfælde der kan udbetales renter efter lovgivningen om arbejdsskade.</p>\r\n<p>Vi bemærker, at spørgsmålet, om hvorvidt du eventuelt har et krav på renter efter renteloven eller almindelige formueretlige retsgrundsætninger eller et eventuelt erstatningskrav mod Arbejdsskadestyrelsen, må afgøres ved anlæggelse af sag hos domstolene.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Din advokat anfører i klagen, at Arbejdsskadestyrelsen ved en fejl ikke har sendt afgørelsen af 8. november 2008 ud til sagens parter. Det anføres, at der deraf må opstå et krav om morarenter. Advokaten oplyser, at hverken du, din daværende repræsentant 3F eller forsikringsselskabet modtog afgørelsen af 8. november 2008, og at forsikringsselskabet meddelte dette ved mail i 2010. Advokaten anfører, at der er sket flere fejl under sagsbehandlingen, og at Arbejdsskadestyrelsen eksempelvis ikke selv tog tabet af erhvervsevnen op til revision i overensstemmelse med deres afgørelse fra 8. november 2008.</p>\r\n<p>Vi bemærker, at disse oplysninger er indgået i vores behandling af sagen. Vi vurderer, at du i stedet må anlægge sag hos domstolene til afklaring af, hvorvidt du har et eventuelt krav på morarenter efter renteloven. Vi henviser i øvrigt til begrundelsen for vores afgørelse oven for.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 23. august 2011. Ved denne afgørelse fik du afslag på ret til udbetaling af morarenter</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• U-9-96</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121004025"
        },
        {
            "displayName": "Entydig dokumentidentifikation",
            "displayValue": "BS006474"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10040"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1000460-12"
        },
        {
            "displayName": "Stikord",
            "displayValue": "99-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}