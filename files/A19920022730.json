{
    "id": 79746,
    "title": "Lov om fisketegn m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 227 af 08/04/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om fisketegn m.v. </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ingen person, der er fyldt 18 år og ikke fyldt  \r\n\r\n 67 år, må uden at have erhvervet fisketegn udøve sports- eller lystfiskeri i  \r\n\r\n saltvandsområder på dansk fiskeriterritorium eller i naturlige ferske vande  \r\n\r\n samt i kanaler, grøfter og lignende kunstigt frembragte ferske vande, der  \r\n\r\n indgår som led i eller træder i stedet for dele af et naturligt  \r\n\r\n vandløbssystem. Der kræves dog ikke fisketegn i vande, der ejes af  \r\n\r\n enkeltpersoner, det offentlige, selskaber el. lign., og som ikke har afløb  \r\n\r\n til sø, å eller strand, eller hvis afløb er af en sådan beskaffenhed, at fisk  \r\n\r\n ikke kan passere det. </P>  \r\n\r\n<P CLASS=STK> <I>Stk. 2. </I> Undtaget fra bestemmelsen i stk. 1 er ejere af  \r\n\r\n den grund, der ligger nærmest ved fiskevandet, samt deres husstand. </P>  \r\n\r\n<P CLASS=STK> <I>Stk. 3. </I> Ved sports- og lystfiskeri forstås fiskeri med  \r\n\r\n stang, pilk eller lignende lette håndredskaber. </P>  \r\n\r\n<P CLASS=STK> <I>Stk. 4. </I> Den, som mod eller uden vederlag stiller  \r\n\r\n fiskeret til rådighed for eller transporterer en anden person under fiskeri,  \r\n\r\n har pligt til at kontrollere, at vedkommende har betalt fisketegnslicens, jf.  \r\n\r\n § 2. I tilfælde, hvor en forening eller anden sammenslutning har lejet  \r\n\r\n fiskeret, er det lejeren, som udøver kontrollen. </P>  \r\n\r\n<P CLASS=STK> <I>Stk. 5. </I> Fisketegn er et vilkår for retten til udøvelse  \r\n\r\n af sports- eller lystfiskeri, men giver ikke den, som har erhvervet  \r\n\r\n fisketegn, ret til fiskeri i vande, hvortil vedkommende i øvrigt ikke har  \r\n\r\n adkomst. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fisketegnslicensen indbetales til  \r\n\r\n Fiskeriministeriet. </P>  \r\n\r\n<P CLASS=STK> <I>Stk. 2. </I> Beviset for, at den pågældende har erhvervet  \r\n\r\n fisketegn, er kvittering med navn og adresse. Fisketegnet er gyldigt fra  \r\n\r\n datoen for kvitteringen. Kvitteringen for betalt bidrag skal sammen med  \r\n\r\n behørig legitimation medbringes under fiskeriet. Kvitteringen må ikke  \r\n\r\n overdrages til andre. </P>  \r\n\r\n<P CLASS=STK> <I>Stk. 3. </I> Fiskeriministeren fastsætter nærmere regler for  \r\n\r\n indbetalingen og administrationen af ordningen i øvrigt. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fiskeriministeren fastsætter størrelsen af  \r\n\r\n licensbeløbet. Beløbet fastsættes under hensyn til de med ordningen forbundne  \r\n\r\n omkostninger og under hensyn til den periode, hvori fisketegnet har  \r\n\r\n gyldighed. </P>  \r\n\r\n<P CLASS=STK> <I>Stk. 2. </I> Der kan erhverves fisketegn med følgende  \r\n\r\n gyldighedsperiode: </P>  \r\n\r\n<UL CLASS=PLAIN-LIST>  \r\n\r\n<LI>1) 12 måneder fra kvitteringsdato, </LI>  \r\n\r\n<LI>2) 1 uge fra kvitteringsdato eller </LI>  \r\n\r\n<LI>3) datoen for kvitteringens udstedelse. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For 1993 udgør licensbeløbet 100 kr. for 12  \r\n\r\n måneder, 75 kr. for 1 uge og 25 kr. for dagslicens. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Personer, der har betalt fiskeplejebidrag i  \r\n\r\n henhold til saltvandsfiskerilovens regler for den pågældende periode, kan  \r\n\r\n fiske uden at have erhvervet fisketegn i henhold til § 1. Kvittering for  \r\n\r\n fiskeplejebidrag og behørig legitimation skal medbringes under fiskeri. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Midlerne fra fisketegnslicensen anvendes til  \r\n\r\n fiskepleje, herunder til udsætning af yngel og sættefisk. Der kan dog desuden  \r\n\r\n anvendes midler til forskning i udsætning og til etablering af administration  \r\n\r\n og kontrol af ordningen samt til information herom. </P>  \r\n\r\n<P CLASS=STK> <I>Stk. 2. </I> Fiskeriministeren træffer efter indhentet  \r\n\r\n udtalelse fra det i § 12 a i lov om saltvandsfiskeri nævnte udvalg afgørelse  \r\n\r\n om anvendelsen af midlerne fra fisketegnslicensen, jf. stk. 1. Det skal  \r\n\r\n herunder tilstræbes, at den samlede fiskeplejeindsats i videst muligt omfang  \r\n\r\n tilgodeser et bredt udsnit af fiskearter og geografiske områder omfattet af  \r\n\r\n lov om saltvandsfiskeri og lov om ferskvandsfiskeri. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tilsynet med overholdelsen af bestemmelserne i  \r\n\r\n loven og de i medfør heraf fastsatte bestemmelser påhviler fiskerikontrollen  \r\n\r\n og de af Fiskeriministeriet autoriserede fiskeriopsynsmænd. </P>  \r\n\r\n<P CLASS=STK> <I>Stk. 2. </I> Politiet yder tilsynsmyndigheden bistand ved  \r\n\r\n udøvelsen af dens opgaver. Justitsministeren kan efter forhandling med  \r\n\r\n fiskeriministeren fastsætte nærmere regler herom. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Personer, som udøver sports- og lystfiskeri, og  \r\n\r\n som ikke efterkommer tilsynsmyndighedens krav om at forevise såvel kvittering  \r\n\r\n som legitimation, skal senest 14 dage efter påkrav indbetale et licensbeløb,  \r\n\r\n der svarer til det dobbelte af fisketegnslicensen for 12 måneder. Hvis bidrag  \r\n\r\n allerede var betalt, da fiskeriet fandt sted, og kvittering forevises sammen  \r\n\r\n med legitimation på den lokale fiskerikontrolstation senest 14 dage efter  \r\n\r\n påkrav, skal der indbetales halvt bidrag for 12 måneder. </P>  \r\n\r\n<P CLASS=STK> <I>Stk. 2. </I> Fisketegnslicensen efter stk. 1 tillægges  \r\n\r\n udpantningsret. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Loven træder i kraft den 1. januar 1993. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 8.  \r\n\r\n april 1992 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Kent Kirk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1992"
        },
        {
            "displayName": "Accession",
            "displayValue": "A19920022730"
        },
        {
            "displayName": "Entydig dokumentidentifikation",
            "displayValue": "CM038959"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/05/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "08/04/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "91-213-31"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}