{
    "id": 107576,
    "title": "1988 BTB 45   BETÆNKNING OVER FORSLAG TIL FOLKETINGSBESLUTNING OM PRÆMIERING AF   OPSPARING    NR B 45 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 45 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om præmiering af  \r\n\r\n opsparing <BR>  \r\n\r\n Nr B 45 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19890511 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. Nogle af disse spørgsmål og ministerens </P>  \r\n\r\n<P>besvarelse heraf er optrykt i et bilag til denne betænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Centrum-Demokraternes og Kristeligt Folkepartis medlemmer)  \r\n\r\n beslutningsforslaget til <I>forkastelse</I> ved 2. (sidste) behandling. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n gør opmærksom på, at når Hansen sparer nogle penge op, bliver disse udlånt  \r\n\r\n til Jensen, der så kan udvide sit forbrug. Centrum-Demokraternes forslag går  \r\n\r\n derfor kun ud på at flytte forbrugsmuligheden fra Hansen til Jensen i første  \r\n\r\n omgang og derefter - når tilbagebetaling finder sted - fra Jensen til Hansen.  \r\n\r\n Det er forkasteligt at benytte de tvangsudskrevne skattemidler fra Svendsen,  \r\n\r\n Petersen og Sørensen på at betale til de nævnte transaktioner mellem Hansen  \r\n\r\n og Jensen. Allerede som følge heraf er det et rigtig dårligt forslag,  \r\n\r\n Centrum-Demokraterne har fremsat. </P>  \r\n\r\n<P>Dertil kommer så, at der diskrimineres mod dem, der har indtægtsfald,  \r\n\r\n måske på grund af sygdom, konjunkturnedgang eller andet, der bestemt ikke kan  \r\n\r\n begrunde, at de skal behandles dårligere end andre. Derimod begunstiges de,  \r\n\r\n der på papiret har indtægtsfremgang - måske på grund af deres  \r\n\r\n afskrivningspolitik eller andre årsager, som der ingen anledning er til at  \r\n\r\n præmiere. </P>  \r\n\r\n<P>Der henvises derudover til de som bilag optrykte svar fra skatteministeren  \r\n\r\n på udvalgets spørgsmål nr. 1-3. </P>  \r\n\r\n<P>Et <I>mindretal</I> (Centrum-Demokraternes og Kristeligt Folkepartis  \r\n\r\n medlemmer af udvalget) indstiller beslutningsforslaget til <I>vedtagelse  \r\n\r\n uændret. </I></P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til skatteministeren og dennes besvarelse  \r\n\r\n heraf </P>  \r\n\r\n<P>Spørgsmål 1: </P>  \r\n\r\n<P>En udførlig analyse og kommentarer udbedes vedrørende forslagets  \r\n\r\n sandsynlige direkte og afledede provenuvirkninger. </P>  \r\n\r\n<P>Spørgsmål 2: </P>  \r\n\r\n<P>Hvilke skøn kan ministeren finde vedrørende det maksimale provenutab som  \r\n\r\n følge af forslaget? </P>  \r\n\r\n<P>Svar: </P>  \r\n\r\n<P>Beslutningsforslaget går ud på at fremme den private opsparing ved en  \r\n\r\n præmieringsordning. Præmieringen skal ifølge forslaget ske ved at give den  \r\n\r\n enkelte skatteyder mulighed for at fratrække indskud på opsparingskonti i den  \r\n\r\n skattepligtige indkomst, såfremt opsparingen modsvares af en  \r\n\r\n indkomststigning. Fradraget udgør 20 pct. af det opsparede beløb, dog højst  \r\n\r\n 15.000 kr., og skal bindes i mindst 3 år. </P>  \r\n\r\n<P>Provenutabet ved forslaget afhænger af, hvor mange skatteydere der i givet  \r\n\r\n fald vil udnytte ordningen og med hvilke opsparingsbeløb. Det er ikke muligt  \r\n\r\n at skønne over dette omfang på grund af manglende erfaringsmateriale og  \r\n\r\n dermed heller ikke over størrelsen af provenutabet. </P>  \r\n\r\n<P>Det er imidlertid givet, at der vil være store kontrolproblemer forbundet  \r\n\r\n med forslaget. Det gælder såvel afgørelsen af, hvornår opsparingen sker ud af  \r\n\r\n en indkomststigning, som afgørelsen af, om opsparingen er lånefinansieret.  \r\n\r\n Det vil være overordentlig vanskeligt at opbygge et system, der kan sikre, at  \r\n\r\n disse betingelser er opfyldt. Dertil kommer, at det er meget svært at  \r\n\r\n vurdere, hvorvidt fradragsordningen vil føre til en forøgelse af  \r\n\r\n nettoopsparingen. En del skatteydere vil formentlig udnytte  \r\n\r\n fradragsmuligheden uden af den grund at øge deres opsparing, og disse  \r\n\r\n skatteydere vil alt andet lige få øget deres disponible indkomst og får  \r\n\r\n dermed mulighed for at øge deres forbrug. I modsætning til hensigten vil  \r\n\r\n forslaget derfor kunne påvirke betalingsbalancen negativt. </P>  \r\n\r\n<P>Endelig vil præmiering ved fradrag i den skattepligtige indkomst stride  \r\n\r\n mod principperne i skattereformen, der bl.a. gik ud på at foretage en  \r\n\r\n fradragssanering. </P>  \r\n\r\n<P>Selv om sigtet med forslaget er det rigtige, er fremgangsmåden ikke  \r\n\r\n hensigtsmæssig. Det særlige opsparingsudvalg, som regeringen har nedsat,  \r\n\r\n analyserer i øjeblikket forskellige muligheder for at fremme den private  \r\n\r\n opsparing. Det er regeringens opfattelse, at opsparingsfremmende tiltag bør  \r\n\r\n afvente udvalgets rapport. </P>  \r\n\r\n<P>Spørgsmål 3: </P>  \r\n\r\n<P>Hvilke erfaringer har skatteadministrationen gjort vedrørende de sidste 35  \r\n\r\n års ordninger med skattepræmieret opsparing? </P>  \r\n\r\n<P>Svar: </P>  \r\n\r\n<P>Der har gennem de sidste 35-40 år været foretaget flere undersøgelser i  \r\n\r\n relation til præmiering af opsparing. Som eksempler kan nævnes en betænkning  \r\n\r\n fra 1952 om skattelettelse for privat opsparing og betænkning nr. 378 fra  \r\n\r\n 1964 om skattebegunstigelse for opsparing. </P>  \r\n\r\n<P>Der har også været lovgivet om emnet. Det kan således nævnes, at den  \r\n\r\n førstnævnte betænkning resulterede i vedtagelsen af lov nr. 294 af 29.  \r\n\r\n september 1954 om præmiering af opsparing, der pr. 1. januar 1959 afløstes af  \r\n\r\n en mere permanent opsparingsfremmende lovgivning - reglerne om  \r\n\r\n kapitalbindingskonti i afsnit II i renteforsikringsloven (lov nr. 150 af 2.  \r\n\r\n august 1958). I 1966 blev reglerne om kapitalbindingskonti udskilt fra  \r\n\r\n renteforsikringsloven for allerede i 1967 at blive helt ophævet. </P>  \r\n\r\n<P>Omtales i denne forbindelse bør også dels lov nr. 168 af 7. juni 1958 om  \r\n\r\n en opsparingsordning for unge forsørgere, der blev ophævet i 1961, dels lov  \r\n\r\n nr. 372 af 1. december 1962 om skattelettelse for visse indskud m.v.  \r\n\r\n Sidstnævnte lov blev ophævet i 1965 som følge af vedtagelsen af  \r\n\r\n etableringskontoloven og ændringer i renteforsikringsloven. </P>  \r\n\r\n<P>Endelig skal lov nr. 237 af 7. juni 1968 om opsparingspræmiering nævnes.  \r\n\r\n</P>  \r\n\r\n<P>På baggrund af oplysninger hentet i Statistiske Efterretninger vedlægges  \r\n\r\n en oversigt over anvendelsen af henholdsvis 1954-loven og  \r\n\r\n kapitalbindingsordningen. </P>  \r\n\r\n<P>Som jeg gav udtryk for under 1. behandling af beslutningsforslaget, er det  \r\n\r\n imidlertid min opfattelse, at man bør afvente udfaldet af det arbejde, som  \r\n\r\n det nedsatte embedsmandsudvalg vedrørende eventuelle opsparingsfremmende  \r\n\r\n foranstaltninger kommer med, inden der tages stilling til, om og i givet fald  \r\n\r\n hvilken opsparingsordning der vil være at foretrække. </P>  \r\n\r\n<P>I: Præmiering af opsparing </P>  \r\n\r\n<PRE>  \r\n\r\n ---------------------------------------------------------------------  \r\n\r\n         Antal skatteydere   Disse         Samlet godkendt   Samlet  \r\n\r\n         med godkendt        skatteyderes  opsparingsbeløb præmiebeløb  \r\n\r\n         opsparing           samlede  \r\n\r\n                             ansatte  \r\n\r\n                             indkomst  \r\n\r\n ---------------------------------------------------------------------  \r\n\r\n 1956/57    51.064           511.200        78.800           11.800  \r\n\r\n 1957/58    52.710           543.124        82.020           12.303  \r\n\r\n 1958/59    58.676           604.238        93.684           14.070  \r\n\r\n 1959/60    66.992           700.503       108.444           16.270  \r\n\r\n 1960/61       217             3.261           258               38  \r\n\r\n ---------------------------------------------------------------------  \r\n\r\n</PRE>  \r\n\r\n<P>II: Kapitalbindingskonti </P>  \r\n\r\n<PRE>  \r\n\r\n            Antal konti pr.       Samlet indestående pr.  \r\n\r\n ---------------------------------------------------------------------  \r\n\r\n 31.1.63      589.399               414.422  \r\n\r\n 31.1.64      813.481               626.749  \r\n\r\n 31.1.65      974.473               804.802  \r\n\r\n 31.1.66    1.262.514             1.530.699  \r\n\r\n 31.1.67    1.543.308             2.312.914  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/06/1989"
        },
        {
            "displayName": "Accession",
            "displayValue": "19881DA00045"
        },
        {
            "displayName": "Entydig dokumentidentifikation",
            "displayValue": "CL003923"
        },
        {
            "displayName": "Dato for førstegangsindlæggelse",
            "displayValue": "26/06/1989"
        },
        {
            "displayName": "Dato for indlæggelse",
            "displayValue": "26/06/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}