{
    "id": 83213,
    "title": "Bekendtgørelse om tilskud til jordbrugets konsulentvirksomhed ",
    "documentTypeId": "60",
    "isSagsforlobPeriodValid": false,
    "shortName": "BEK nr 1100 af 13/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tilskud til jordbrugets  \r\n\r\n konsulentvirksomhed </H1>  \r\n\r\n<P></P>  \r\n\r\n<P>I medfør af §§ 1 og 3, § 4, stk. 1, § 6, stk. 2 og §§ 7, 10 og 11 i </P>  \r\n\r\n<P>lov nr. 813 af 21. december 1988 om tilskud til jordbrugets </P>  \r\n\r\n<P>konsulentvirksomhed, som ændret ved lov nr. 296 af 24. april 1996, </P>  \r\n\r\n<P>fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Strukturdirektoratet for Landbrug og Fiskeri  \r\n\r\n (Strukturdirektoratet) træffer afgørelse om </P>  \r\n\r\n<UL CLASS=PLAIN-LIST>  \r\n\r\n<LI>1) godkendelse af tilskudsberettigede faglige sammenslutninger, </LI>  \r\n\r\n<LI>2) godkendelse af medarbejdere, der er ansat i de i nr. 1 nævnte faglige  \r\n\r\n sammenslutninger, og som kan yde tilskudsberettiget rådgivning, </LI>  \r\n\r\n<LI>3) ydelse af tilskud til de efter nr. 1 godkendte faglige  \r\n\r\n sammenslutningers udgifter til jordbrugsfaglig rådgivning og </LI>  \r\n\r\n<LI>4) bortfald og tilbagebetaling af tilskud. </LI>  \r\n\r\n</UL>  \r\n\r\n<P CLASS=STK> <I>Stk 2. </I> Ved faglig sammenslutning forstås i denne  \r\n\r\n bekendtgørelse foreninger, enheder eller fællesskaber, der driver  \r\n\r\n oplysningsvirksomhed inden for jordbrugsfaglige områder, og som er omfattet  \r\n\r\n af en af de i bilaget til denne bekendtgørelse nævnte organisationer. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Tilskud kan ydes til den faglige sammenslutnings  \r\n\r\n individuelle og kollektive erhvervsrettede rådgivning af jordbrugere,  \r\n\r\n herunder undervisning, forsøg, udstillinger og demonstrationer, der knytter  \r\n\r\n sig til rådgivningen og bistand ved udarbejdelse af ansøgninger til det  \r\n\r\n offentlige om støtte til en jordbrugsbedrift. </P>  \r\n\r\n<P CLASS=STK> <I>Stk. 2. </I> Tilskudsberettiget rådgivning omfatter  \r\n\r\n rådgivning inden for områderne planteavl, husdyrbrug, jordbrugsteknik,  \r\n\r\n jordbrugsbyggeri, landboturisme, helhedsorienteret driftsledelse,  \r\n\r\n arbejdsmiljø, efteruddannelse, landøkonomisk ungdomsarbejde og erhverv og  \r\n\r\n samfund. Regnskabs- og budgetarbejde eller lignende revisorvirksomhed,  \r\n\r\n projekteringsarbejde og opgaver, som henhører under almindelig  \r\n\r\n advokatvirksomhed, er ikke tilskudsberettiget. </P>  \r\n\r\n<P CLASS=STK> <I>Stk. 3. </I> Strukturdirektoratet kan nærmere afgrænse de i  \r\n\r\n stk. 2 angivne tilskudsberettigede rådgivningsområder. </P>  \r\n\r\n<P CLASS=STK> <I>Stk. 4. </I> Strukturdirektoratet kan afgrænse særlige  \r\n\r\n rådgivningsaktiviteter inden for de i stk. 2 nævnte områder med henblik på at  \r\n\r\n fremme rådgivning ydet under særligt vanskelige forhold og rådgivning ydet  \r\n\r\n til jordbrugere med et specielt rådgivningsbehov. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved afgørelse om godkendelse som  \r\n\r\n tilskudsberettiget faglig sammenslutning, jf. § 1, nr. 1, lægges især vægt på  \r\n\r\n sammenslutningens </P>  \r\n\r\n<UL CLASS=PLAIN-LIST>  \r\n\r\n<LI>1) medlemsgrundlag, </LI>  \r\n\r\n<LI>2) økonomiske muligheder for at gennemføre rådgivningsaktiviteterne og  \r\n\r\n</LI>  \r\n\r\n<LI>3) muligheder for samarbejde med andre faglige sammenslutninger om  \r\n\r\n rådgivningsarbejdet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Medarbejdere, som kan godkendes til at yde  \r\n\r\n tilskudsberettiget rådgivning efter § 1, nr. 2, skal </P>  \r\n\r\n<UL CLASS=PLAIN-LIST>  \r\n\r\n<LI>1) have afsluttet en uddannelse fra et universitet eller anden højere  \r\n\r\n uddannelsesinstitution, som kan danne grundlag for kvalificeret rådgivning,  \r\n\r\n eller </LI>  \r\n\r\n<LI>2) have afsluttet anden uddannelse, som kan danne grundlag for  \r\n\r\n kvalificeret rådgivning, eller </LI>  \r\n\r\n<LI>3) være tilknyttet en faglig afdeling, der ledes af en medarbejder, der  \r\n\r\n er godkendt efter nr. 1 eller nr. 2. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilskud kan ydes til de efter § 1, nr. 1  \r\n\r\n godkendte faglige sammenslutningers udgifter til løn, pension og  \r\n\r\n efteruddannelse, der afholdes i forbindelse med tilskudsberettiget  \r\n\r\n rådgivning. </P>  \r\n\r\n<P CLASS=STK> <I>Stk. 2. </I> De tilskudsberettigede udgifter til løn og  \r\n\r\n pension opgøres på grundlag af den tid, de efter § 1, nr. 2 godkendte  \r\n\r\n medarbejdere anvender på tilskudsberettiget rådgivning. Ved opgørelsen kan  \r\n\r\n alene medgå rådgivning ydet af medarbejdere, som har været ansat for en  \r\n\r\n periode på mindst en måned og med en arbejdstid, der mindst udgør halvdelen  \r\n\r\n af normal arbejdstid. </P>  \r\n\r\n<P CLASS=STK> <I>Stk. 3. </I> Opgørelse af de tilskudsberettigede udgifter  \r\n\r\n til løn og pension sker på grundlag af overenskomsten mellem staten og det  \r\n\r\n faglige forbund, som den pågældende medarbejder kan henføres til. </P>  \r\n\r\n<P CLASS=STK> <I>Stk. 4. </I> Strukturdirektoratet kan fastsætte grænser for  \r\n\r\n de tilskudsberettigede udgifter til løn, pension og efteruddannelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De tilskudsberettigede udgifter opgøres med  \r\n\r\n fradrag af andre offentlige tilskud til samme aktivitet med undtagelse af  \r\n\r\n midler fra promille- og produktionsafgiftsfondene ydet i medfør af lov om  \r\n\r\n administration af Det Europæiske Fællesskabs forordninger om markedsordninger  \r\n\r\n for landbrugsvarer m.v. </P>  \r\n\r\n<P CLASS=STK> <I>Stk. 2. </I> De økonomiske midler fra de i stk. 1 nævnte  \r\n\r\n fonde må dog højst udgøre den ikke dækkede del af de tilskudsberettigede  \r\n\r\n udgifter. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilskud ydes med højst 50 pct. af udgifterne til  \r\n\r\n tilskudsberettiget rådgivning. </P>  \r\n\r\n<P CLASS=STK> <I>Stk. 2. </I> Strukturdirektoratet kan dog bestemme, at der  \r\n\r\n ydes forhøjet tilskud til særlige rådgivningsaktiviteter, jf. § 2, stk. 4.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den enkelte faglige sammenslutnings tilskud  \r\n\r\n beregnes på grundlag af sammenslutningens tilskudsberettigede  \r\n\r\n rådgivningsaktiviteter og tilskudsprocenten for de pågældende aktiviteter.  \r\n\r\n</P>  \r\n\r\n<P CLASS=STK> <I>Stk. 2. </I> Tilskudsprocenten beregnes ud fra  \r\n\r\n sammenslutningernes samlede tilskudsberettigede rådgivningsaktiviteter i  \r\n\r\n forhold til den årlige bevilling, jf. dog stk. 3 og 4. </P>  \r\n\r\n<P CLASS=STK> <I>Stk. 3. </I> Tilskud til særlige rådgivningsaktiviteter, jf.  \r\n\r\n § 2, stk. 4, fordeles inden beregning af tilskudsprocenten. </P>  \r\n\r\n<P CLASS=STK> <I>Stk. 4. </I> Inden beregning af tilskudsprocenten fordeler  \r\n\r\n Strukturdirektoratet en del af den årlige bevilling til de sammenslutninger,  \r\n\r\n der opfylder betingelserne i § 18, stk. 4. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Strukturdirektoratet kan bestemme, at tilskuddet  \r\n\r\n til den enkelte faglige sammenslutning højst reduceres med 10 pct. i forhold  \r\n\r\n til det foregående års tilskud. Tilskudsprocenten for den del af  \r\n\r\n sammenslutningens rådgivning, der ikke er omfattet af § 2, stk. 4, kan dog  \r\n\r\n højst udgøre 50 pct. </P>  \r\n\r\n<P CLASS=STK> <I>Stk. 2. </I> Strukturdirektoratet kan ændre den i stk. 1, 1.  \r\n\r\n pkt., angivne procentsats, hvis der sker væsentlige ændringer i bevillingen.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De tilskudsberettigede sammenslutninger skal  \r\n\r\n hvert kvartal foretage indberetning om udgifter til løn, pension,  \r\n\r\n efteruddannelse og om tidsforbrug anvendt på tilskudsberettiget rådgivning.  \r\n\r\n</P>  \r\n\r\n<P CLASS=STK> <I>Stk. 2. </I> Strukturdirektoratet fastsætter fremgangsmåde  \r\n\r\n og frister for indberetningen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Strukturdirektoratet udbetaler tilskuddet til  \r\n\r\n den pågældende faglige sammenslutning. Tilskuddet udbetales a conto månedligt  \r\n\r\n bagud til sammenslutningens konto i et pengeinstitut. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Strukturdirektoratet fastsætter i en  \r\n\r\n regnskabsinstruks nærmere regler for regnskabsføring af tilskudsberettigede  \r\n\r\n udgifter og for registrering af tilskudsberettigede aktiviteter. </P>  \r\n\r\n<P CLASS=STK> <I>Stk. 2. </I> Strukturdirektoratet fastsætter i en  \r\n\r\n revisionsinstruks nærmere regler for gennemførelse af revision af  \r\n\r\n regnskabsaflæggelse og af aktivitetsregistrering efter stk. 1. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Medarbejdere, som yder tilskudsberettiget  \r\n\r\n rådgivning i henhold til denne bekendtgørelse, må ikke have økonomiske  \r\n\r\n interesser eller have anden beskæftigelse, som er uforenelig med udøvelsen af  \r\n\r\n rådgivningen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Strukturdirektoratet fører kontrol med, om  \r\n\r\n betingelserne for udbetaling af tilskud er opfyldt. </P>  \r\n\r\n<P CLASS=STK> <I>Stk. 2. </I> Den faglige sammenslutning skal efter anmodning  \r\n\r\n herom give Strukturdirektoratet alle oplysninger, dokumenter, regnskaber  \r\n\r\n m.v., der er nødvendige for kontrollens gennemførelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Strukturdirektoratet kan beslutte, at  \r\n\r\n godkendelsen af den faglige sammenslutning bortfalder, og at tilskud skal  \r\n\r\n tilbagebetales helt eller delvist, hvis </P>  \r\n\r\n<UL CLASS=PLAIN-LIST>  \r\n\r\n<LI>1) sammenslutningen har givet urigtige eller vildledende oplysninger af  \r\n\r\n betydning for sagens oplysning, </LI>  \r\n\r\n<LI>2) sammenslutningen undlader at meddele de fornødne oplysninger efter §§  \r\n\r\n 10 og 14, </LI>  \r\n\r\n<LI>3) vilkårene for ydelse af tilskuddet ikke opfyldes, eller </LI>  \r\n\r\n<LI>4) forudsætningerne for tilskuddet i øvrigt, efter Strukturdirektoratets  \r\n\r\n skøn, er væsentligt forrykket. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Strukturdirektoratet kan tilbageholde de  \r\n\r\n månedlige a contoudbetalinger, jf. § 11, indtil sammenslutningen foretager  \r\n\r\n indberetning efter § 10. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Strukturdirektoratet nedsætter et udvalg til at  \r\n\r\n rådgive om faglige og administrative forhold af betydning for den i lovens §  \r\n\r\n 1 nævnte konsulentvirksomhed. </P>  \r\n\r\n<P CLASS=STK> <I>Stk. 2. </I> De danske Landboforeninger, Dansk  \r\n\r\n Familielandbrug, Dansk Erhvervsgartnerforening og Jordbrugsteknikere i  \r\n\r\n Danmark udpeger hver et medlem af udvalget. Foreningen af danske  \r\n\r\n Landbrugskonsulenter og Dansk Agronomforening udpeger i forening et medlem.  \r\n\r\n Endvidere udpeger Strukturdirektoratet et medlem efter indstilling fra de  \r\n\r\n øvrige organisationer nævnt i bilaget til denne bekendtgørelse. </P>  \r\n\r\n<P CLASS=STK> <I>Stk. 3. </I> Formandskab og sekretariatsbetjening af  \r\n\r\n udvalget varetages af Strukturdirektoratet. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Afgørelser truffet i medfør af denne  \r\n\r\n bekendtgørelsen kan ikke indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. januar  \r\n\r\n 1997. </P>  \r\n\r\n<P CLASS=STK> <I>Stk. 2. </I> Bekendtgørelse nr. 204 af 27. marts 1991, som  \r\n\r\n senest ændret ved bekendtgørelse nr. 449 af 2. juni 1996, ophæves samtidig.  \r\n\r\n</P>  \r\n\r\n<P CLASS=STK> <I>Stk. 3. </I> Organisationer, foreninger eller enheder, der i  \r\n\r\n 1996 har modtaget tilskud i henhold til bekendtgørelse nr. 204 af 27. marts  \r\n\r\n 1991, anses for tilskudsberettigede efter denne bekendtgørelse. </P>  \r\n\r\n<P CLASS=STK> <I>Stk. 4. </I> Organisationer, der er nævnt i bilag 1 til  \r\n\r\n bekendtgørelse nr. 204 af 27. marts 1991, som senest ændret ved  \r\n\r\n bekendtgørelse nr. 19 af 11. januar 1994, kan, med undtagelse af De danske  \r\n\r\n Landboforeninger og Dansk Familielandbrug, ansøge om at opretholde den andel  \r\n\r\n af bevillingen, som blev opnået i 1996. Ansøgning herom skal være indgivet  \r\n\r\n til Strukturdirektoratet inden den 1. april 1997. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugs- og Fiskeriministeriet, den  \r\n\r\n 13. december 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Henrik Dam Kristensen </P>  \r\n\r\n<P CLASS=MINISTER ALIGN=RIGHT>/ Søren Sørensen </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Organisationer for jordbrugsfaglig oplysningsvirksomhed, jf. §1, stk. 2  \r\n\r\n</P>  \r\n\r\n<P>De danske Landboforeninger, </P>  \r\n\r\n<P>Dansk Familielandbrug, </P>  \r\n\r\n<P>Dansk Erhvervsjordbrug, </P>  \r\n\r\n<P>Dansk Erhvervsgartnerforening, </P>  \r\n\r\n<P>Dansk Erhvervsfrugtavl, </P>  \r\n\r\n<P>Det danske Fjerkræråd, </P>  \r\n\r\n<P>Dansk Pelsdyravlerforening, </P>  \r\n\r\n<P>De samvirkende danske Frøavlerforeninger, </P>  \r\n\r\n<P>Det kongelige danske Landhusholdningsselskab, </P>  \r\n\r\n<P>Danmarks Biavlerforening, </P>  \r\n\r\n<P>Landsforeningen af danske Svineproducenter, </P>  \r\n\r\n<P>Fællesudvalget for Læplantning, </P>  \r\n\r\n<P>Dansk Kartoffelproducentforening, </P>  \r\n\r\n<P>Landsforeningen af danske Maskinstationer, </P>  \r\n\r\n<P>Fondet for forsøg med Sukkerroedyrkning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/1996"
        },
        {
            "displayName": "Accession",
            "displayValue": "B19960110005"
        },
        {
            "displayName": "Entydig dokumentidentifikation",
            "displayValue": "CM042595"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1100"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "13/12/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Strukturdirektoratet"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., 1. afd., 3. kt., j.nr. 96-463/s50-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}