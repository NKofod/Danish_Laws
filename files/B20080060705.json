{
    "id": 120444,
    "title": "Bekendtgørelse om kommuners og regioners beregning og afgivelse af kontrolbud",
    "documentTypeId": "60",
    "isSagsforlobPeriodValid": true,
    "shortName": "BEK nr 607 af 24/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1 </a>   Anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2 </a>   Beregningen af kontrolbud</p>\r\n      <p class=\"Indholdsfortegnelse\"><a href=\"#Kap3\">Kapitel 3 </a>   Afgivelse af kontrolbud</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Klager</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om kommuners og regioners beregning og afgivelse af kontrolbud</p>\r\n      <p class=\"Indledning2\">I medfør af § 62 d i lov om kommunernes styrelse, jf. lovbekendtgørelse nr. 1060 af 24. oktober 2006, som ændret ved § 1 i lov nr. 224 af 8. april 2008, og § 35 a i lov nr. 537 af 24. juni 2005 om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab, som ændret ved § 2 i lov nr. 224 af 8. april 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1 </a></p>\r\n      <p class=\"KapitelOverskrift2\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse, når kommunen og regionen beregner omkostningerne ved kommunens egen udførelse af en opgave, som kommunen eller regionen beslutter at sende i udbud (kontrolbud).</p>\r\n      <p class=\"Kapitel\"><a name=\"Kap2\">Kapitel 2 </a></p>\r\n      <p class=\"KapitelOverskrift2\">Beregningen af kontrolbud</p>\r\n      <p class=\"Paragraf\"><span class=\"ParagrafNr\">§ 2.</span> Beregningen af omkostningerne ved kontrolbud skal omfatte de samlede langsigtede gennemsnitsindtægter og -omkostninger ved den udbudte opgave, jf. § 3.</p>\r\n      <p class=\"Paragraf\"><span class=\"ParagrafNr\">§ 3.</span> Beregningen af omkostningerne ved kontrolbud skal omfatte:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Alle de direkte omkostninger der er forbundet med opgavevaretagelsen, f.eks. løn, køb af materialer og tjenesteydelser, reparations- og vedligeholdelsesudgifter, husleje m.v.</p>\r\n          <p class=\"Liste1\"><span class=\"Liste1Nr\">2)</span> Alle de indirekte omkostninger der er forbundet med opgavevaretagelsen, f.eks. lokale- og kontorudgifter, indirekte lønomkostninger, IT-udgifter, udgifter til ledelse, administration m.v., forsikringer, udviklingsomkostninger, beregnede tjenestemandspensioner, beregnede omkostninger til lovpligtige forsikringer, beregnede skadesomkostninger (selvforsikring), forrentning af driftskapital, forrentning og afskrivning af anlægskapital samt beregnede omkostninger for faciliteter i øvrigt, der er stillet til rådighed ved opgavevaretagelsen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ved beregning af omkostninger i stk. 1 anvendes følgende principper:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Såfremt en omkostning er udelelig, fordeles den ved brug af en fordelingsnøgle, der dokumenteres.</p>\r\n          <p class=\"Liste1\"><span class=\"Liste1Nr\">2)</span> Afskrivninger beregnes i overensstemmelse med reglerne i kapitel 8 i »Budget- og regnskabssystem for kommuner« og kapitel 8 i »Budget- og regnskabssystem for regioner«. Herudover skal afskrivninger være udtryk for de langsigtede afskrivninger.</p>\r\n          <p class=\"Liste1\"><span class=\"Liste1Nr\">3)</span> Ved beregning af forrentning af drifts- og anlægskapital anvendes markedsrenten.</p>\r\n          <p class=\"Liste1\"><span class=\"Liste1Nr\">4)</span> Beregningen af omkostninger til tjenestemandspensioner foretages med en procentsats af den pensionsgivende løn som anført i kapitel 4 i »Budget- og regnskabssystem for kommuner« og som anført i kapitel 4 i »Budget- og regnskabssystem for regioner«.</p>\r\n          <p class=\"Liste1\"><span class=\"Liste1Nr\">5)</span> Såfremt opgaven, der sendes i udbud, er omfattet af lov om merværdiværdiafgift, medtages moms ikke.</p>\r\n          <p class=\"Liste1\"><span class=\"Liste1Nr\">6)</span> Såfremt opgaven, der sendes i udbud, ikke er omfattet af lov om merværdiværdiafgift, medtages moms.</p>\r\n        </div>\r\n      </p>\r\n      <p class=\"Kapitel\"><a name=\"Kap3\">Kapitel 3 </a></p>\r\n      <p class=\"KapitelOverskrift2\">Afgivelse af kontrolbud</p>\r\n      <p class=\"Paragraf\"><span class=\"ParagrafNr\">§ 4.</span> Det skal fremgå af udbudsannoncen og udbudsmaterialet, hvis kommunen eller regionen foretager et kontrolbud.</p>\r\n      <p class=\"Stk2\"><span class=\"StkNr\">Stk. 2.</span> Kontrolbud skal afgives senest samtidigt med udløbet af fristen for aflevering af eksterne tilbud.</p>\r\n      <p class=\"Stk2\"><span class=\"StkNr\">Stk. 3.</span> Kontrolbud skal foretages på samme vilkår som eksterne bud og som specificeret i udbudsmaterialet.</p>\r\n      <p class=\"Stk2\"><span class=\"StkNr\">Stk. 4.</span> Vurderingen af de indkomne eksterne tilbud og kommunens henholdsvis regionens kontrolbud skal foretages således, at der ikke deltager nogen, der har medvirket ved udarbejdelsen af kontrolbuddet.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Klager</p>\r\n      <p class=\"Paragraf\"><span class=\"ParagrafNr\">§ 5.</span> Klagenævnet for Udbud kan efter reglerne i lov om Klagenævnet for Udbud og forskrifter udstedt i medfør heraf behandle klager vedrørende kommunens og regionens overtrædelse af regler i denne bekendtgørelse.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 6.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Alene udbud, som er annonceret efter ikrafttrædelsestidspunktet, er omfattet af bekendtgørelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 24. juni 2008</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Søren H. Thomsen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2008"
        },
        {
            "displayName": "Accession",
            "displayValue": "B20080060705"
        },
        {
            "displayName": "Entydig dokumentidentifikation",
            "displayValue": "BI000209"
        },
        {
            "displayName": "Dato for førstegangsindlæggelse",
            "displayValue": "27/06/2008"
        },
        {
            "displayName": "Dato for indlæggelse",
            "displayValue": "27/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "607"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "24/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2008-3423"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}