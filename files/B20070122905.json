{
    "id": 105337,
    "title": "Bekendtgørelse om Finanstilsynets Forsikringsformidlingsregister",
    "documentTypeId": "60",
    "isSagsforlobPeriodValid": true,
    "shortName": "BEK nr 1229 af 22/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Finanstilsynets Forsikringsformidlingsregister</p><p class=\"Indholdsfortegnelse\"><a href=\"#Kap2\">Kapitel 2</a>   Forsikringsagentens eller administrationsselskabets anmeldelse om registrering</p><p class=\"Indholdsfortegnelse\"><a href=\"#Kap3\">Kapitel 3</a>   Underagentens eller administrationsselskabets anmeldelse om registrering</p><p class=\"Indholdsfortegnelse\"><a href=\"#Kap4\">Kapitel 4</a>   Straffe - og ikrafttrædelsesbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om Finanstilsynets Forsikringsformidlingsregister <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 27, stk. 3, § 37, stk. 7, og § 54, stk. 2, i lov om forsikringsformidling, jf. lovbekendtgørelse nr. 401 af 25. april 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Finanstilsynets Forsikringsformidlingsregister</p><p class=\"Paragraf\"><span class=\"ParagrafNr\">§ 1.</span> Finanstilsynet fører et elektronisk register over:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Forsikringsagentvirksomheder.</p><p class=\"Liste1\"><span class=\"Liste1Nr\">2)</span> Underagentvirksomheder.</p><p class=\"Liste1\"><span class=\"Liste1Nr\">3)</span> Administrationsselskaber, der handler på vegne af virksomheder omfattet af nr. 1 og 2.</p></div></p><p class=\"Stk2\"><span class=\"StkNr\">Stk. 2.</span> Erhvervsvirksomheden skal registreres, når der er indgået aftale om salg her i landet af forsikringsprodukter for et forsikringsselskab, en forsikringsagent eller underagent, jf. § 2.</p><p class=\"Stk2\"><span class=\"StkNr\">Stk. 3.</span> Registeret består af et forsikringsagentregister, jf. kapitel 2 og et underagentregister, jf. kapitel 3. Registeret er offentligt tilgængeligt på Finanstilsynets hjemmeside.</p><p class=\"Paragraf\"><span class=\"ParagrafNr\">§ 2.</span> Følgende har pligt til at lade sig registrere:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Erhvervsvirksomheder (herefter kaldet forsikringsagenter eller administrationsselskaber), der indgår aftale om salg af forsikringsprodukter for et forsikringsselskab, der er anmeldt som grænseoverskridende tjenesteyder i medfør af § 31 i lov om finansiel virksomhed.</p><p class=\"Liste1\"><span class=\"Liste1Nr\">2)</span> Erhvervsvirksomheder (herefter kaldet underagenter eller administrationsselskaber), der indgår aftale om salg af forsikringsprodukter for forsikringsagenter, underagenter eller administrationsselskaber, der er etableret her i landet samt for filialer af forsikringsagenter og underagenter, der er anmeldt i medfør af § 43, stk. 1 i lov om forsikringsformidling.</p><p class=\"Liste1\"><span class=\"Liste1Nr\">3)</span> Erhvervsvirksomheder (herefter kaldet underagenter eller administrationsselskaber), der indgår aftale om salg af forsikringsprodukter for forsikringsagenter, underagenter eller administrationsselskaber, der er registreret i et andet land inden for Den Europæiske Union eller i et land, som Fællesskabet har indgået aftale med på det finansielle område og som udøver grænseoverskridende tjenesteydelsesvirksomhed her i landet.</p></div></p><p class=\"Paragraf\"><span class=\"ParagrafNr\">§ 3.</span> Forsikringsagentregisteret indeholder angivelse af:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Navn, CVR nr. og adresse på den forsikringsagent eller det administrationsselskab, jf. § 2, nr. 1, der har indgået forsikringsformidlingsaftale med det i nr. 2 angivne forsikringsselskab.</p><p class=\"Liste1\"><span class=\"Liste1Nr\">2)</span> Forsikringsselskabets navn, adresse og eventuelt registreringsnummer.</p><p class=\"Liste1\"><span class=\"Liste1Nr\">3)</span> Navn på den eller de personer hos forsikringsagenten eller administrationsselskabet, der er ansvarlige for forsikringsformidlingen.</p><p class=\"Liste1\"><span class=\"Liste1Nr\">4)</span> I hvilket land eller lande inden for Den Europæiske Union eller lande, som Fællesskabet har indgået aftale med på det finansielle område, der er anmeldt grænseoverskridende virksomhed, jf. § 42 i lov om forsikringsformidling.</p></div></p><p class=\"Paragraf\"><span class=\"ParagrafNr\">§ 4.</span> Underagentregisteret indeholder angivelse af:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Navn, CVR nr. og adresse på den underagent eller det administrationsselskab, jf. § 2, nr. 2 og 3, der har indgået forsikringsformidlingsaftale med den i nr. 2 angivne forsikringsagent, underagent eller administrationsselskab.</p><p class=\"Liste1\"><span class=\"Liste1Nr\">2)</span> Forsikringsagentens, underagentens eller administrationsselskabets navn, adresse, CVR. nr. eller eventuelle registreringsnummer.</p><p class=\"Liste1\"><span class=\"Liste1Nr\">3)</span> Navn på den eller de personer hos underagenten eller administrationsselskabet, der er ansvarlige for forsikringsformidlingen.</p><p class=\"Liste1\"><span class=\"Liste1Nr\">4)</span> Navn, adresse, CVR. nr. eller registreringsnummer på forsikringsselskabet, som forsikringsagenten har indgået forsikringsformidlingsaftale med.</p><p class=\"Liste1\"><span class=\"Liste1Nr\">5)</span> I hvilket land eller lande inden for Den Europæiske Union eller lande, som Fællesskabet har indgået aftale med på det finansielle område, der er anmeldt grænseoverskridende virksomhed, jf. § 42 i lov om forsikringsformidling.</p></div></p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Forsikringsagentens eller administrationsselskabets anmeldelse om registrering</p><p class=\"Paragraf\"><span class=\"ParagrafNr\">§ 5.</span> Når en forsikringsagent eller et administrationsselskab har indgået en forsikringsformidlings aftale med et forsikringsselskab, jf. § 2, nr. 1, skal forsikringsagenten eller administrationsselskabet indsende anmeldelse om registrering til Finanstilsynets Forsikringsformidlingsregister. Anmeldelsen skal senest foretages inden udløbet af det kvartal, hvor forsikringsformidlingsaftalen er indgået.</p><p class=\"Paragraf\"><span class=\"ParagrafNr\">§ 6.</span> Forsikringsagenten eller administrationsselskabet kan ved anmeldelsen til Finanstilsynets Forsikringsformidlingsregister benytte Finanstilsynets elektroniske anmeldelsesblanket.</p><p class=\"Stk2\"><span class=\"StkNr\">Stk. 2.</span> Forsikringsagenten eller administrationsselskabet skal ved elektronisk anmeldelse benytte en af Finanstilsynet accepteret digital signatur.</p><p class=\"Paragraf\"><span class=\"ParagrafNr\">§ 7.</span> Anmeldelsen skal indeholde de i § 3, nr. 1-3 angivne oplysninger.</p><p class=\"Stk2\"><span class=\"StkNr\">Stk. 2.</span> Ved indsendelse af anmeldelse til Finanstilsynet efter § 5 erklærer forsikringsagenten eller administrationsselskabet, at personerne nævnt i § 3, nr. 3 og de ansatte opfylder betingelserne i § 28, stk. 1, nr. 2- 4 i lov om forsikringsformidling samt regler udstedt i medfør af § 28, stk. 5 og § 31.</p><p class=\"Stk2\"><span class=\"StkNr\">Stk. 3.</span> Samtidig med anmeldelsen efter § 5 indsender forsikringsagenten eller administrationsselskabet erklæring om ansvarsforsikring, der opfylder betingelserne i kapitel 3 i bekendtgørelse om forsikringsformidleres ansvarsforsikring, garantistillelse og behandling af betroede midler.</p><p class=\"Paragraf\"><span class=\"ParagrafNr\">§ 8.</span> Ved ændringer i det allerede registrerede eller ved ophør af en forsikringsformidlingsaftale påhviler det forsikringsagenten eller administrationsselskabet at indsende anmeldelse herom til Finanstilsynet, jf. § 7. Anmeldelsen skal foretages snarest muligt, dog senest inden udløbet af det kvartal, hvor ændringen er indtruffet. § 6 finder anvendelse på denne anmeldelse.</p><p class=\"Paragraf\"><span class=\"ParagrafNr\">§ 9.</span> Forsikringsagenten eller administrationsselskabet er ansvarlig for rigtigheden af de anmeldte oplysninger.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Underagentens eller administrationsselskabets anmeldelse om registrering</p><p class=\"Paragraf\"><span class=\"ParagrafNr\">§ 10.</span> Når en underagent eller administrationsselskab har indgået en forsikringsformidlingsaftale med en forsikringsagent, underagent eller et administrationsselskab, jf. § 2, nr. 2 og 3, skal forsikringsagenten, underagenten eller administrationsselskabet indsende anmeldelse om registrering til Finanstilsynets Forsikringsformidlingsregister. Anmeldelsen skal senest foretages inden udløbet af det kvartal, hvor forsikringsformidlingsaftalen er indgået.</p><p class=\"Stk2\"><span class=\"StkNr\">Stk. 2.</span> § 6, § 8 og § 9 finder tilsvarende anvendelse på forsikringsagentens eller administrationsselskabets anmeldelse om registrering af underagenten eller administrationsselskabet.</p><p class=\"Paragraf\"><span class=\"ParagrafNr\">§ 11.</span> Anmeldelsen skal indeholde de i § 4, nr. 1 - 4 angivne oplysninger.</p><p class=\"Stk2\"><span class=\"StkNr\">Stk. 2.</span> Ved indsendelse af anmeldelse efter § 10 til Finanstilsynet erklærer forsikringsagenten eller administrationsselskabet, at personerne nævnt under § 4, nr. 3 og de ansatte opfylder betingelserne i § 37, stk. 2 i lov om forsikringsformidling samt regler udstedt i medfør af § 37, stk. 6 og § 39.</p><p class=\"Stk2\"><span class=\"StkNr\">Stk. 3.</span> Samtidig med anmeldelsen efter § 10 indsender forsikringsagenten eller administrationsselskabet erklæring om ansvarsforsikring, der opfylder betingelserne i kapitel 3 i bekendtgørelse om forsikringsformidleres ansvarsforsikring, garantistillelse og behandling af betroede midler.</p><p class=\"Paragraf\"><span class=\"ParagrafNr\">§ 12.</span> § 10 og § 11 finder tilsvarende anvendelse, når en underagent eller et administrationsselskab indgår forsikringsformidlingsaftale med en underagent eller et administrationsselskab, der er registreret i underagentregisteret.</p><p class=\"Stk2\"><span class=\"StkNr\">Stk. 2.</span> De i § 8 og § 10, stk. 1 angivne anmeldelser om registrering af underagenten eller administrationsselskabet og erklæringer i medfør af § 37, stk. 2 i lov om forsikringsformidling, kan indsendes af underagenten eller administrationsselskabet.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Straffe - og ikrafttrædelsesbestemmelser</p><p class=\"Paragraf\"><span class=\"ParagrafNr\">§ 13.</span> Med bøde straffes en forsikringsagent, underagent eller et administrationsselskab, der overtræder § 5, § 8 og § 10.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m. v. (juridiske personer) strafansvar efter reglerne i straffelovens kapitel 5.</p><p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 1. november 2007, jf. stk. 2 og 3. Samtidig ophæves bekendtgørelse nr. 1115 af 14. november 2004 om anmeldelse og registrering i Finanstilsynet af underagentvirksomheder og administrationsselskaber.</p><p class=\"Stk2\"><span class=\"StkNr\">Stk. 2.</span> Uanset stk. 1 skal virksomheder omfattet af kapitel 2 dog indsende anmeldelse efter § 5, hvis der indgås forsikringsformidlingsaftale med et forsikringsselskab, jf. § 2, nr. 1 med virkning fra den 15. februar 2007.</p><p class=\"Stk2\"><span class=\"StkNr\">Stk. 3.</span> Aftaler om forsikringsformidling som en virksomhed, omfattet af kapitel 2, indgår fra den 15. februar 2007 og indtil den 1. november 2007 forbliver i kraft uden registrering i Finanstilsynets Forsikringsformidlingsregister.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 22. oktober 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Vibeke Olesen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Europaparlamentets og Rådets direktiv nr. 92/2002/EF af 9. december 2002 om forsikringsformidling, (EF-Tidende 2003 nr. L 9, s 3.)</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2007"
        },
        {
            "displayName": "Accession",
            "displayValue": "B20070122905"
        },
        {
            "displayName": "Entydig dokumentidentifikation",
            "displayValue": "AU003039"
        },
        {
            "displayName": "Dato for førstegangsindlæggelse",
            "displayValue": "30/10/2007"
        },
        {
            "displayName": "Dato for indlæggelse",
            "displayValue": "30/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1229"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 1952-0004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}