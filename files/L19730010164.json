{
    "id": 50369,
    "title": "Bekendtgørelse af luftfartsoverenskomst af 18. maj 1973 med Folkerepublikken Kina. ",
    "documentTypeId": "220",
    "isSagsforlobPeriodValid": false,
    "shortName": "BKI nr 101 af 19/10/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 18.  \r\n\r\n maj 1973 med Folkerepublikken Kina. </H1>  \r\n\r\n<P></P>  \r\n\r\n<BR>  \r\n\r\n<P>Den 18. maj 1973 undertegnedes i Peking en civil luftfartsoverenskomst  \r\n\r\n mellem Danmark og Folkerepublikken Kina. </P>  \r\n\r\n<P>Overenskomsten med dertil hørende tillæg og brevveksling har følgende  \r\n\r\n ordlyd (den kinesiske tekst er udeladt): </P>  \r\n\r\n<P>CIVIL LUFTFARTSOVERENSKOMST MELLEM KONGERIGET DANMARKS REGERING OG </P>  \r\n\r\n<P>FOLKEREPUBLIKKEN KINAS REGERING </P>  \r\n\r\n<P>Kongeriget Danmarks regering og Folkerepublikken Kinas regering er med  \r\n\r\n henblik på at fremme de venskabelige forbindelser mellem Danmarks og Kinas  \r\n\r\n folk, at udvikle de indbyrdes forbindelser mellem de to lande på luftfartens  \r\n\r\n område i overensstemmelse med principperne om gensidig respekt for  \r\n\r\n uafhængighed og suverænitet, ikke-indblanding i hinandens interne anliggender  \r\n\r\n ligeberettigelse og gensidig fordel såvel som venskabeligt samarbejde, samt  \r\n\r\n med henblik på etablering og drift af regelmæssig lufttrafik mellem og ud  \r\n\r\n over deres respektive territorier </P>  \r\n\r\n<P>kommet overens om følgende: </P>  \r\n\r\n<P>Artikel I </P>  \r\n\r\n<P>DEFINITIONER </P>  \r\n\r\n<P>I nærværende overenskomst skal </P>  \r\n\r\n<UL CLASS=PLAIN-LIST>  \r\n\r\n<LI>1) udtrykket &#187;luftfartsmyndigheder&#171; for Kongeriget Danmarks  \r\n\r\n vedkommende betyde ministeriet for offentlige arbejder og for  \r\n\r\n Folkerepublikken Kinas vedkommende betyde Kinas hovedforvaltning for civil  \r\n\r\n luftfart eller i begge tilfælde enhver person eller ethvert organ, som er  \r\n\r\n bemyndiget til at udøve funktioner i forbindelse med nærværende overenskomst;  \r\n\r\n</LI>  \r\n\r\n<LI>2) udtrykket &#187;udpeget luftfartsselskab&#171; betyde et  \r\n\r\n luftfartsselskab, som er blevet udpeget og godkendt i overensstemmelse med  \r\n\r\n bestemmelserne i artikel III i nærværende overenskomst; </LI>  \r\n\r\n<LI>3) udtrykket &#187;lufttrafik&#171; betyde enhver regelmæssig lufttrafik  \r\n\r\n udført med luftfartøj til offentlig transport af passagerer, bagage, fragt og  \r\n\r\n post; </LI>  \r\n\r\n<LI>4) udtrykket &#187;international lufttrafik&#171; betyde en lufttrafik,  \r\n\r\n der passerer igennem luftrummet over mere end een stats territorium; </LI>  \r\n\r\n<LI>5) udtrykket *luftfartsselskab' betyde enhver lufttransportvirksomhed,  \r\n\r\n som driver international lufttrafik; </LI>  \r\n\r\n<LI>6) udtrykket &#187;teknisk landing&#171; betyde en landing med et hvilket  \r\n\r\n som helst andet formål end at optage eller afsætte passagerer, bagage, fragt  \r\n\r\n og post; </LI>  \r\n\r\n<LI>7) Udtrykket &#187;takst&#171; betyde de priser, der skal betales for  \r\n\r\n befordring af passagerer, bagage og fragt, samt de betingelser, hvorunder  \r\n\r\n disse priser anvendes anvendes, heri indbefattet priser og betingelser for  \r\n\r\n agentur og andre hjælpetjenester, men undtaget betaling eller betingelser for  \r\n\r\n befordring af post. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>TRAFIKRETTIGHEDER </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part tilstår den anden kontraherende part ret til  \r\n\r\n at oprette og drive regelmæssig lufttrafik (i det efterfølgende benævnt  \r\n\r\n &#187;den aftalte trafik&#171;) på den rute, som er angivet i tillægget til  \r\n\r\n nærværende overenskomst (i det efterfølgende benævnt &#187;den angivne  \r\n\r\n rute&#171;). </LI>  \r\n\r\n<LI>2) Hver kontraherende parts udpegede luftfartsselskab skal have ret til  \r\n\r\n at overflyve den anden kontraherende parts territorium uden landing ad den  \r\n\r\n luftrute, som er foreskrevet af den anden kontraherende parts  \r\n\r\n luftfartsmyndigheder, efter at godkendelse af dets sæsonfartplan er opnået  \r\n\r\n fra de nævnte myndigheder. </LI>  \r\n\r\n<LI>3) Med forbehold af bestemmelserne i nærværende overenskomst skal hver  \r\n\r\n kontraherende parts udpegede luftfartsselskab ved udførelsen af den aftalte  \r\n\r\n trafik på den angivne rute nyde følgende rettigheder: </LI>  \r\n\r\n<LI>a) under forudsætning af den anden kontraherende parts  \r\n\r\n luftfartsmyndigheders godkendelse at foretage tekniske landinger på pladserne  \r\n\r\n på den angivne rute på den anden kontraherende parts territorium; </LI>  \r\n\r\n<LI>b) at foretage landinger på pladserne på den angivne rute på den anden  \r\n\r\n kontraherende parts territorium med det formål at afsætte og optage  \r\n\r\n passagerer, bagage, fragt og post i international trafik. </LI>  \r\n\r\n<LI>4) Hver kontraherende parts udpegede luftfartsselskab skal ikke have ret  \r\n\r\n til på en plads inden for den anden kontraherende parts territorium at optage  \r\n\r\n passagerer, bagage, fragt og post, som er bestemt for en anden plads inden  \r\n\r\n for det samme territorium, med undtagelse af det nævnte luftfartsselskabs  \r\n\r\n personale samt dettes familier og bagage. </LI>  \r\n\r\n<LI>5) Hver kontraherende part skal mindst tres dage i forvejen give den  \r\n\r\n anden kontraherende part meddelelse om datoen for dets udpegede  \r\n\r\n luftfartsselskabs påbegyndelse af driften af den aftalte trafik. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>UDPEGELSE AF LUFTFARTSSELSKAB SAMT DRIFTSTILLADELSE </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal have ret til ved en diplomatisk note til  \r\n\r\n den anden kontraherende part at udpege eet luftfartsselskab til at drive den  \r\n\r\n aftalte trafik på den rute, som er angivet i tillægget til nærværende  \r\n\r\n overenskomst. </LI>  \r\n\r\n<LI>2) Den væsentlige del af ejendomsretten til og den effektive kontrol med  \r\n\r\n hver kontraherende parts udpegede luftfartsselskab skal vedblivende bero hos  \r\n\r\n den pågældende kontraherende part eller dennes statsborgere. </LI>  \r\n\r\n<LI>3) Ved modtagelsen af sådan udpegelse skal den anden kontraherende part  \r\n\r\n under forbehold af bestemmelserne i nærværende artikels stk. 2 uopholdeligt  \r\n\r\n give den første kontraherende parts udpegede luftfartsselskab den behørige  \r\n\r\n driftstilladelse. </LI>  \r\n\r\n</UL>  \r\n\r\n<P>Artikel IV </P>  \r\n\r\n<P>TILBAGEKALDELSE; SUSPENSION SAMT PÅLÆGGELSE AF BETINGELSER </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal være berettiget til at tilbagekalde den  \r\n\r\n driftstilladelse, som allerede er givet til den anden kontraherende parts  \r\n\r\n udpegede luftfartsselskab, eller til at suspendere den nævnte  \r\n\r\n luftfartsselskabs udnyttelse af de rettigheder, som er angivet i nærværende  \r\n\r\n overenskomsts artikel II, eller til at foreskrive sådanne betingelser, som  \r\n\r\n den måtte anse for påkrævede for udnyttelsen af disse rettigheder i tilfælde,  \r\n\r\n</LI>  \r\n\r\n<LI>a) hvor den ikke finder det godtgjort, at den væsentlige del af  \r\n\r\n ejendomsretten til og den effektive kontrol med det pågældende  \r\n\r\n luftfartsselskab beror hos dennes statsborgere, eller </LI>  \r\n\r\n<LI>b) hvor det pågældende luftfartsselskab undlader at efterkomme love og  \r\n\r\n bestemmelser udfærdiget af den kontraherende part, som tilstår disse  \r\n\r\n rettigheder, eller </LI>  \r\n\r\n<LI>c) hvor det pågældende luftfartsselskab på anden måde undlader at drive  \r\n\r\n virksomheden til nærværende overenskomst foreskrevne betingelser. </LI>  \r\n\r\n<LI>2) Medmindre øjeblikkelig tilbagekaldelse, suspension eller pålæggelse af  \r\n\r\n de betingelser, som er omhandlet i nærværende artikels stk. 2, er nødvendig  \r\n\r\n for at forebygge yderligere overtrædelser af love og bestemmelser, skal denne  \r\n\r\n ret kun udøves efter drøftelse med den anden kontraherende part. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>OVERHOLDELSE AF LOVE OG BESTEMMELSER </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende parts love og bestemmelser vedrørende ankomst til,  \r\n\r\n ophold på, afgang fra og navigation inden for dens territorium af  \r\n\r\n luftfartøjer, der anvendes i international trafik, samt de love og  \r\n\r\n bestemmelser, der vedrører adgang til, ophold på og afgang fra dens  \r\n\r\n territorium, for så vidt angår passagerer, besætning, bagage, fragt og post,  \r\n\r\n skal være anvendelige på luftfartøjer tilhørende den anden kontraherende  \r\n\r\n parts udpegede luftfartsselskab, disses besætninger samt passagerer, bagage,  \r\n\r\n fragt og post befordret i disse luftfartøjer, medens de befinder sig på den  \r\n\r\n første kontraherende parts territorium. Hver kontraherende part skal i tide  \r\n\r\n forsyne den anden kontraherende part med oplysninger, der er relevante i  \r\n\r\n forbindelse med ovennævnte love og bestemmelser. </LI>  \r\n\r\n<LI>2) Hver kontraherende part forpligter sig til at undgå enhver unødvendig  \r\n\r\n forsinkelse af luftfartøjer tilhørende den anden kontraherende parts udpegede  \r\n\r\n luftfartsselskab. </LI>  \r\n\r\n</UL>  \r\n\r\n<P>Artikel VI </P>  \r\n\r\n<P>FRITAGELSE FOR TOLD OG ANDRE AFGIFTER </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer, der benyttes på den angivne rute af hver kontraherende  \r\n\r\n parts udpegede luftfartsselskab, såvel som sædvanligt udstyr, reservedele,  \r\n\r\n brændstof, olie, smøreolie samt luftfartøjsforråd, som forbliver om bord i  \r\n\r\n luftfartøjerne, skal på gensidighedsbasis ved ankomst til og afgang fra den  \r\n\r\n anden kontraherende parts territorium være fritaget for samtlige  \r\n\r\n toldafgifter, undersøgelsesgebyrer samt andre afgifter og skatter fastsat af  \r\n\r\n den anden kontraherende part. </LI>  \r\n\r\n<LI>2) Fritaget for toldafgifter, undersøgelsesgebyrer samt andre afgifter og  \r\n\r\n skatter med undtagelse af vederlag for ydede tjenester er desuden: </LI>  \r\n\r\n<LI>a) luftfartøjsforråd, der er taget om bord på en kontraherende parts  \r\n\r\n territorium inden for de af nævnte kontraherende parts kompetente myndigheder  \r\n\r\n fastsatte grænser og til brug om bord i luftfartøjer, som benyttes i driften  \r\n\r\n af den anden kontraherende parts udpegede luftfartsselskabs aftalte trafik;  \r\n\r\n</LI>  \r\n\r\n<LI>b) luftfartøjsforråd, olie, smøreolie og reservedele, som er indført på  \r\n\r\n en kontraherende parts territorium for at anvendes af den anden kontraherende  \r\n\r\n parts udpegede luftfartsselskab i driften af den aftalte trafik; de skal dog  \r\n\r\n opbevares under opsyn og kontrol af sidstnævnte kontraherende parts  \r\n\r\n toldmyndigheder under erlæggelse af eventuelle oplagsgebyrer; </LI>  \r\n\r\n<LI>c) brændstof og smøreolie bestemt til forsyning af luftfartøjer, der  \r\n\r\n benyttes i international lufttrafik af den anden kontraherende parts udpegede  \r\n\r\n luftfartsselskab, selv om disse forsyninger skal anvendes på den del af  \r\n\r\n flyvningen, der udføres over den kontraherende parts territorium, hvor de er  \r\n\r\n taget om bord. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>OPBEVARING AF LUFTFARTØJSUDSTYR OG FORSYNINGER </P>  \r\n\r\n<P>Det sædvanlige luftfartøjsudstyr såvel som de materialer og forsyninger,  \r\n\r\n som beholdes om bord i luftfartøjer tilhørende den ene kontraherende parts  \r\n\r\n udpegede luftfartsselskab, må kun udlosses på den anden kontraherende parts  \r\n\r\n territorium med tilladelse fra den anden kontraherende parts toldmyndigheder,  \r\n\r\n I så fald kan de undergives nævnte myndigheders opsyn under erlæggelse af  \r\n\r\n eventuelle oplagsgebyrer, indtil de genudføres eller på anden måde afhændes i  \r\n\r\n overensstemmelse med disse myndigheders bestemmelser. </P>  \r\n\r\n<P>Artikel VIII </P>  \r\n\r\n<P>TILVEJEBRINGELSE AF TEKNISKE TJENESTER OG AFGIFTSSATS </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal på sit territorium udpege regulære  \r\n\r\n lufthavne og alternative lufthavne, som den anden kontraherende parts  \r\n\r\n udpegede luftfartsselskab skal benytte ved driften af den angivne rute, samt  \r\n\r\n forsyne sidstnævnte med sådanne kommunikationer, navigationsmæssige,  \r\n\r\n meteorologiske og andre hjælpetjenester på sit territorium, som udkræves til  \r\n\r\n driften af den aftalte trafik, De nærmere ordninger angående ovenstående skal  \r\n\r\n aftales mellem begge kontraherende parters luftfartsmyndigheder. </LI>  \r\n\r\n<LI>2) En kontraherende parts udpegede luftfartsselskab skal for benyttelsen  \r\n\r\n af den anden kontraherende parts lufthavne, udstyr og tekniske tjenester  \r\n\r\n afkræves afgifter, der ikke er højere end dem, der betales af andre staters  \r\n\r\n luftfartsselskaber. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>KAPACITETSBESTEMMELSER </P>  \r\n\r\n<UL CLASS=PLAIN-LIST>  \r\n\r\n<LI>1) Begge kontraherende parters udpegede luftfartsselskaber skal have  \r\n\r\n rimelig og lige adgang til at drive den aftalte trafik på den angivne rute.  \r\n\r\n</LI>  \r\n\r\n<LI>2) Ved driften af den aftalte trafik skal hver kontraherende parts  \r\n\r\n udpegede luftfartsselskab tage hensyn til den anden kontraherende parts  \r\n\r\n udpegede luftfartsselskabs interesser, således at den lufttrafik, som  \r\n\r\n sidstnævnte driver på den samme rute eller på dele deraf, ikke påvirkes på  \r\n\r\n utilbørlig måde. Begge de kontraherende parters udpegede luftfartsselskaber  \r\n\r\n skal rådføre sig med hinanden angående beskaffenheden af deres respektive  \r\n\r\n trafik. Ethvert spørgsmål vedrørende den ene kontraherende parts udpegede  \r\n\r\n luftfartsselskabs fartplaner (herunder luftfartøjstype og frekvens) skal  \r\n\r\n forelægges den anden kontraherende parts luftfartsmyndigheder til  \r\n\r\n godkendelse. </LI>  \r\n\r\n<LI>3) Begge kontraherende parters udpegede luftfartsselskabers aftalte  \r\n\r\n trafik skal være nøje afpasset efter publikums behov for befordring på den  \r\n\r\n angivne rute og skal have til hovedformål at tilvejebringe en kapacitet, som  \r\n\r\n er tilstrækkelig til at tilfredsstille det løbende og det med rimelighed  \r\n\r\n forventede behov for befordring af passagerer, bagage, fragt og post kommende  \r\n\r\n fra eller bestemt for territoriet tilhørende den kontraherende part, som har  \r\n\r\n udpeget luftfartsselskabet. Befordringen af passagerer, bagage, fragt og  \r\n\r\n post, der optages og afsættes på pladser på den angivne rute på et  \r\n\r\n tredjelands territorium, skal ske i overensstemmelse med det almindelige  \r\n\r\n princip, at kapaciteten skal være afpasset efter: </LI>  \r\n\r\n<LI>a) trafikbehovet til og fra det territorium, der tilhører den  \r\n\r\n kontraherende part, som har udpeget luftfartsselskabet, </LI>  \r\n\r\n<LI>b) trafikbehovet i det område , gennem hvilket den aftalte trafik  \r\n\r\n passerer, under hensyntagen til anden lufttrafik etableret af  \r\n\r\n luftfartsselskaber i andre stater, som området omfatter, samt </LI>  \r\n\r\n<LI>c) de behov, som drift af gennemgående luftruter stiller. </LI>  \r\n\r\n</UL>  \r\n\r\n<P>Artikel X </P>  \r\n\r\n<P>FASTSÆTTELSE AF TAKSTER </P>  \r\n\r\n<UL CLASS=PLAIN-LIST>  \r\n\r\n<LI>1) De takster, som skal anvendes af en kontraherende parts udpegede  \r\n\r\n luftfartsselskab for befordring til eller fra den anden kontraherende parts  \r\n\r\n territorium, skal fastsættes på et rimeligt niveau under behørig hensyntagen  \r\n\r\n til alle relevante faktorer, herunder driftsomkostninger, rimelig fortjeneste  \r\n\r\n og andre luftfartsselskabers takster. </LI>  \r\n\r\n<LI>2) De takster, som omhandles i nærværende artikels stk. 1, skal aftales  \r\n\r\n mellem begge kontraherende parters udpegede luftfartsselskaber. Hvor det er  \r\n\r\n muligt og nødvendigt, kan der afholdes konsultationer med andre  \r\n\r\n luftfartsselskaber, der beflyver hele den samme rute eller en del deraf.  \r\n\r\n</LI>  \r\n\r\n<LI>3) De således aftalte takster skal forelægges begge kontraherende parters  \r\n\r\n luftfartsmyndigheder til godkendelse mindst 90 dage før deres foreslåede  \r\n\r\n ikrafttrædelsesdato. </LI>  \r\n\r\n</UL>  \r\n\r\n<P>I særlige tilfælde kan denne tidsfrist forkortes, under forudsætning af de  \r\n\r\n nævnte myndigheders godkendelse. </P>  \r\n\r\n<UL CLASS=PLAIN-LIST>  \r\n\r\n<LI>4) Såfremt begge kontraherende parters udpegede luftfartsselskaber ikke  \r\n\r\n kan blive enige om en takst i overensstemmelse med bestemmelserne i  \r\n\r\n nærværende artikels stk. 2, eller såfremt den ene kontraherende parts  \r\n\r\n luftfartsmyndigheder giver den anden kontraherende parts luftfartsmyndigheder  \r\n\r\n meddelelse om dens underkendelse af en takst, som er aftalt i  \r\n\r\n overensstemmelse med bestemmelserne i nærværende artikels stk. 2, skal de to  \r\n\r\n kontraherende parters luftfartsmyndigheder søge at fastsætte taksten efter at  \r\n\r\n have rådført sig med andre berørte staters luftfartsmyndigheder. </LI>  \r\n\r\n<LI>5) Såfremt de to kontraherende parters luftfartsmyndigheder ikke kan  \r\n\r\n blive enige om en takst, som er forelagt dem i henhold til nærværende  \r\n\r\n artikels stk. 3, eller om fastsættelsen af en takst i henhold til nærværende  \r\n\r\n artikels stk. 4, skal uoverensstemmelsen afgøres ad diplomatisk vej. </LI>  \r\n\r\n<LI>6) En takst, der er fastsat i overensstemmelse med bestemmelserne i  \r\n\r\n nærværende artikel, skal forblive i kraft, indtil en ny takst er blevet  \r\n\r\n fastsat. En takst skal dog ikke i kraft af nærværende stykke have fortsat  \r\n\r\n gyldighed i mere end tolv måneder ud over den dato, på hvilken den ellers  \r\n\r\n skulle være ophørt med at gælde. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>FINANSIELLE BESTEMMELSER </P>  \r\n\r\n<P>Hver kontraherende part skal tilstå den anden kontraherende part fir  \r\n\r\n overførsel til officiel kurs af den del af de på dens territorium oppebårne  \r\n\r\n indtægter i forbindelse med befordringen af passagerer, bagage, fragt og post  \r\n\r\n udført af den anden kontraherende parts udpegede luftfartsselskab, som  \r\n\r\n overstiger udgifterne herved. Såfremt betalingssystemet mellem de  \r\n\r\n kontraherende parter er underkastet en særlig aftale, skal en sådan aftale  \r\n\r\n finde anvendelse. </P>  \r\n\r\n<P>Artikel XII </P>  \r\n\r\n<P>FREMSENDELSE AF STATISTISK MATERIALE </P>  \r\n\r\n<P>Hver af de kontraherende parters luftfartsmyndigheder skal efter anmodning  \r\n\r\n tilsende den anden kontraherende parts luftfartsmyndigheder statistik  \r\n\r\n vedrørende den trafik, som den første kontraherende parts udpegede  \r\n\r\n luftfartsselskab udfører i den aftalte trafik til eller fra den anden  \r\n\r\n kontraherende parts territorium. </P>  \r\n\r\n<P>Artikel XIII </P>  \r\n\r\n<P>REPRÆSENTATIONSKONTORER </P>  \r\n\r\n<UL CLASS=PLAIN-LIST>  \r\n\r\n<LI>1) Til driften af den angivne rute skal hver kontraherende parts udpegede  \r\n\r\n luftfartsselskab have ret til at etablere sine egne repræsentationskontorer  \r\n\r\n på de pladser, der beflyves på den angivne rute på den anden kontraherende  \r\n\r\n parts territorium. Personalet i disse repræsentationskontorer skal være  \r\n\r\n statsborgere i Kongeriget Danmark og i Folkerepublikken Kina, og antallet af  \r\n\r\n ansatte skal aftales gennem konsultationer mellem begge kontraherende parters  \r\n\r\n udpegede luftfartsselskaber og skal forelægges begge kontraherende parters  \r\n\r\n luftfartsmyndigheder til godkendelse. Personalet i disse  \r\n\r\n repræsentationskontorer skal overholde de gældende love og bestemmelser i det  \r\n\r\n land, hvor sådanne kontorer er beliggende. </LI>  \r\n\r\n<LI>2) Hver kontraherende part skal yde hjælp og bistand til den anden  \r\n\r\n kontraherende parts udpegede luftfartsselskabs repræsentationskontorer og  \r\n\r\n deres personale. Artikel XIV </LI>  \r\n\r\n</UL>  \r\n\r\n<P>RUTEFLYVNINGENS SIKKERHED </P>  \r\n\r\n<P>Hver af de kontraherende parter skal bestræbe sig på i videst muligt  \r\n\r\n omfang at garantere ruteflyvningens sikkerhed inden for sit territorium. </P>  \r\n\r\n<P>Artikel XV </P>  \r\n\r\n<P>DOKUMENTER </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer, der anvendes af hver kontraherende parts udpegede  \r\n\r\n luftfartsselskab i den aftalte trafik, skal være forsynet med den pågældende  \r\n\r\n kontraherende parts nationalitets- og registreringsmærker. Luftfartøjer af en  \r\n\r\n anden nationalitet kan efter ansøgning fra den ene kontraherende parts  \r\n\r\n udpegede luftfartsselskab anvendes i driften med den anden kontraherende  \r\n\r\n parts luftfartsmyndigheders godkendelse. </LI>  \r\n\r\n<LI>2) Følgende dokumenter skal medføres om bord: </LI>  \r\n\r\n<LI>a) registreringsbevis, </LI>  \r\n\r\n<LI>b) luftdygtighedsbevis, </LI>  \r\n\r\n<LI>c) rejse- og luftfartøjsjournal, </LI>  \r\n\r\n<LI>d) tilladelse vedrørende luftfartøjsradiostation, </LI>  \r\n\r\n<LI>e) certifikater eller beviser for hvert besætningsmedlem, </LI>  \r\n\r\n<LI>f) såfremt der befordres passagerer, passagerliste med angivelse af  \r\n\r\n disses afgangs- og bestemmelsessteder, </LI>  \r\n\r\n<LI>g) såfremt der befordres fragt og post, fortegnelse over fragt og post,  \r\n\r\n</LI>  \r\n\r\n<LI>h) almindelig deklaration i overensstemmelse med international standard,  \r\n\r\n såfremt dette kræves af en kontraherende part, </LI>  \r\n\r\n<LI>i) nødvendige tilladelser, såfremt luftfartøjet befordrer fragt, der er  \r\n\r\n undergivet restriktioner i henhold til den anden kontraherende parts  \r\n\r\n forskrifter. </LI>  \r\n\r\n<LI>3) Hver kontraherende part skal anerkende ovennævnte gyldige beviser og  \r\n\r\n certifikater, som er udstedt af den anden kontraherende part. </LI>  \r\n\r\n</UL>  \r\n\r\n<P>Artikel XVI </P>  \r\n\r\n<P>BESÆTNINGENS NATIONALITET </P>  \r\n\r\n<P>Hver kontraherende parts udpegede luftfartsselskabs besætningsmedlemmer,  \r\n\r\n som flyver på den angivne rute, skal være statsborgere i deres respektive  \r\n\r\n lande. Besætningsmedlemmer af andre nationaliteter kan beskæftiges i driften  \r\n\r\n af den aftalte trafik under forudsætning af den anden kontraherende parts  \r\n\r\n luftfartsmyndigheders godkendelse. </P>  \r\n\r\n<P>Artikel XVII </P>  \r\n\r\n<P>ULYKKER OG NØDSITUATIONER </P>  \r\n\r\n<UL CLASS=PLAIN-LIST>  \r\n\r\n<LI>1) I tilfælde af, at et luftfartøj tilhørende den ene kontraherende parts  \r\n\r\n udpegede luftfartsselskab kommer ud for en ulykke eller en nødsituation på  \r\n\r\n den anden kontraherende parts territorium, skal sidstnævnte part øjeblikkelig  \r\n\r\n iværksætte nødvendig eftersøgning, redning samt assistance til luftfartøjet  \r\n\r\n såvel som til dets besætning og passagerer. </LI>  \r\n\r\n<LI>2) I tilfælde, hvor en ulykke, som overgår et luftfartøj tilhørende den  \r\n\r\n ene kontraherende parts udpegede luftfartsselskab på den anden kontraherende  \r\n\r\n parts territorium, medfører død eller alvorlig personskade eller alvorlig  \r\n\r\n beskadigelse af luftfartøjet, skal den anden kontraherende part træffe  \r\n\r\n følgende foranstaltninger: </LI>  \r\n\r\n<LI>a) underrette den førstnævnte kontraherende part på den hurtigst mulige  \r\n\r\n måde, </LI>  \r\n\r\n<LI>b) beskytte bevismateriale og drage omsorg for sikkerheden af  \r\n\r\n luftfartøjet og dets indhold, </LI>  \r\n\r\n<LI>c) gennemføre undersøgelse af ulykken, </LI>  \r\n\r\n<LI>d) give repræsentanter for den førstnævnte kontraherende part adgang til  \r\n\r\n luftfartøjet og til at deltage i undersøgelsen som observatører, </LI>  \r\n\r\n<LI>e) frigive luftfartøjet og dets indhold, så snart dette ikke længere er  \r\n\r\n nødvendigt for undersøgelsen, </LI>  \r\n\r\n<LI>f) skriftligt meddele den førstnævnte kontraherende parts  \r\n\r\n luftfartsmyndigheder resultatet af undersøgelsen. </LI>  \r\n\r\n<LI>3) Normale udgifter, der er påløbet i forbindelse med ovennævnte  \r\n\r\n undersøgelse, skal afholdes af den part, på hvis territorium ulykken er  \r\n\r\n indtruffet. </LI>  \r\n\r\n</UL>  \r\n\r\n<P>Artikel XVIII </P>  \r\n\r\n<P>KONSULTATIONER OG AFGØRELSE AF UOVERENSSTEMMELSER </P>  \r\n\r\n<UL CLASS=PLAIN-LIST>  \r\n\r\n<LI>1) I det nære samarbejdes ånd skal de kontraherende parters  \r\n\r\n luftfartsmyndigheder rådføre sig med hinanden fra tid til anden med henblik  \r\n\r\n på at sikre gennemførelsen af og den tilfredsstillende overholdelse af  \r\n\r\n bestemmelserne i nærværende overenskomst og tillægget dertil. </LI>  \r\n\r\n<LI>2) Såfremt der opstår nogen uoverensstemmelse angående fortolkningen  \r\n\r\n eller gennemførelsen af nærværende overenskomst, skal de kontraherende  \r\n\r\n parters luftfartsmyndigheder søge at bilægge den direkte ved forhandling i  \r\n\r\n det venskabelige samarbejdes og den gensidige forståelses ånd. Dersom det  \r\n\r\n ikke lykkes luftfartsmyndighederne at nå til enighed, skal spørgsmålet  \r\n\r\n forelægges de kontraherende parter, som skal søge at afgøre det ad  \r\n\r\n diplomatisk vej. </LI>  \r\n\r\n</UL>  \r\n\r\n<P>Artikel XIX </P>  \r\n\r\n<P>ÆNDRINGER </P>  \r\n\r\n<P>Såfremt en af de kontraherende parter finder det ønskeligt at ændre nogen  \r\n\r\n bestemmelse i nærværende overenskomst eller dens tillæg, kan den når som  \r\n\r\n helst anmode om konsultation med den anden kontraherende part. En sådan  \r\n\r\n konsultation, som kan finde sted mellem luftfartsmyndighederne og som kan  \r\n\r\n foregå mundtligt eller skriftligt, skal påbegyndes inden for et tidsrum af  \r\n\r\n tres dage fra datoen for den anden kontraherende parts modtagelse af  \r\n\r\n anmodningen. </P>  \r\n\r\n<P>Enhver ændring af nærværende overenskomst eller dens tillæg træder i  \r\n\r\n kraft, når den er blevet bekræftet ved udveksling af diplomatiske noter  \r\n\r\n mellem de to kontraherende parter. </P>  \r\n\r\n<P>Artikel XX </P>  \r\n\r\n<P>TILLÆG </P>  \r\n\r\n<P>Tillægget til nærværende overenskomst samt noterne, der er udvekslet i  \r\n\r\n forbindelse hermed, skal udgøre en integrerende del af nærværende  \r\n\r\n overenskomst. </P>  \r\n\r\n<P>Artikel XXI </P>  \r\n\r\n<P>OPHØR </P>  \r\n\r\n<P>Hver kontraherende part kan til enhver tid give den anden kontraherende  \r\n\r\n part meddelelse om sit ønske om at bringe nærværende overenskomst til ophør.  \r\n\r\n Nærværende overenskomst skal da ophøre tolv måneder efter datoen for den  \r\n\r\n anden kontraherende parts modtagelse af opsigelsen. Såfremt ovennævnte  \r\n\r\n opsigelse trækkes tilbage inden denne periodes udløb, skal nærværende  \r\n\r\n overenskomst med den anden kontraherende parts samtykke fortsat have  \r\n\r\n gyldighed. </P>  \r\n\r\n<P>Artikel XXII </P>  \r\n\r\n<P>IKRAFTTRÆDEN </P>  \r\n\r\n<P>Nærværende overenskomst træder i kraft fra datoen for dens undertegnelse.  \r\n\r\n</P>  \r\n\r\n<P>Til bekræftelse heraf har undertegnede, som er behørigt bemyndiget dertil  \r\n\r\n af deres respektive regeringer, underskrevet nærværende overenskomst. </P>  \r\n\r\n<P>Udfærdiget i Peking den 18. maj 1973 i to eksemplarer på det engelske og  \r\n\r\n det kinesiske sprog, idet begge tekster har samme gyldighed. </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P> <B>K.B. Andersen</B>  </P>  \r\n\r\n<P>For Folkerepublikken Kinas </P>  \r\n\r\n<P>regering </P>  \r\n\r\n<P> <B>Chi Peng-fei</B>  </P>  \r\n\r\n<P>TILLÆG </P>  \r\n\r\n<P>I. Ruter </P>  \r\n\r\n<UL CLASS=PLAIN-LIST>  \r\n\r\n<LI>1) Ruten for den aftalte trafik, som drives af Kongeriget Danmarks  \r\n\r\n regerings udpegede luftfartsselskab, skal være som følger i begge retninger:  \r\n\r\n</LI>  \r\n\r\n</UL>  \r\n\r\n<P>Pladser i Danmark-Moskva og/eller Irkutsk-Peking og/eller Shanghai-Tokio  \r\n\r\n og/eller andre pladser derudover, som skal aftales af begge kontraherende  \r\n\r\n parters luftfartsmyndigheder. </P>  \r\n\r\n<UL CLASS=PLAIN-LIST>  \r\n\r\n<LI>2) Ruten for den aftalte trafik, som drives af Folkerepublikken Kinas  \r\n\r\n regerings udpegede luftfartsselskab, skal være som følger i begge retninger:  \r\n\r\n</LI>  \r\n\r\n</UL>  \r\n\r\n<P>Pladser i Kina - mellemliggende pladser, som skal aftales af begge  \r\n\r\n kontraherende parters luftfartsmyndigheder - København og/eller en anden  \r\n\r\n plads i Danmark, som skal aftales mellem begge kontraherende parters  \r\n\r\n luftfartsmyndigheder - pladser derudover, som skal aftales af begge  \r\n\r\n kontraherende parters luftfartsmyndigheder. </P>  \r\n\r\n<P>II. Ret til undladelse </P>  \r\n\r\n<P>Luftfartøjer tilhørende begge kontraherende parters udpegede  \r\n\r\n luftfartsselskaber, som driver den aftalte trafik på deres respektive angivne  \r\n\r\n ruter, kan undlade at beflyve en hvilken som helst mellemliggende plads og  \r\n\r\n plads derudover. </P>  \r\n\r\n<P>III. Ekstraflyvninger </P>  \r\n\r\n<P>Såfremt en kontraherende parts udpegede luftfartsselskab ønsker at udføre  \r\n\r\n ekstraflyvninger på den angivne rute, skal det under normale omstændigheder  \r\n\r\n fremsætte en anmodning over for den anden kontraherende parts  \r\n\r\n luftfartsmyndigheder otteogfyrre timer før det pågældende luftfartøjs afgang,  \r\n\r\n og flyvningen kan først påbegyndes, efter at der er opnået godkendelse fra  \r\n\r\n disse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Peking, den 18. maj 1973 </I> </P>  \r\n\r\n<P CLASS=UNDERSKREVET-AF ALIGN=CENTER>Under henvisning til den i dag mellem  \r\n\r\n Kongeriget Danmarks regering og </P>  \r\n\r\n Folkerepublikken Kinas regering undertegnede civile luftfartsoverenskomst har  \r\n\r\n jeg den ære at meddele Deres Excellence, at Danmarks regering i  \r\n\r\n overensstemmelse med overenskomstens artikel III udpeger Det Danske  \r\n\r\n Luftfartselskab A/S (DDL) til at drive den i tillægget til nævnte  \r\n\r\n overenskomst anførte rute.  \r\n\r\n<P>I denne forbindelse har jeg den ære på min regerings vegne at bekræfte, at  \r\n\r\n der under de forhandlinger, som er gået forud for overenskomstens  \r\n\r\n undertegnelse, er opnået enighed om følgende: </P>  \r\n\r\n<P CLASS=PUNKT> <B>1.</B> Det Danske Luftfartselskab A/S (DDL) som  \r\n\r\n samarbejder med Det Norske Luftfartselskap A/S (DNL) og AB Aerotransport  \r\n\r\n (ABA) under betegnelsen Scandinavian Airlines System(SAS), kan beflyve de  \r\n\r\n ruter, som er tildelt det i medfør af nævnte overenskomst, med luftfartøjer,  \r\n\r\n besætninger og udstyr tilhørende det ene af de to andre luftfartsselskaber  \r\n\r\n eller dem begge. </P>  \r\n\r\n<P CLASS=PUNKT> <B>2.</B> I det omfang Det Danske Luftfartselskab A/S (DDL)  \r\n\r\n benytter luftfartøjer, besætninger og udstyr tilhørende de andre i  \r\n\r\n Scandinavian Airlines System (SAS) deltagende luftfartsselskaber skal  \r\n\r\n overenskomstens bestemmelser finde anvendelse på sådanne luftfartøjer,  \r\n\r\n besætninger og udstyr på samme måde, som hvid de tilhørte Det Danske  \r\n\r\n Luftfartselskab A/S (DDL), og de kompetente danske myndigheder og Det Danske  \r\n\r\n Luftfartselskab A/S (DDL) påtager sig det fulde ansvar herfor i henhold til  \r\n\r\n nævnte overenskomst. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P> <B>K.B. Andersen</B>  </P>  \r\n\r\n<P>Kongeriget Danmarks </P>  \r\n\r\n<P>udenrigsminister </P>  \r\n\r\n<P>Hans Excellence </P>  \r\n\r\n<P>Hr. Chi Peng-fei, </P>  \r\n\r\n<P>Folkerepublikken Kinas udenrigsminister, </P>  \r\n\r\n<P>Peking. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Peking, den 18. maj 1973 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres brev af dags dato  \r\n\r\n vedrørende den i dag mellem Folkerepublikken Kinas regering og Kongeriget  \r\n\r\n Danmarks regering undertegnede civile luftfartsoverenskomst. </P>  \r\n\r\n<P>På Folkerepublikken Kinas regerings vegne har jeg den ære at bekræfte, at  \r\n\r\n der under den forhandling , som er gået forud for overenskomstens  \r\n\r\n undertegnelse, er opnået enighed om følgende: </P>  \r\n\r\n<P CLASS=PUNKT> <B>1.</B> Det Danske Luftfartselskab A/S (DDL), som  \r\n\r\n samarbejder med Det Norske Luftfartselskap A/S (DNL) og AB Aerotransport  \r\n\r\n (ABA) under betegnelsen Scandinavian Airlines System (SAS), kan beflyve de  \r\n\r\n ruter, som er tildelt det i medfør af nævnte overenskomst, med luftfartøjer,  \r\n\r\n besætninger og udstyr tilhørende det ene af de to andre luftfartsselskaber  \r\n\r\n eller dem begge. </P>  \r\n\r\n<P CLASS=PUNKT> <B>2.</B> I det omfang Det Danske Luftfartselskab A/S (DDL)  \r\n\r\n benytter luftfartøjer, besætninger og udstyr tilhørende de andre i  \r\n\r\n Scandinavian Airlines System (SAS) deltagende luftfartsselskaber skal  \r\n\r\n overenskomstens bestemmelser finde anvendelse på sådanne luftfartøjer,  \r\n\r\n besætninger og udstyr på samme måde, som hvid de tilhørte Det Danske  \r\n\r\n Luftfartselskab A/S (DDL), og de kompetente danske myndigheder og Det Danske  \r\n\r\n Luftfartselskab A/S (DDL) påtager sig det fulde ansvar herfor i henhold til  \r\n\r\n nævnte overenskomst. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>Folkerepublikken Kinas </P>  \r\n\r\n<P>udenrigsminister </P>  \r\n\r\n<P> <B>Chi Peng-fei</B>  </P>  \r\n\r\n<P>Kongeriget Danmarks udenrigsminister. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 19. oktober  \r\n\r\n 1973. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Ivar Nørgaard.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/1973"
        },
        {
            "displayName": "Accession",
            "displayValue": "L19730010164"
        },
        {
            "displayName": "Entydig dokumentidentifikation",
            "displayValue": "CM009191"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "19/10/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.D.55.a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}