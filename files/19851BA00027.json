{
    "id": 105987,
    "title": "1985 BSF 27   FORSLAG TIL FOLKETINGSBESLUTNING OM VIDEREFØRELSE AF FINSENLABORATORIETS   HIDTIDIGE FORSKNINGSAKTIVITETER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 27 </P>  \r\n\r\n<P></P>  \r\n\r\n<P>Forslag til folketingsbeslutning om videreførelse af Finsenlaboratoriets  \r\n\r\n hidtidige forskningsaktiviteter </P>  \r\n\r\n<P></P>  \r\n\r\n<P>Fremsat af Agerschou (SF) Lilli Gyldenkilde (SF) Birthe Hansen (SF) Birthe  \r\n\r\n Nielsen (SF) Ebba Strange (SF) Pelle Voigt (SF) </P>  \r\n\r\n<P></P>  \r\n\r\n<P>den 24. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at Finsenlaboratoriets </P>  \r\n\r\n<P>hidtidige forskningsaktiviteter videreføres ved genplacering af de </P>  \r\n\r\n<P>afskedigede medarbejdere. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I forbindelse med en omstrukturering og omprioritering er der nedlagt </P>  \r\n\r\n<P>11,6 stillinger ved Finsenlaboratoriet, og den hidtidige forskning </P>  \r\n\r\n<P>er brat blevet afbrudt. </P>  \r\n\r\n<P>Forslaget går ud på at sikre, at den hidtidige forskning fortsættes, </P>  \r\n\r\n<P>samt at de afskedigede medarbejdere genplaceres med henblik på </P>  \r\n\r\n<P>denne fortsættelse, idet den nuværende medarbejderstab gennem </P>  \r\n\r\n<P>årelang erfaring har oparbejdet en sådan ekspertise på området, at </P>  \r\n\r\n<P>Finsenlaboratoriet har vundet international respekt for sit </P>  \r\n\r\n<P>arbejde. </P>  \r\n\r\n<P>Nedlæggelsen af de 11,6 stillinger svarer til ca. en halvering af </P>  \r\n\r\n<P>laboratoriets normering. I denne forbindelse er 7 af 9 fastansatte </P>  \r\n\r\n<P>akademikere blevet afskediget. </P>  \r\n\r\n<P>Den forskning, som vil ophøre, fordeler sig på tre hovedområder: </P>  \r\n\r\n<P>1. Biomedicinsk teknik. </P>  \r\n\r\n<P>Undersøgelser tyder på, at forbedret medicinsk behandling af </P>  \r\n\r\n<P>cancersygdomme kan opnås, hvis cellegifte gives på bestemte </P>  \r\n\r\n<P>tidspunkter på døgnet. Det overordnede mål er derfor at udvikle et </P>  \r\n\r\n<P>elektronisk styret måle- og behandlingsudstyr, som kan bæres af </P>  \r\n\r\n<P>patienterne døgnet rundt uden fysiske og psykiske gener. </P>  \r\n\r\n<P>Finsenlaboratoriets medarbejdere var ved afskedigelsen nået langt </P>  \r\n\r\n<P>i dette arbejde. </P>  \r\n\r\n<P>2. Cellekinetik </P>  \r\n\r\n<P>Denne forskning er central for forståelsen af cellegiftenes </P>  \r\n\r\n<P>virkningsmekanismer i cancerbehandlingerne. Med de cellekinetiske </P>  \r\n\r\n<P>metoder har man påvist døgnrytmer i de normale cellers vækst. </P>  \r\n\r\n<P>Formålet med forskningen er blandt andet at finde frem til de </P>  \r\n\r\n<P>tidspunkter på døgnet, hvor cellegiftenes effekt er maksimal over </P>  \r\n\r\n<P>for cancerceller og minimal over for normale celler. Også på </P>  \r\n\r\n<P>dette område stod Finsenlaboratoriet midt i arbejdet, og </P>  \r\n\r\n<P>opsigtsvækkende landvindinger var inden for rækkevidde, da </P>  \r\n\r\n<P>arbejdet blev afbrudt. </P>  \r\n\r\n<P>3. Immunelektroforetiske metoder </P>  \r\n\r\n<P>Væksthæmmende stoffer og kroppens immunforsvar over for cancer er </P>  \r\n\r\n<P>centrale problemer i cancerforskningen. De immunelektroforetiske </P>  \r\n\r\n<P>metoder anvendes til karakteriseringer af et væksthæmmende stof </P>  \r\n\r\n<P>isoleret fra væksten omkring cancercellerne, og metoderne benyttes </P>  \r\n\r\n<P>til påvisning af stoffer, som er nødvendige for kroppens </P>  \r\n\r\n<P>immunforsvar over for cancer. </P>  \r\n\r\n<P>Dertil kommer, at Finsenlaboratoriet med afskedigelserne og </P>  \r\n\r\n<P>omstruktureringen har standset forskningen i diagnostik og </P>  \r\n\r\n<P>behandling af maligne melanomer samt forskningen i radiobiologi. </P>  \r\n\r\n<P>Den nævnte forskning har haft betydelig international </P>  \r\n\r\n<P>gennemslagskraft. Således skriver professor Nicholas A. Wright fra </P>  \r\n\r\n<P>University of London, Royal Postgraduate Medical School i et brev </P>  \r\n\r\n<P>af 2. juli 1985 til indenrigsministeren bl.a.: </P>  \r\n\r\n<P>&#187;. . . I am Editor of the mayor publication in this field - ¹¹Celle  \r\n\r\n</P>  \r\n\r\n<P>an Tissue Kinetics&#171;&#187; -, and therefore feel qualified to give a  \r\n\r\n</P>  \r\n\r\n<P>value judgement on the quality of your unit's work: I think they </P>  \r\n\r\n<P>are generally known for the rigour and care of their extensive </P>  \r\n\r\n<P>experimental studies, and their colleagues in the field, </P>  \r\n\r\n<P>throughout the world, will greet this news with great surprise. . </P>  \r\n\r\n<P>. . I would urge most strongly to reconsider your decision about </P>  \r\n\r\n<P>the closure of this group: if you do not, you will be responsible </P>  \r\n\r\n<P>for the destruction of a highly productive, internationally </P>  \r\n\r\n<P>recognised and highly regarded research group; not, I would have </P>  \r\n\r\n<P>thougt, either of you would wish to remembered for.&#171; </P>  \r\n\r\n<P>(Forslagsstillernes oversættelse): </P>  \r\n\r\n<P>&#187;. . . Jeg er redaktør af den førende publikation på dette område -  \r\n\r\n</P>  \r\n\r\n<P>&#187;Celle- og vævskinetik&#171;, og jeg føler mig derfor i stand til at  \r\n\r\n</P>  \r\n\r\n<P>give en kvalificeret bedømmelse af kvaliteten af Deres gruppes </P>  \r\n\r\n<P>arbejde: jeg finder, at gruppen er almindeligt kendt for sin </P>  \r\n\r\n<P>strenghed og omhu med hensyn til sine omfattende eksperimentelle </P>  \r\n\r\n<P>studier, og gruppens kolleger på området over hele verden vil </P>  \r\n\r\n<P>modtage disse nyheder med stor overraskelse. . . . Jeg vil på det </P>  \r\n\r\n<P>mest indtrængende bede Dem genoverveje Deres beslutning om at </P>  \r\n\r\n<P>nedlægge gruppen. Hvis De ikke gør det, vil De være ansvarlig for </P>  \r\n\r\n<P>ødelæggelsen af en højst produktiv, internationalt anerkendt og </P>  \r\n\r\n<P>højt respekteret forskergruppe. Hvilket, ville jeg mene, ingen af </P>  \r\n\r\n<P>Dem ville ønske at blive husket for.' </P>  \r\n\r\n<P>Formanden for Kræftens Bekæmpelse i Norge, professor Olav H. Iversen, </P>  \r\n\r\n<P>rigshospitalet i Oslo, udtaler den 17. juni 1985 til Berlingske </P>  \r\n\r\n<P>Tidende bl.a.: </P>  \r\n\r\n<P>&#187;. . . Vi holder meget omhyggeligt øje med, at vi ikke laver det </P>  \r\n\r\n<P>samme to steder, og det cellekinetiske hold på Finsen kan en lang </P>  \r\n\r\n<P>række ting, man ikke formår andre steder. Kinese betyder </P>  \r\n\r\n<P>bevægelse. De er i stand til at sige om celler, hvorledes deres </P>  \r\n\r\n<P>udvikling bevæger sig - inden for døgnet, inden for deres </P>  \r\n\r\n<P>livsforløb. Dertil bruger de et højt udviklet apparatur, som man </P>  \r\n\r\n<P>absolut skal have &#187;grønne fingre&#171; for at få noget ud af. Det kan  \r\n\r\n</P>  \r\n\r\n<P>de, flere af dem med mere end en halv snes års erfaring bag sig, </P>  \r\n\r\n<P>og jeg tror, at vi snart kan gå fra den eksperimenterende fase til </P>  \r\n\r\n<P>den behandlende fase.' </P>  \r\n\r\n<P>Kvalitativt kan der således ikke herske tvivl om den hidtidige </P>  \r\n\r\n<P>forsknings høje niveau. Kvantitativt og kvalitativt kan indsatsen </P>  \r\n\r\n<P>også måles ved, at 4 videnskabelige medarbejdere af de 7 </P>  \r\n\r\n<P>afskedigede har fået doktordisputatser antaget til forsvar inden </P>  \r\n\r\n<P>for de seneste 6 år, og heraf er 3 disputatser antaget til </P>  \r\n\r\n<P>forsvar inden for det seneste år. Kvantiteten kan også udtrykkes </P>  \r\n\r\n<P>i, at produktiviteten på Finsenlaboratoriet i en periode 1981-82 </P>  \r\n\r\n<P>var 2,5 artikler pr. videnskabelig medarbejder pr. år. Til </P>  \r\n\r\n<P>sammenligning kan oplyses, at kvantiteten inden for andre områder </P>  \r\n\r\n<P>af cancerforskningen ligger i størrelsesordenen 0,5 artikler pr. </P>  \r\n\r\n<P>videnskabelig medarbejder pr. år. Dertil kommer, at andre </P>  \r\n\r\n<P>afhandlinger og disputatsarbejder er udført i nært samarbejde med </P>  \r\n\r\n<P>og i afhængighed af Finsenlaboratoriets metodologiske ekspertise. </P>  \r\n\r\n<P>Ved omprioriteringen af Finsenlaboratoriets arbejdsområder vil det </P>  \r\n\r\n<P>derfor ikke blot være et aktivt basalforskningslaboratorium, der </P>  \r\n\r\n<P>forsvinder, men også selve grundlaget for en stor del af den </P>  \r\n\r\n<P>kliniske forskningsaktivitet. </P>  \r\n\r\n<P>Som kritik mod Finsenlaboratoriet har været fremført, at aktiviteten </P>  \r\n\r\n<P>ikke var tilstrækkelig cancerrelateret. Hertil skal bemærkes, at </P>  \r\n\r\n<P>50 pct. af forskningen ved beslutningen om omstrukturering var </P>  \r\n\r\n<P>direkte cancerrelevant. 20 pct. repræsenterede forskning inden for </P>  \r\n\r\n<P>basal cellefysiologi og biokemi, og cellekinetik, måleteknik og </P>  \r\n\r\n<P>radiobiologi fordelte sig med ca. 10 pct. på hver af disse </P>  \r\n\r\n<P>discipliner. Fælles for denne ikke direkte cancerrelaterede </P>  \r\n\r\n<P>forskning var, at den beskæftigede sig med emner, der er basale </P>  \r\n\r\n<P>for forståelsen af cellens deling og funktion eller med skabelsen </P>  \r\n\r\n<P>af metoder, der er væsentlige for udviklingen inden for </P>  \r\n\r\n<P>cancerforskning og behandling. </P>  \r\n\r\n<P>Efter forslagsstillernes opfattelse er Finsenlaboratoriets forskning </P>  \r\n\r\n<P>i høj grad cancerrelevant, men skulle den være anvendelig også på </P>  \r\n\r\n<P>andre områder, kan det aldrig være en ulempe, men kun en fordel. </P>  \r\n\r\n<P>Forslagsstillerne ønsker denne forskning fortsat, idet den skønnes at </P>  \r\n\r\n<P>være af central betydning i cancerforskningen. Efter at have </P>  \r\n\r\n<P>oparbejdet mange års erfaring er der heller ingen tvivl om, at de </P>  \r\n\r\n<P>hidtidige forskere vil være de bedste til at føre den videre. </P>  \r\n\r\n<P>Forslagsstillerne accepterer imidlertid, at Finsenlaboratoriet nu </P>  \r\n\r\n<P>prioriteres på en anden måde, og erkender, at forløbet af bl.a. </P>  \r\n\r\n<P>besættelsen af overlægestillingen har ført til en situation, hvor </P>  \r\n\r\n<P>forskningen må foregå i en anden regie end Finsenlaboratoriet. </P>  \r\n\r\n<P>Dette ændrer imidlertid ikke på relevansen af selve forskningen, </P>  \r\n\r\n<P>hvorfor en sådan regie må findes. Det skal bemærkes, at en sådan </P>  \r\n\r\n<P>regie naturligvis kræver den fornødne laboratoriestøtte. </P>  \r\n\r\n<P>I denne forbindelse skal opmærksomheden henledes på, at der er </P>  \r\n\r\n<P>langsigtede planer om en samordning af cancerforskningen i </P>  \r\n\r\n<P>hovedstadsområdet. Disse planer støttes principielt af </P>  \r\n\r\n<P>undervisningsministeriet, der af denne grund er i gang med at </P>  \r\n\r\n<P>afklare omstillingerne på Københavns universitet for herefter at </P>  \r\n\r\n<P>nå frem til et beslutningsgrundlag. </P>  \r\n\r\n<P>Som en foreløbig løsning - og som et skridt, der retter sig mod den </P>  \r\n\r\n<P>fremtidige samordning af cancerforskninger - har professor Lennart </P>  \r\n\r\n<P>Olssons forskergruppe netop fået mulighed for at indrette sig på </P>  \r\n\r\n<P>et 800 m2 stort areal på Panum Instituttet. </P>  \r\n\r\n<P>Også Kræftens Bekæmpelse støtter ideen om oprettelse af et </P>  \r\n\r\n<P>cancerforskningscenter f.eks. gennem en overflytning af Fibiger </P>  \r\n\r\n<P>Instituttet, Finsenlaboratoriet og Canerregisteret til </P>  \r\n\r\n<P>Rockerfeller-komplekset. </P>  \r\n\r\n<P>På denne baggrund er det ikke nogen teknisk umulighed at bevare </P>  \r\n\r\n<P>Finsenlaboratoriets hidtidige forskning i en eller anden regie, </P>  \r\n\r\n<P>eventuelt i samarbejde med andre igangværende projekter. </P>  \r\n\r\n<P>Det skal dog understreges, at en beslutning herom må træffes snarest, </P>  \r\n\r\n<P>idet opsigelserne af de hidtidige medarbejdere ved </P>  \r\n\r\n<P>Finsenlaboratoriet træder i kraft for en dels vedkommende allerede </P>  \r\n\r\n<P>pr. 1. november 1985, hvorefter man må forvente, at disse </P>  \r\n\r\n<P>medarbejdere vil blive spredt med det resultat, at selve teamet </P>  \r\n\r\n<P>hurtigt kan være uopretteligt og den opsamlede erfaring være tabt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00027"
        },
        {
            "displayName": "Entydig dokumentidentifikation",
            "displayValue": "CL005625"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}