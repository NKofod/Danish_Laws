{
    "id": 34259,
    "title": "Dagpenge - barseldagpenge - kursusdeltagelse i orlovsperioden (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19222 af 28/05/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret, der under barselorlov genoptog en uddannelse til  \r\n\r\n sundhedsplejerske, fandtes ikke berettiget til barseldagpenge efter  \r\n\r\n genoptagelsen af uddannelsen. Under hensyn til uddannelsens omfang fandtes  \r\n\r\n deltagelse heri uforeneligt med barselorlovens formål. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - barseldagpenge - kursusdeltagelse i  \r\n\r\n orlovsperioden (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret havde påbegyndt en uddannelse på et sundhedsplejerskekursus den  \r\n\r\n 1. september 1983. Sikrede var på dette tidspunkt gravid og forventede  \r\n\r\n nedkomst i slutningen af december 1983. </P>  \r\n\r\n<P>I november 1983 meddelte sikredes ægtefælle socialforvaltningen, at  \r\n\r\n sikrede havde fået arbejde. På dette grundlag besluttede det sociale udvalg  \r\n\r\n at udbetale dagpenge, da sikrede den 3. december 1983 påbegyndte sin orlov.  \r\n\r\n Samtidig meddelte udvalget, at dagpenge efter overstået fødsel kun ville  \r\n\r\n kunne udbetales for tidsrum, hvor der forelå erklæring fra  \r\n\r\n Sygeplejerskehøjskolen om, at pågældende var fritaget for undervisning. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at deltagelse i et sundhedsplejerskekursus på en  \r\n\r\n sygeplejerskehøjskole ikke var til hinder for udbetaling af dagpenge under  \r\n\r\n barselorlov. Nævnet lagde vægt på, at der ikke kræves uarbejdsdygtighed for  \r\n\r\n at få dagpenge under barselorlov efter overstået fødsel, hvorfor der intet  \r\n\r\n var til hinder for, at dagpenge kunne udbetales, selvom sikrede gik på skole  \r\n\r\n eller deltog i en uddannelse i denne periode. Nævnet bemærkede endvidere, at  \r\n\r\n der dog ikke måtte ydes løn herfor, og hvis sikrede tog lønnet arbejde, måtte  \r\n\r\n dagpengene standses. Nævnet hjemviste herefter sagen til det sociale udvalg  \r\n\r\n til fornyet vurdering af, hvorvidt sikrede ud over de allerede modtagne  \r\n\r\n barseldagpenge, måtte være berettiget til yderligere dagpenge i  \r\n\r\n orlovsperioden efter overstået fødsel. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte, at sikredes indtægtstab efter den 30. januar  \r\n\r\n 1984, hvor hun genoptog undervisningen, ikke skyldtes fødslen, men deltagelse  \r\n\r\n i en kompetencegivende uddannelse, der afsluttedes med eksamen. Udvalget  \r\n\r\n fandt, at fortsat udbetaling af barseldagpenge ville virke som indirekte  \r\n\r\n studiestøtte i stedet for at sikre moderens samvær med barnet. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Sygeplejerskehøjskolen oplyste, at sundhedsplejerskeuddannelsen, der varer  \r\n\r\n ca. 9 måneder, betragtes som en fuldtidsuddannelse, idet der udover den  \r\n\r\n skemalagte undervisning på 22 timer ugentlig skal deltages i 20 dages  \r\n\r\n praktik, hvortil kommer institutionsbesøg og gruppearbejde i forbindelse med  \r\n\r\n opgaver og øvelser. </P>  \r\n\r\n<P>LOVGRUNDLAG: </P>  \r\n\r\n<P>Dagpengeloven, § 33. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Efter oplysningerne om omfanget af sundhedsplejerskeuddannelsen finder  \r\n\r\n ankestyrelsen, at deltagelse i undervisningen er uforeneligt med  \r\n\r\n barselorlovens formål. Sikrede er derfor ikke berettiget til dagpenge efter  \r\n\r\n lovens § 33 ved deltagelse i undervisningen. </P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-007-86 04/09/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861922225"
        },
        {
            "displayName": "Entydig dokumentidentifikation",
            "displayValue": "CA002187"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19222"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "28/05/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21028-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}