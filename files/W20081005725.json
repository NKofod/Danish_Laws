{
    "id": 124915,
    "title": "Drift af psykologvirksomhed 1,5 dag pr. uge samtidig med efterløn. Tidligere psykolog ved [navn udeladt]. Selvstændig bibeskæftigelse. 400 timers reglen.",
    "documentTypeId": "240",
    "isSagsforlobPeriodValid": true,
    "shortName": "KEN nr 10057 af 19/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Drift af psykologvirksomhed 1,5 dag pr. uge samtidig med efterløn. Tidligere psykolog ved [navn udeladt]. Selvstændig bibeskæftigelse. 400 timers reglen.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 25. november 2007 ansøgte medlemmet om efterløn pr. 14. januar 2008.</div>\r\n        </p>\r\n        <p class=\"Tekst2\">\r\n          <div>Medlemmet ansøgte samtidig hermed om tilladelse til pr. 1. februar 2008 at påbegynde selvstændig psykologvirksomhed efter 400 timers reglen samtidig med efterløn.</div>\r\n        </p>\r\n        <p class=\"Tekst2\">\r\n          <div>Det fremgik bl.a. af sagen, at:</div>\r\n        </p>\r\n        <p class=\"Tekst2\">\r\n          <div>medlemmet tidligere havde arbejdet som psykolog ved XX,</div>\r\n        </p>\r\n        <p class=\"Tekst2\">\r\n          <div>hun pr. 1. januar 2008 lejede et terapilokale 1,5 dag pr. uge,</div>\r\n        </p>\r\n        <p class=\"Tekst2\">\r\n          <div>virksomheden ville blive drevet fra det lejede lokale,</div>\r\n        </p>\r\n        <p class=\"Tekst2\">\r\n          <div>virksomhedens forventede årlige omsætning ville være 112.000 kr., og at dækningsbidrag 1 ville være 60.400 kr. pr. år.,</div>\r\n        </p>\r\n        <p class=\"Tekst2\">\r\n          <div>medlemmets forventede årlige tidsforbrug på klienter ville udgøre 160 timer, og at administration ville udgøre 24 timer årligt,</div>\r\n        </p>\r\n        <p class=\"Tekst2\">\r\n          <div>det årlige tidsforbrug på supervision ville være 24 timer og udgøre en udgift på 20.000 kr.,</div>\r\n        </p>\r\n        <p class=\"Tekst2\">\r\n          <div>medlemmet ikke kendte klientgrundlaget,</div>\r\n        </p>\r\n        <p class=\"Tekst2\">\r\n          <div>hun ikke havde en fast klientkreds, og</div>\r\n        </p>\r\n        <p class=\"Tekst2\">\r\n          <div>hun ikke ville annoncere, men planlagde at skaffe klienter via sit netværk.</div>\r\n        </p>\r\n        <p class=\"Tekst2\">\r\n          <div>Ankenævnet bemærkede, at der efter reglerne kan gives tilladelse til, at et medlem kan drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer, og virksomhedens indtægt ikke overstiger 61.873 kr. pr. år (i 2008 63.667 kr. pr. år.).</div>\r\n        </p>\r\n        <p class=\"Tekst2\">\r\n          <div>Nævnet lagde ved afgørelsen vægt på medlemmets beskrivelse af virksomheden, herunder at medlemmet ikke kendte klientgrundlaget, at hun ikke havde en fast klientkreds, og at hun planlagde at skaffe klienter via sit netværk.</div>\r\n        </p>\r\n        <p class=\"Tekst2\">\r\n          <div>Nævnet fandt ikke, at medlemmet havde sandsynliggjort, at arbejdet i virksomheden til enhver tid ville kunne holdes inden for 400 timer og indtægten under 63.667 kr. om året.</div>\r\n        </p>\r\n        <p class=\"Tekst2\">\r\n          <div>Det af medlemmet anførte om sin forventede arbejdstid og indtægt, herunder at dækningsbidrag 1 ville være 60.400 kr. pr. år, kunne ikke føre til en anden vurdering af sagen.</div>\r\n        </p>\r\n        <p class=\"Tekst2\">\r\n          <div>Nævnet bemærkede i den forbindelse, at nævnet ikke – i lyset af oplysningerne om en årlig indtægt på 112.000 kr. sammenholdt med det forhold at der ikke sås at foreligge udgifter, som kunne betegnes som vareforbrug forstået som de direkte variable omkostninger, som var direkte afledt af tjenesteydelsen – fandt det tilstrækkelig sandsynligt, at dækningsbeløb 1 ville kunne holde sig under beløbsgrænsen på 63.667 kr. om året.</div>\r\n        </p>\r\n        <p class=\"Tekst2\">\r\n          <div>Nævnet oplyste til orientering, at udgifter til f.eks. husleje og supervision ikke kunne anses for direkte variable omkostninger set i forhold den enkelte tjenesteydelse.</div>\r\n        </p>\r\n        <p class=\"Tekst2\">\r\n          <div>Nævnet oplyste endvidere, at et medlems egne tilkendegivelser om sine forventninger til arbejdstid og indtægt ikke i sig selv er tilstrækkelig til, at betingelserne kan anses for at være opfyldt. For at der kan anses at være tilstrækkelig sikkerhed for, at såvel time- som indtægtsgrænsen ikke overskrides, kræves det, at der samtidig foreligger nogle konstaterbare ydre omstændigheder, der afgrænser virksomheden, for eksempel en bestemt opgave, en bestemt afgrænset kundekreds eller lignende, der kan underbygge medlemmets egne tilkendegivelser.</div>\r\n        </p>\r\n        <p class=\"Tekst2\">\r\n          <div>Der var i sagen ikke fundet sådanne konstaterbare ydre omstændigheder.</div>\r\n        </p>\r\n        <p class=\"Tekst2\">\r\n          <div>Nævnet var opmærksom på, at det forhold, at medlemmet fyldte 65 år den 14. december 2008 begrænsede virksomhedens tidsmæssige udøvelse og dermed i en vis grad også virksomhedens omfang. Dette kunne dog ikke føre til en anden vurdering af sagen, idet nævnet som ovenfor anført ikke fandt det tilstrækkelig sandsynligt, at dækningsbeløb 1 ville kunne holde sig under den fastsatte beløbsgrænse.</div>\r\n        </p>\r\n        <p class=\"Tekst2\">\r\n          <div>For så vidt angik spørgsmålet om, hvorvidt medlemmet havde ret til efterløn fra den 14. januar 2008, fra hvilken dato medlemmet anmodede om efterløn, til den 1. februar 2008, fra hvilket tidspunkt medlemmet ifølge egne oplysninger ville drive selvstændig virksomhed, hjemviste ankenævnet spørgsmålet til Arbejdsdirektoratet til fornyet prøvelse.</div>\r\n        </p>\r\n        <p class=\"Tekst2\">\r\n          <div>Ankenævnet anmodede i den forbindelse Arbejdsdirektoratet om at foranstalte, at a-kassen traf fornyet afgørelse om spørgsmålet om drift af selvstændig virksomhed og dermed retten til efterløn i perioden fra den 14. januar 2008 til den 1. februar 2008. Nævnet fandt, at a-kassens afgørelse om spørgsmålet fremstod mangelfuld, idet afgørelsen ikke var fyldestgørende begrundet, herunder at det ikke fremgik klart, om der var sket en fuldstændig prøvelse af spørgsmålet om drift af selvstændig virksomhed.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således delvist Arbejdsdirektoratets afgørelse.</div>\r\n        </p>\r\n      </div>\r\n      <p class=\"TekstV\">XXX Dato 19. september 2008</p>\r\n      <p class=\"TekstV\">XXX J.nr.</p>\r\n      <p class=\"TekstV\">XXX</p>\r\n      <p class=\"TekstV\">Ankenævnet har behandlet Deres klage på møde den 18. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De får ikke tilladelse til at drive selvstændig psykologvirksomhed som bibeskæftigelse samtidig med efterløn.</p>\r\n      <p class=\"TekstV\">Ankenævnet tiltræder således denne del af Arbejdsdirektoratets afgørelse af den 16. maj 2008.</p>\r\n      <p class=\"TekstV\">Spørgsmålet om, hvorvidt De har ret til efterløn i perioden fra den 14. januar 2008 til den 1. februar 2008, herunder spørgsmålet om De skal anses for at have drevet selvstændig virksomhed fra den 14. januar 2008, hjemvises til Arbejdsdirektoratet til fornyet prøvelse.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De tidligere arbejdede som psykolog ved XX,</p>\r\n        <p class=\"Liste1\"><span class=\"Liste1Nr\" id=\"\">–</span> De pr. 1. januar 2008 lejede et terapilokale 1,5 dag pr. uge,</p>\r\n        <p class=\"Liste1\"><span class=\"Liste1Nr\" id=\"\">–</span> De ved ansøgningsskema af 25. november 2007 ansøgte om efterløn pr. 14. januar 2008,</p>\r\n        <p class=\"Liste1\"><span class=\"Liste1Nr\" id=\"\">–</span> De samtidig hermed ansøgte om tilladelse til pr. 1. februar 2008 at påbegynde selvstændig psykologvirksomhed efter 400 timers reglen samtidig med efterløn,</p>\r\n        <p class=\"Liste1\"><span class=\"Liste1Nr\" id=\"\">–</span> De har oplyst, at virksomheden vil blive drevet fra det lejede lokale 1,5 dag pr. uge,</p>\r\n        <p class=\"Liste1\"><span class=\"Liste1Nr\" id=\"\">–</span> De forventer, at virksomhedens årlige omsætning vil være 112.000 kr., og at dækningsbidrag 1 vil være 60.400 kr. pr. år,</p>\r\n        <p class=\"Liste1\"><span class=\"Liste1Nr\" id=\"\">–</span> De forventer, at Deres årlige tidsforbrug på klienter vil udgøre 160 timer,</p>\r\n        <p class=\"Liste1\"><span class=\"Liste1Nr\" id=\"\">–</span> Deres årlige tidsforbrug på administration vil være 24 timer,</p>\r\n        <p class=\"Liste1\"><span class=\"Liste1Nr\" id=\"\">–</span> Deres årlige tidsforbrug på supervision ligeledes vil være 24 timer og udgøre en udgift på 20.000 kr.,</p>\r\n        <p class=\"Liste1\"><span class=\"Liste1Nr\" id=\"\">–</span> rengøring og vedligeholdelse af det lejede lokale indgår i Deres lejekontrakt,</p>\r\n        <p class=\"Liste1\"><span class=\"Liste1Nr\" id=\"\">–</span> De ikke kender klientgrundlaget,</p>\r\n        <p class=\"Liste1\"><span class=\"Liste1Nr\" id=\"\">–</span> De ikke har en fast klientkreds,</p>\r\n        <p class=\"Liste1\"><span class=\"Liste1Nr\" id=\"\">–</span> De ikke vil annoncere, men planlægger at skaffe klienter via Deres netværk, og</p>\r\n        <p class=\"Liste1\"><span class=\"Liste1Nr\" id=\"\">–</span> De fylder 65 år den 14. december 2008.</p>\r\n      </p>\r\n      <p class=\"TekstV\">Der kan efter reglerne gives tilladelse til, at et medlem kan drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer, og virksomhedens indtægt ikke overstiger 61.873 kr. pr. år. Begge betingelser skal være opfyldt. Beløbet reguleres med satsreguleringsprocenten, jf. lov om en satsreguleringsprocent, og er i 2008 63.667 kr.</p>\r\n      <p class=\"TekstV\">Ankenævnet har ved afgørelsen lagt vægt på Deres beskrivelse af virksomheden, herunder at De ikke kender klientgrundlaget, at De ikke har en fast klientkreds, og at De planlægger at skaffe klienter via Deres netværk.</p>\r\n      <p class=\"TekstV\">Ankenævnet finder ikke, at De har sandsynliggjort, at arbejdet i virksomheden til enhver tid kan holdes inden for 400 timer og indtægten under 63.667 kr. om året.</p>\r\n      <p class=\"TekstV\">Det af Dem anførte om Deres forventede arbejdstid og indtægt, herunder at dækningsbidrag 1 vil være 60.400 kr. pr. år, kan ikke føre til en anden vurdering af sagen.</p>\r\n      <p class=\"TekstV\">Det bemærkes i den forbindelse, at nævnet ikke – i lyset af oplysningerne om en årlig indtægt på 112.000 kr. sammenholdt med det forhold at der ikke ses at foreligge udgifter, som kan betegnes som vareforbrug forstået som de direkte variable omkostninger, som er direkte afledt af tjenesteydelsen – finder det tilstrækkelig sandsynligt, at dækningsbeløb 1 vil kunne holde sig under beløbsgrænsen på 63.667 kr. om året. Det kan til orientering oplyses, at udgifter til f.eks. husleje og supervision ikke kan anses for direkte variable omkostninger set i forhold den enkelte tjenesteydelse.</p>\r\n      <p class=\"TekstV\">Nævnet skal endvidere oplyse, at et medlems egne tilkendegivelser om sine forventninger til arbejdstid og indtægt ikke i sig selv er tilstrækkelig til, at betingelserne kan anses for at være opfyldt. For at der kan anses at være tilstrækkelig sikkerhed for, at såvel time- som indtægtsgrænsen ikke overskrides, kræves det, at der samtidig foreligger nogle konstaterbare ydre omstændigheder, der afgrænser virksomheden, for eksempel en bestemt opgave, en bestemt afgrænset kundekreds eller lignende, der kan underbygge medlemmets egne tilkendegivelser.</p>\r\n      <p class=\"TekstV\">Der er i Deres sag ikke fundet sådanne konstaterbare ydre omstændigheder.</p>\r\n      <p class=\"TekstV\">Nævnet er opmærksom på, at det forhold, at De fylder 65 år den 14. december 2008 begrænser virksomhedens tidsmæssige udøvelse og dermed i en vis grad også virksomhedens omfang. Dette kan dog ikke føre til en anden vurdering af sagen, idet nævnet som ovenfor anført ikke finder det tilstrækkelig sandsynligt, at dækningsbeløb 1 vil kunne holde sig under den fastsatte beløbsgrænse.</p>\r\n      <p class=\"TekstV\">For så vidt angår spørgsmålet om, hvorvidt De har ret til efterløn fra den 14. januar 2008, fra hvilken dato De anmodede om efterløn, til den 1. februar 2008, fra hvilket tidspunkt De ifølge Deres egne oplysninger vil drive selvstændig virksomhed, hjemviser Ankenævnet spørgsmålet til Arbejdsdirektoratet til fornyet prøvelse.</p>\r\n      <p class=\"TekstV\">Ankenævnet skal i den forbindelse anmode Arbejdsdirektoratet om at foranstalte, at a-kassen træffer fornyet afgørelse om spørgsmålet om drift af selvstændig virksomhed og dermed retten til efterløn i perioden fra den 14. januar 2008 til den 1. februar 2008. Nævnet finder, at a-kassens afgørelse om spørgsmålet fremstår mangelfuld, idet afgørelsen ikke er fyldestgørende begrundet, herunder at det ikke fremgår klart, om der er sket en fuldstændig prøvelse af spørgsmålet om drift af selvstændig virksomhed.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74 g, stk. 1, i lov om arbejdsløshedsforsikring mv., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 18, stk. 1-3, i Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">…</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Italic\">Arbejde i efterlønsperioden</span></p>\r\n      <p class=\"TekstV\"><span class=\"Bold\">§ 74 g.</span> Et medlem kan efter tilladelse fra arbejdsløshedskassen drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 61.873 kr. pr. år (2007-niveau). Beløbet reguleres med satsreguleringsprocenten, jf. lov om en satsreguleringsprocent. Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn</span></p>\r\n      <p class=\"TekstV\"><span class=\"Italic\">Selvstændig virksomhed som bibeskæftigelse</span></p>\r\n      <p class=\"TekstV\"><span class=\"Italic\">Betingelser</span></p>\r\n      <p class=\"TekstV\"><span class=\"Bold\">§ 18.</span> A-kassen kan tillade drift af selvstændig virksomhed som bibeskæftigelse i perioden med efterløn, jf. § 74 g, i loven.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal sandsynliggøre, at den samlede arbejdstid i virksomheden højst udgør 400 timer pr. kalenderår, jf. dog stk. 4.</p>\r\n      <p class=\"TekstV\"><span class=\"Italic\">Stk. 3.</span> Virksomhedens indtægt må ikke overstige 61.873 kr. pr. regnskabsår (2007-niveau), jf. dog § 19, stk. 2. Ved indtægt forstås virksomhedens dækningsbidrag 1, det vil sige nettoomsætning fratrukket vareforbrug, jf. dog stk. 4.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081005725"
        },
        {
            "displayName": "Entydig dokumentidentifikation",
            "displayValue": "BE003366"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10057"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100262-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}