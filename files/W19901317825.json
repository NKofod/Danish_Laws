{
    "id": 39575,
    "title": "Dispensation- ansøgningsfrist- forbedringsplan. ",
    "documentTypeId": "240",
    "isSagsforlobPeriodValid": false,
    "shortName": "KEN nr 13178 af 19/02/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>For afgiftsåret 1984/85 blev der godkendt tildeling af en supplerende  \r\n\r\n basisandel på grundlag af en forbedringsplan. Sidste frist for at indgive  \r\n\r\n ansøgning på dette grundlag var 31. marts forud for det afgiftsår, hvor  \r\n\r\n forhøjelsen skulle være gældende. 2. etape af planen vedrørte opførelse af  \r\n\r\n ko- og malkestald med afslutning i november 1989. Derfor måtte ansøgningen  \r\n\r\n vedrøre afgiftsåret 1989/90. </I> </P>  \r\n\r\n<P> <I>Ansøgningen var Mælkeudvalget i hænde 12. maj 1989. Den blev først  \r\n\r\n godkendt med virkning fra afgiftsåret 1990/91. Som begrundelse blev anført  \r\n\r\n informationer til samtlige mælkeproducenter udsendt i 1988. </I> </P>  \r\n\r\n<P> <I>Landbrugsministeriet dispenserede fra ansøgningsfristen, idet der i  \r\n\r\n bekendtgørelsen ikke er fastsat andre begrænsninger end en ansøgningsfrist  \r\n\r\n for godkendte moderniserings-/udviklingsplaner, og når der henses til, at  \r\n\r\n Mælkeudvalget senest udsendte informationer vedrørende planer for afgiftsåret  \r\n\r\n 1984/85 i marts 1988, som klageren ikke kunne antages at være omfattet af.  \r\n\r\n</I> </P>  \r\n\r\n<P> <I>Desuden er der lagt vægt på, at Mælkeudvalget uanset de begrænsninger,  \r\n\r\n som det selv har fastsat, alligevel godkendte ansøningen, men med virkning  \r\n\r\n fra afgiftsåret 1990/91. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dispensation- ansøgningsfrist- forbedringsplan.  \r\n\r\n</H1>  \r\n\r\n<P></P>  \r\n\r\n<P>I skrivelse af 27. december 1989 har foreningen  \r\n\r\n for Kristian Lauridsen, Lindegårdsvej 6, 6800 Varde, klaget over  \r\n\r\n EF-direktoratets afgørelse af ansøgning om tildeling af supplerende  \r\n\r\n basisandel (afgiftsfri mælkeleverance). </P>  \r\n\r\n<P>Det fremgår af sagen, at der for afgiftsåret 1984/85 blev godkendt en  \r\n\r\n ansøgning med et tildelingsgrundlag på 370.770 kg mælk (51 køer x 7.270 kg)  \r\n\r\n indgivet på grundlag af en moderniseringsplan, hvor den planlagte dato for  \r\n\r\n afslutning af investering vedrørende malkekøer var 30. november 1989 (70  \r\n\r\n køer). Som følge af den godkendte ansøgning for afgiftsåret 1984/85 og på  \r\n\r\n grund af moderniseringsplanen kunne der i de kommende afgiftsår genansøges om  \r\n\r\n forhøjelse af basisandelen i takt med, at udviklingen blev gennemført. Den  \r\n\r\n 12. maj 1989 modtog mælkeudvalget en ansøgning for afgiftsåret 1989/90.  \r\n\r\n Ansøgningen blev afvist med begrundelsen, at ansøgningsfristen den 31. marts,  \r\n\r\n som anført i § 6, stk. 2, i Landbrugsministeriets bekendtgørelsen nr. 567 af  \r\n\r\n 22. september 1988 om tillægsafgift for mælk og mejeriprodukter, ikke var  \r\n\r\n overholdt. Endvidere henvises der til, at det fremgik af mælkeudvalgets  \r\n\r\n vejledning for afgiftsåret 1988/89, at denne ansøgningsrunde var sidste  \r\n\r\n mulighed for at søge om forhøjelse af basisandelen på grundlag af godkendt  \r\n\r\n ansøgning for afgiftsåret 1984/85. Endelig henvises der til mælkeudvalgets  \r\n\r\n meddelelse nr. 26 af 4. marts 1988 til samtlige mælkeproducenter, hvoraf  \r\n\r\n ansøgningsfristen ligeledes fremgår. Mælkeudvalget har godkendt en forhøjelse  \r\n\r\n af basisandelen med virkning for afgiftsåret 1990/91.I klagen til  \r\n\r\n Landbrugsministeriet anføres det, at Kristian Lauridsen ikke har haft  \r\n\r\n mulighed for at overholde ansøgningsfristen på grund af manglende  \r\n\r\n orientering. </P>  \r\n\r\n<P>Landbrugsministeriet skal bemærke følgende. </P>  \r\n\r\n<P>I henhold til § 6, stk. 2, i Landbrugsministeriets bekendtgørelse nr. 567  \r\n\r\n af 22. september 1988 om tillægsafgift for mælk og mejeriprodukter skal  \r\n\r\n ansøgninger om forhøjelse af basisandelen på grundlag af godkendte  \r\n\r\n moderniserings-/forbedringsplaner indgives senest 31. marts forud for det  \r\n\r\n afgiftsår, hvor forhøjelsen skal være gældende. Denne bestemmelse er uændret  \r\n\r\n i forhold til tidligere bekendtgørelser for mælkekvoteringsordningen, som  \r\n\r\n ovennævnte bekendtgørelse erstattede. Da 2. etape i moderniseringsplanen  \r\n\r\n omfattede opførelse af en ko- og malkestald med forventet afslutning i  \r\n\r\n november 1989, måtte ansøgningen om forhøjelse af basisandelen derfor vedrøre  \r\n\r\n afgiftsåret 1989, og ansøgningen burde derfor have været indgivet senest 31.  \r\n\r\n marts 1989, jf. ovennævnte bekendtgørelse, for at forhøjelsen kunne træde i  \r\n\r\n kraft med virkning fra afgiftsåret 1989/90. Set i lyset af, at der ikke i  \r\n\r\n bekendtgørelsen er fastsat andre begrænsninger end en ansøgningsfrist for så  \r\n\r\n vidt angør godkendte moderniserings-/udviklingsplaner, og når der henses til,  \r\n\r\n at mælkeudvalget senest har udsendt informationer vedrørende planer for  \r\n\r\n 1984/85 i marts 1988, som Kristian Lauridsen ikke kunne antages at være  \r\n\r\n omfattet af, har Landbrugsministeriet fundet, at der i den konkrete sag bør  \r\n\r\n dispenseres fra ovennævnte ansøgningsfrist. Der er ved afgørelsen desuden  \r\n\r\n lagt vægt på, at mælkeudvalget uanset de begrænsninger, som det selv havde  \r\n\r\n fastsat, alligevel har godkendt ansøgningen, men med virkning fra afgiftsåret  \r\n\r\n 1990/91. </P>  \r\n\r\n<P>Tildelingsgrundlaget for afgiftsåret 1989/90 skal derfor fastsættes til  \r\n\r\n 508.900 kg mælk (70 køer x 7.270 kg), forudsat at der fremsendes fornøden  \r\n\r\n dokumentation for investeringerne vedrørende malkekøer. </P>  \r\n\r\n<P>Man har samtidig anmodet EF-direktoratet om at foretage de videre  \r\n\r\n foranstaltninger i sagen. </P>  \r\n\r\n<P>Meddelelsen om den ny basisandel vil blive givet af Danske Mejeriers  \r\n\r\n Mælkeudvalg. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>A. Buch Kristensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901317825"
        },
        {
            "displayName": "Entydig dokumentidentifikation",
            "displayValue": "CA007510"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13178"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/02/1990"
        },
        {
            "displayName": "Administrerende myndighed",
            "displayValue": "Departementet"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "MÆLKEKVOTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}