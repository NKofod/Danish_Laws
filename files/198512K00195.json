{
    "id": 112778,
    "title": "1985 LSF 195   FORSLAG TIL LOV OM ÆNDRING AF VÅBENLOVEN (EKSPORTFRIHED FOR   ELEKTRONIKINDUSTRIEN, VÆRFTER M.FL.) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 195",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 195 </P>  \r\n\r\n<P></P>  \r\n\r\n<P>Forslag til Lov om ændring af våbenloven (Eksportfrihed for  \r\n\r\n elektronikindustrien, værfter m.fl.) </P>  \r\n\r\n<P></P>  \r\n\r\n<P>Fremsat af Dohrmann (FP) Ove Jensen (FP) Pia Kjærsgaard (FP) Poulsgaard  \r\n\r\n (FP) </P>  \r\n\r\n<P></P>  \r\n\r\n<P>den 11. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I våbenlov nr. 398 af 12. juli 1946, jfr. lovbekendtgørelse nr. 529 </P>  \r\n\r\n<P>af 11. december 1985, foretages følgende ændring: </P>  \r\n\r\n<P>§ 6 ophæves. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Våbenlovens hovedsigte er at hindre, at der i den danske befolkning </P>  \r\n\r\n<P>verserer genstande, som må befrygtes at blive anvendt i større </P>  \r\n\r\n<P>omfang til voldelig ødelæggelse af sagesløse medborgeres liv og </P>  \r\n\r\n<P>helbred. </P>  \r\n\r\n<P>Restriktioner med det formål billiges af fremskridtspartiet. </P>  \r\n\r\n<P>For at kontrollen med lovens overholdelse ikke glider myndighederne </P>  \r\n\r\n<P>af hænde, kan det ligeledes stort set godtages, at lovens § 1 </P>  \r\n\r\n<P>bestemmer følgende: </P>  \r\n\r\n<P>&#187;§ 1. Det er forbudt uden tilladelse af justitsministeren eller den,  \r\n\r\n</P>  \r\n\r\n<P>han dertil bemyndiger, at indføre eller tilvirke: </P>  \r\n\r\n<P>1. Skydevåben samt piber, låsestole og baskyler til skydevåben, </P>  \r\n\r\n<P>2. ammunition til skydevåben, derunder også patronhylstre, </P>  \r\n\r\n<P>tændskruer, fænghætter, brandrør og projektiler, </P>  \r\n\r\n<P>3. håndgranater, bomber og lignende våben, der virker ved en gennem </P>  \r\n\r\n<P>eksplosion fremkaldt udslyngning af smålegemer, </P>  \r\n\r\n<P>4. håndgranater, bomber, patroner og lignende som våben eller </P>  \r\n\r\n<P>ammunition fremtrædende genstande, der indeholder eller er </P>  \r\n\r\n<P>beregnet til at indeholde faste stoffer, væsker eller luftarter, </P>  \r\n\r\n<P>som ved spredning virker skadevoldende, bedøvende eller </P>  \r\n\r\n<P>irriterende, såvel som dele af sådanne våben eller </P>  \r\n\r\n<P>ammunitionsgenstande samt redskaber til at bringe dem i </P>  \r\n\r\n<P>virksomhed, </P>  \r\n\r\n<P>5. sprængstoffer, herunder alle eksplosive stoffer, der kan anvendes </P>  \r\n\r\n<P>som spræng- eller skydemiddel. </P>  \r\n\r\n<P>Stk. 2. Undtaget fra forbuddet er: </P>  \r\n\r\n<P>a) luft- og fjederbøsser samt ammunition dertil, </P>  \r\n\r\n<P>b) indstikningspatroner af kaliber ikke over 4,5 mm og dertil hørende </P>  \r\n\r\n<P>ammunition med kugleformet projektil og patronlængde ikke over 12 </P>  \r\n\r\n<P>mm, </P>  \r\n\r\n<P>c) slagteapparater, der udelukkende kan anvendes til slagtning, og </P>  \r\n\r\n<P>ammunition, der udelukkende kan anvendes dertil. </P>  \r\n\r\n<P>Stk. 3. Justitsministeren kan fastsætte regler om, at våben over en </P>  \r\n\r\n<P>bestemt alder eller af en bestemt model er undtaget fra forbuddet </P>  \r\n\r\n<P>i stk. 1, nr. 1.&#171; </P>  \r\n\r\n<P>Derimod mener fremskridtspartiet, at det under nutidens forhold er </P>  \r\n\r\n<P>uklogt at opretholde våbenlovens eksportforbud i § 6, der lyder </P>  \r\n\r\n<P>således: </P>  \r\n\r\n<P>&#187;§ 6. Det er forbudt uden tilladelse fra justitsministeren i hvert  \r\n\r\n</P>  \r\n\r\n<P>enkelt tilfælde at udføre: </P>  \r\n\r\n<P>1. Våben af enhver art med undtagelse af jagtvåben, </P>  \r\n\r\n<P>2. ammunition med undtagelse af ammunition til jagtvåben, </P>  \r\n\r\n<P>3. materiel til land-, sø- eller luftkrig, </P>  \r\n\r\n<P>4. maskiner, instrumenter, apparater og andre produktionsmidler, der </P>  \r\n\r\n<P>overvejende anvendes til fremstilling eller vedligeholdelse af </P>  \r\n\r\n<P>våben, ammunition eller krigsmateriel, samt dele og tilbehør til </P>  \r\n\r\n<P>sådanne produktionsmidler, </P>  \r\n\r\n<P>5. sprængstoffer, derunder krudt, samt råmateriale til fremstilling </P>  \r\n\r\n<P>heraf. </P>  \r\n\r\n<P>Stk. 2. Justitsministeren kan udstede forbud mod, at der udføres </P>  \r\n\r\n<P>våben og ammunition af nogen art.&#171; </P>  \r\n\r\n<P>Denne hæmsko for dansk velstand og dansk velfærd stammer fra § 7 i </P>  \r\n\r\n<P>lov nr. 122 af 28. april 1934. </P>  \r\n\r\n<P>Det er da muligt, at bestemmelsen havde en vis fornuft i sig under </P>  \r\n\r\n<P>1930ernes særlige forhold. </P>  \r\n\r\n<P>Nu om dage får produktudvikling, salgsarbejde og </P>  \r\n\r\n<P>fabrikationstilrettelæggelse imidlertid helt utilfredsstillende </P>  \r\n\r\n<P>kår, når eksportvirksomhederne er afhængige af skiftende </P>  \r\n\r\n<P>justitsministres tilladelser i de enkelte tilfælde. Og </P>  \r\n\r\n<P>justitsministeriets sagsbehandling sinkes af forhandlinger med for </P>  \r\n\r\n<P>eksempel forsvarsministeriet, udenrigsministeriet og de politiske </P>  \r\n\r\n<P>partier, der skal give regeringen flertal i den pågældende sag. </P>  \r\n\r\n<P>For en våbentørstende nation er dette selvsagt helt </P>  \r\n\r\n<P>utilfredsstillende handelsvilkår, og derfor vil den oftest have </P>  \r\n\r\n<P>købt sine våben andetsteds og længe før det langsommelige danske </P>  \r\n\r\n<P>bureaukrati har færdigbehandlet sagen. </P>  \r\n\r\n<P>Særlig grelle bliver forholdene, fordi afgrænsningen af § 6's </P>  \r\n\r\n<P>anvendelsesområde - i hvert tilfælde under nutidens teknologi og </P>  \r\n\r\n<P>vidtfavnende krigsførelsesformer - er meget uklare, se for </P>  \r\n\r\n<P>eksempel § 6, stk. 1, nr. 3 og 4. Gummistøvler og </P>  \r\n\r\n<P>forkølelsespiller er omfattet af bestemmelsens tekst, der derfor </P>  \r\n\r\n<P>må fortolkes indskrænkende. Men hvor går grænsen så, når man ikke </P>  \r\n\r\n<P>kan stole på lovens egne ord? </P>  \r\n\r\n<P>Det var nærliggende at overveje, om der for eksempel kun skulle gives </P>  \r\n\r\n<P>frit løb for eksport til andre NATO-lande, eller at loven på anden </P>  \r\n\r\n<P>måde skulle nationalitetsbegrænse salgene. Som det internationale </P>  \r\n\r\n<P>forretningsliv er organiseret nu om dage, har man ingen sikkerhed </P>  \r\n\r\n<P>for, hvor vore eksportvarer til syvende og sidst vil havne. </P>  \r\n\r\n<P>Nationalitetsbegrænsninger vil derfor alene skabe retsusikkerhed </P>  \r\n\r\n<P>for den enkelte og økonomisk tab for samfundet, fordi der måske </P>  \r\n\r\n<P>bliver indblandet fremmede mellemhandlere, der skal have deres </P>  \r\n\r\n<P>fede avancer. </P>  \r\n\r\n<P>Det reelle indhold af § 6 er derfor at give danske skibsværfter, </P>  \r\n\r\n<P>maskinfabrikker og adskillige andre virksomheder et handicap i </P>  \r\n\r\n<P>forhold til udenlandske konkurrenter oven i de mange andre </P>  \r\n\r\n<P>folketingsskabte. </P>  \r\n\r\n<P>Nærværende lovforslag er så helt åbenbart et forslag, der trækker i </P>  \r\n\r\n<P>den rigtige retning, fordi vedtagelse af lovforslaget vil betyde, </P>  \r\n\r\n<P>at flere virksomheder kan producere varer, som kan sælges til </P>  \r\n\r\n<P>udlandet, hvilket igen betyder, at betalingsbalanceunderskuddet </P>  \r\n\r\n<P>til arbejdsløshedsunderstøttelse mindskes, fordi der vil blive </P>  \r\n\r\n<P>flere arbejdspladser, og er der noget, Danmark har brug for, så er </P>  \r\n\r\n<P>det bestemt arbejdspladser i eksportproduktionsvirksomheder. </P>  \r\n\r\n<P>For eksempel er hele værftsindustrien inde i en meget alvorlig krise. </P>  \r\n\r\n<P>Den ville blive hjulpet ganske væsentligt, hvis det kunne tillades </P>  \r\n\r\n<P>at bygge inspektionsskibe, inspektionskuttere og torpedobåde af </P>  \r\n\r\n<P>Willemoesklassen. Danske flådeskibe er efterspurgt ude omkring i </P>  \r\n\r\n<P>den store verden på grund af deres høje standard. </P>  \r\n\r\n<P>Også inden for elektronikindustrien vil produktionen kunne forøges </P>  \r\n\r\n<P>ganske væsentligt, fordi den danske know-how netop på dette område </P>  \r\n\r\n<P>er vældig godt anerkendt ude i verden. </P>  \r\n\r\n<P>En vedtagelse af dette lovforslag vil derfor betyde: gode, sunde, </P>  \r\n\r\n<P>danske arbejdspladser, mere valuta til landet og dermed mindre </P>  \r\n\r\n<P>arbejdsløshed og mindre betalingsbalanceunderskud. </P>  \r\n\r\n<P>Derimod vil det ikke betyde mere ufred i verden. De, der vil føre </P>  \r\n\r\n<P>krig, skal nok skaffe sig de fornødne våben på den ene eller anden </P>  \r\n\r\n<P>måde. Det går jo forud for alt andet for de pågældende. Om det </P>  \r\n\r\n<P>lille fnug på globussen, der hedder Danmark, bidrager dertil eller </P>  \r\n\r\n<P>ej, er i verdensfredssammenhængen aldeles betydningsløst. Men for </P>  \r\n\r\n<P>den danske beskæftigelse og samfundsøkonomien i øvrigt vil det </P>  \r\n\r\n<P>være af ganske stor værdi at få fri adgang til det særdeles </P>  \r\n\r\n<P>profitable internationale våbenmarked. At § 6 ødelægger dansk </P>  \r\n\r\n<P>rustningsindustri, er i virkeligheden eksport af arbejdspladser </P>  \r\n\r\n<P>plus endnu hårdere gældsslaveri som hovedarven fra vor generation </P>  \r\n\r\n<P>til vore børn og børnebørn. Ny viden er aldeles afgørende for, at </P>  \r\n\r\n<P>Danmark kan udvikle sin høje velfærdslevestandard i størst muligt </P>  \r\n\r\n<P>omfang. Oprettes for eksempel en dansk kampvognsfabrik, vil dens </P>  \r\n\r\n<P>forskningsresultater højst sandsynligt give basis for mange nye </P>  \r\n\r\n<P>danske virksomheder, der kan producere motorkøretøjer eller dele </P>  \r\n\r\n<P>dertil. Penicillin, radar, lommeregnere, flyvemaskiner og meget, </P>  \r\n\r\n<P>meget andet er et resultat af, hvad der oprindelig var den </P>  \r\n\r\n<P>&#187;krigsproduktion&#171;, som den kortsynede § 6 udelukker danske </P>  \r\n\r\n<P>virksomheder fra. </P>  \r\n\r\n<P>Når det drejer sig om de superavancerede storvåben, vil dansk </P>  \r\n\r\n<P>industri selvsagt ikke kunne komme til at spille nogen særlig </P>  \r\n\r\n<P>rolle, men også stillingen som underleverandør vil her være et </P>  \r\n\r\n<P>stærkt ønskeligt bidrag til at bedre den danske beskæftigelse og </P>  \r\n\r\n<P>betalingsbalance. </P>  \r\n\r\n<P>En ophævelse af § 6 har som rimelig konsekvens, at der enten ændres i </P>  \r\n\r\n<P>§ 1, eller at administrativ praksis i relation til § 1 </P>  \r\n\r\n<P>liberaliseres, således at også de i § 1, stk. 1, nævnte våben m.v. </P>  \r\n\r\n<P>frit kan tilvirkes, når det åbenbart sker til eksportformål. Der </P>  \r\n\r\n<P>kan imidlertid i så henseende tænkes mange graduationer. </P>  \r\n\r\n<P>Forslagsstillerne har ikke med lovforslagets fremsættelse ønsket </P>  \r\n\r\n<P>at lægge sig fast på nogen bestemt af disse, idet hovedmålet nu må </P>  \r\n\r\n<P>være at få § 6 ophævet, uanset hvor langt eller kort man derefter </P>  \r\n\r\n<P>kan få folketingsflertallet med hensyn til § 1-problemerne. </P>  \r\n\r\n<P>Det bemærkes, at forslagsstillerne med glæde har noteret sig de </P>  \r\n\r\n<P>positive udtalelser, der på det seneste er fremkommet fra såvel </P>  \r\n\r\n<P>socialdemokratiet som regeringen, om støtte til de tanker, der her </P>  \r\n\r\n<P>er udformet som lovforslag. </P>  \r\n\r\n<P>Lovforslaget er en genfremsættelse af et senest i folketingsåret </P>  \r\n\r\n<P>1982-83 fremsat forslag, se Folketingstidende 1982-83, </P>  \r\n\r\n<P>forhandlingerne sp. 5457, 7905, 10632 og 11278, tillæg A sp. 2909 </P>  \r\n\r\n<P>samt tillæg B sp. 1321. </P>  \r\n\r\n<P>Forslagsstillerne ser naturligvis helst lovforslaget vedtaget </P>  \r\n\r\n<P>uændret, men ønsker dog at henlede opmærksomheden på, at mindre </P>  \r\n\r\n<P>ændringer kan accepteres, hvis dette er nødvendigt for at samle </P>  \r\n\r\n<P>det nødvendige flertal i folketinget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00195"
        },
        {
            "displayName": "Entydig dokumentidentifikation",
            "displayValue": "CL006180"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "195"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}