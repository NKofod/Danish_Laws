{
    "id": 133070,
    "title": "Bekendtgørelse om tilskud til forsøg med energieffektive transportløsninger",
    "documentTypeId": "60",
    "isSagsforlobPeriodValid": true,
    "shortName": "BEK nr 982 af 13/08/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til forsøg med energieffektive transportløsninger</p>\n      <p class=\"Indledning2\">I medfør af tekstanmærkning nr. 124 ad § 28, jf. aktstykke nr. 143 af 24. juni 2010 fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Trafikstyrelsen kan inden for de afsatte rammer, jf. Administrationsgrundlaget for forsøgsordningen, give tilskud til forsøgsprojekter, der reducerer CO<span class=\"Subscript\">2</span>-udledningen fra transport, herunder projekter, der afprøver mulighederne for mere energieffektive transportløsninger. Administrationsgrundlaget vedlægges som bilag 1.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ordningen skal administreres i overensstemmelse med Kommissionens forordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning offentliggjort i EUT L214 af 9. 8. 2008, s. 3).</p>\n      <p class=\"ParagrafGruppeOverskrift\"><span id=\"Kap0_X2\">Tilskudsbetingelser</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Trafikstyrelsen kan stille vilkår eller betingelser for tilskud eller tilsagn om tilskud.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> I tilfælde af, at der er flere kvalificerede projekter end der er afsat bevilling til, kan Trafikstyrelsen meddele afslag eller foreslå projekter begrænset eller koordineret.</p>\n      <p class=\"ParagrafGruppeOverskrift\"><span id=\"Kap0_X3\">Tilskudsberettigede ansøgere</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Tilskud kan ydes til:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Offentlige myndigheder, virksomheder eller institutioner.</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Private virksomheder, organisationer eller institutioner.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Der er kun én tilskudsberettiget, der er ansvarlig for anvendelse af de tildelte tilskudsmidler.</p>\n      <p class=\"ParagrafGruppeOverskrift\"><span id=\"Kap0_X4\">Ansøgning</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ansøgning om tilskud skal indgives ved at anvende det til enhver tid gældende ansøgningsmateriale med skabelon for projektbeskrivelse og projektbudget, der ligger på Trafikstyrelsens hjemmeside.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> En ansøgning om tilskud skal være modtaget i Trafikstyrelsen senest den 15. august 2010. I 2011 og følgende år skal en ansøgning om tilskud være modtaget i Trafikstyrelsen senest den 1. marts eller den 1. september.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Manglende overholdelse af et formkrav eller af en ansøgningsfrist kan føre til, at en ansøgning afvises uden behandling.</p>\n      <p class=\"ParagrafGruppeOverskrift\"><span id=\"Kap0_X5\">Udbetaling af tilskud</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Trafikstyrelsen træffer afgørelse om udbetaling af tilskud efter ansøgning fra tilskudsmodtageren på baggrund af projektregnskab, jf. § 8, og dokumentation for afholdte udgifter og under forudsætning af, at projektet, eller den del af projektet, der søges om udbetaling for, er gennemført som angivet i ansøgningen og vilkår for tilsagnet.</p>\n      <p class=\"ParagrafGruppeOverskrift\"><span id=\"Kap0_X6\">Tilsyn</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Trafikstyrelsen fører tilsyn med, at reglerne i denne bekendtgørelse overholdes, og kan i denne forbindelse anmode om enhver oplysning til brug herfor fra tilskudsmodtageren.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> I det omfang ansøgeren anvender samarbejdsparter, er ansøgeren forpligtiget til i nødvendigt omfang at fremskaffe de udbedte oplysninger fra den pågældende samarbejdspart.</p>\n      <p class=\"ParagrafGruppeOverskrift\"><span id=\"Kap0_X7\">Regnskab og revision</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Trafikstyrelsens til enhver tid gældende regnskabsinstruks for forsøgsordning med energieffektive transportløsninger og den til enhver tid gældende revisionsinstruks for forsøgsordning med energieffektive transportløsninger skal overholdes.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Den gældende regnskabsinstruks og den gældende revisionsinstruks vil være tilgængelige på Trafikstyrelsens hjemmeside.</p>\n      <p class=\"ParagrafGruppeOverskrift\"><span id=\"Kap0_X8\">Underretningspligt og bortfald af tilskud</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Tilskudsmodtageren er forpligtet til at underrette Trafikstyrelsen om ethvert forhold, der har betydning for meddelelse af tilsagn og udbetaling af tilskud eller for Trafikstyrelsens kontrol med overholdelse af fastsatte vilkår.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Trafikstyrelsen kan træffe afgørelse om, at et tilsagn eller tilskud helt eller delvist bortfalder, hvis ansøgeren ikke har opfyldt vilkårene for tilsagnet, eller de forhold hvorpå tilsagnet er givet, ændres.</p>\n      <p class=\"ParagrafGruppeOverskrift\"><span id=\"Kap0_X9\">Ændring af projekt</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Ændring af et projekt kan godkendes af Trafikstyrelsen på betingelse af, at ændringen efter Trafikstyrelsens vurdering er i overensstemmelse med projektets formål. Ansøgning om ændring af et projekt skal godkendes af Trafikstyrelsen, inden ændringen iværksættes.</p>\n      <p class=\"ParagrafGruppeOverskrift\"><span id=\"Kap0_X10\">Klageadgang</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Trafikstyrelsens afgørelser efter denne bekendtgørelse kan påklages til Transportministeriet.</p>\n      <p class=\"ParagrafGruppeOverskrift\"><span id=\"Kap0_X11\">Ikrafttrædelse</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. september 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Trafikstyrelsen, den 13. august 2010</P><P CLASS=SIGN1 ALIGN=\"CENTER\">Carsten Falk Hansen</P><P CLASS=SIGN2 ALIGN=\"RIGHT\">/ Ib Rasmussen</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Administrationsgrundlag for pulje til tilskud til energieffektive transportløsninger (2010-2013)</p>\n      <p class=\"TekstoverskriftVenstre\">1. Grundlag for puljen</p>\n      <p class=\"TekstV\">Som led i aftale om en grøn transportpolitik mellem regeringen, Socialdemokraterne, Dansk Folkeparti, Socialistisk Folkeparti, Det Radikale Venstre og Liberal Alliance er der afsat en pulje på 200 mio. kr. Puljen udmøntes fra 2010-2013.</p>\n      <p class=\"TekstV\">Af aftalen fremgår følgende:</p>\n      <p class=\"TekstV\">Puljetekst:</p>\n      <p class=\"TekstV\"><span class=\"Italic\">Forsøgsprojekter</span></p>\n      <p class=\"TekstV\">Aftaletekst:</p>\n      <p class=\"TekstV\"><span class=\"Italic\">Parterne er enige om at afsætte en ramme på 200 mio.kr. inden for Infrastrukturfonden til forsøgsprojekter med henblik på at afprøve mulighederne for mere energieffektive transportløsninger inden for følgende temaer:</span></p>\n      <p>\n        <p class=\"Liste1\"><span class=\"Liste1Nr\" id=\"\">–</span> Energieffektive busser i offentlig bustrafik og busser på alternative drivmidler</p>\n        <p class=\"Liste1\"><span class=\"Liste1Nr\" id=\"\">–</span> Større flåder af køretøjer, f.eks. i samarbejde med offentlige eller private virksomheder med en større bilpark</p>\n        <p class=\"Liste1\"><span class=\"Liste1Nr\" id=\"\">–</span> Partnerskaber med erhvervsvirksomheder og kommuner om transportplaner og systemløsninger</p>\n      </p>\n      <p class=\"TekstV\">Transportministeriet forbereder forsøgsprojekterne i 2009 med henblik på igangsætning i 2010.</p>\n      <p class=\"TekstoverskriftVenstre\">2. Udmøntning</p>\n      <p class=\"TekstV\">Ansøgningerne skal have som formål at afprøve mulighederne for mere energieffektive transportløsninger med henblik på at reducere CO<span class=\"Subscript\">2</span>-udledningen fra transporten.</p>\n      <p class=\"TekstV\">Det er en forudsætning for tildeling af tilskud, at</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Projektet samlet set fører til reduktion af CO<span class=\"Subscript\">2</span>-udledningen fra transporten, idet der også tages hensyn til opstrømsemissioner.</p>\n        <p class=\"Liste1\"><span class=\"Liste1Nr\" id=\"\">–</span> Tilskuddet har en tilskyndelseseffekt som defineret i gruppefritagelsesforordningens artikel 8, herunder at støttemodtager har indgivet ansøgning om støtte inden projektet eller aktiviteten påbegyndes.</p>\n        <p class=\"Liste1\"><span class=\"Liste1Nr\" id=\"\">–</span> At projektet tilvejebringer erfaringer, der kan bidrage til at nedbringe CO<span class=\"Subscript\">2</span>-udledningen fra transporten.</p>\n      </p>\n      <p class=\"TekstV\">Der prioriteres mellem ansøgninger, der opfylder de ovenstående krav, på baggrund af følgende kriterier:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Omfanget af den opnåede CO<span class=\"Subscript\">2</span>-reduktion i projektet.</p>\n        <p class=\"Liste1\"><span class=\"Liste1Nr\" id=\"\">–</span> Værdien af de erfaringer, der opnås i projektet, i forhold til reduktion af CO<span class=\"Subscript\">2</span>-udledningen fra transporten.</p>\n        <p class=\"Liste1\"><span class=\"Liste1Nr\" id=\"\">–</span> At projektet er velbeskrevet, således at fremgangsmåde og resultater fremstår klart. Endvidere, at projektet er hensigtsmæssigt organiseret og har en fornuftig arbejds- og tidsplan.</p>\n        <p class=\"Liste1\"><span class=\"Liste1Nr\" id=\"\">–</span> At projektets organisering sandsynliggør, at projektet kan gennemføres som beskrevet, samt at projektdeltagerne har de nødvendige kompetencer. Endvidere, at projekterne har deltagelse af flere aktører, hvor aktørernes kompetencer komplementerer hinanden.</p>\n        <p class=\"Liste1\"><span class=\"Liste1Nr\" id=\"\">–</span> At der er taget højde for eventuelle risici, samt hvordan disse håndteres.</p>\n        <p class=\"Liste1\"><span class=\"Liste1Nr\" id=\"\">–</span> At ansøger(e) kan stille med en væsentlig egenfinansiering, og at projektomkostningerne står i rimeligt forhold til den forventede CO<span class=\"Subscript\">2</span>-reduktion.</p>\n        <p class=\"Liste1\"><span class=\"Liste1Nr\" id=\"\">–</span> At teknologien/tiltaget har potentiale for udbredelse på markedsvilkår.</p>\n        <p class=\"Liste1\"><span class=\"Liste1Nr\" id=\"\">–</span> At der er tale om forsøg i større skala og gerne med deltagelse af flere aktører.</p>\n        <p class=\"Liste1\"><span class=\"Liste1Nr\" id=\"\">–</span> At projektet indeholder en god plan for rapportering og formidling af projektets resultater.</p>\n      </p>\n      <p class=\"TekstV\">Det vil desuden være fremmende, men ikke en forudsætning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> At projektet har en forbindelse til forskningsindsatsen indenfor grøn transport.</p>\n        <p class=\"Liste1\"><span class=\"Liste1Nr\" id=\"\">–</span> At projektet bidrager med andre positive effekter end CO<span class=\"Subscript\">2</span>-reduktion, f.eks. forbedret sikkerhed eller reduceret trængsel, støj eller luftforurening.</p>\n      </p>\n      <p class=\"TekstV\">Der vil være krav om afrapportering af alle projekter, som der ydes støtte til.</p>\n      <p class=\"TekstV\">Der vil eksempelvis kunne ydes støtte til projekter inden for:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Begrænsning af transportbehov</p>\n        <p class=\"Liste1\"><span class=\"Liste1Nr\" id=\"\">–</span> Effektivisering og optimering af transport</p>\n        <p class=\"Liste1\"><span class=\"Liste1Nr\" id=\"\">–</span> It-hjælpeværktøjer o.l. der understøtter ovenstående tiltag</p>\n        <p class=\"Liste1\"><span class=\"Liste1Nr\" id=\"\">–</span> Mere energieffektive køretøjer</p>\n        <p class=\"Liste1\"><span class=\"Liste1Nr\" id=\"\">–</span> Alternative drivmidler</p>\n      </p>\n      <p class=\"TekstoverskriftVenstre\">3. Økonomiske rammer</p>\n      <p class=\"TekstV\">Forsøgsordningen administreres i overensstemmelse med Kommissionens forordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning). Tilskudsberettigede udgifter samt maximale støtteintensiteter for forskellige projekttyper fremgår af forordningen.</p>\n      <p class=\"TekstV\">Tilskud kan endvidere gives som de minimis-støtte i overensstemmelse med Kommissionens forordning (EF) nr. 1998/2006 af 15. december 2006 om anvendelse af EF-traktatens artikel 87 og 88 på de minimis-støtte.</p>\n      <p class=\"TekstV\">Tilskud kan kumuleres med støtte ydet fra andre lokale, regionale, nationale eller EU-ordninger til dækning af de samme tilskudsberettigede omkostninger op til den maximale støtteintensitet, der gælder i henhold til de relevante rammebestemmelser. Tilskud kan ikke kumuleres med de minimis-støtte ydet til dækning af de samme tilskudsberettigede omkostninger.</p>\n      <p class=\"TekstV\">Det bemærkes, at puljen har overførelsesadgang. Ubrugte midler fra 2009 vil således kunne anvendes i 2010 etc. Hvis puljemidlerne ikke opbruges i det første år, vil midlerne blive overført til det næste år.</p>\n      <p class=\"TekstoverskriftVenstre\">4. Procedure</p>\n      <p class=\"TekstoverskriftVenstre\">4.1 Ansøgerkredsen</p>\n      <p class=\"TekstV\">Offentlige myndigheder, virksomheder og institutioner samt private virksomheder, organisationer og institutioner kan ansøge om tilskud.</p>\n      <p class=\"TekstoverskriftVenstre\">4.2 Ansøgningsfrister</p>\n      <p class=\"TekstV\">Ansøgningsfrister fremgår af bekendtgørelsens § 5, stk. 3.</p>\n      <p class=\"TekstoverskriftVenstre\">4.3 Ansøgningens indhold</p>\n      <p class=\"TekstV\">Det må generelt forlanges, at ansøgningerne er gennemarbejdede og konkrete.</p>\n      <p class=\"TekstV\">Ansøgningsberettigede kan ansøge Trafikstyrelsen med en ansøgning med følgende indhold:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Projektets indhold og organisering, herunder tidsplan for projektet</p>\n        <p class=\"Liste1\"><span class=\"Liste1Nr\" id=\"\">–</span> Plan for videndeling og formidling</p>\n        <p class=\"Liste1\"><span class=\"Liste1Nr\" id=\"\">–</span> Tilskyndelseseffekt, dvs. hvad gør projektet muligt, som ellers ikke ville være sket</p>\n        <p class=\"Liste1\"><span class=\"Liste1Nr\" id=\"\">–</span> Risikoanalyse</p>\n        <p class=\"Liste1\"><span class=\"Liste1Nr\" id=\"\">–</span> Det ansøgte beløb og samlede omkostninger ved projektet opdelt på projektets hovedaktiviteter</p>\n        <p class=\"Liste1\"><span class=\"Liste1Nr\" id=\"\">–</span> Forventet CO<span class=\"Subscript\">2</span>-besparelse</p>\n        <p class=\"Liste1\"><span class=\"Liste1Nr\" id=\"\">–</span> Potentiale for markedsmæssig udbredelse</p>\n        <p class=\"Liste1\"><span class=\"Liste1Nr\" id=\"\">–</span> Fremadrettede erfaringer og ny viden, der forventes opnået</p>\n        <p class=\"Liste1\"><span class=\"Liste1Nr\" id=\"\">–</span> Eventuel sammenhæng med forskning i grøn transport</p>\n        <p class=\"Liste1\"><span class=\"Liste1Nr\" id=\"\">–</span> Eventuelle sideeffekter af projektet</p>\n      </p>\n      <p class=\"TekstoverskriftVenstre\">4.4 Behandling af indkomne ansøgninger</p>\n      <p class=\"TekstV\">Trafikstyrelsen modtager, koordinerer og behandler ansøgningerne.</p>\n      <p class=\"TekstV\">Trafikstyrelsen udmelder tilsagn og afslag inden for 3 måneder efter ansøgningsfristen.</p>\n      <p class=\"TekstoverskriftVenstre\">4.5 Afrapportering</p>\n      <p class=\"TekstV\">Det er en forudsætning for tildeling af midler, at projektet indeholder en afrapportering af det endelige projekt samt en periodevis afrapportering af status for projektet. Afrapporteringerne skal følge op på punkterne i ansøgningen. Tidspunktet for de periodevise afrapporteringer fremgår af tilsagnsskrivelsen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/2010"
        },
        {
            "displayName": "Accession",
            "displayValue": "B20100098205"
        },
        {
            "displayName": "Entydig dokumentidentifikation",
            "displayValue": "BL000372"
        },
        {
            "displayName": "Dato for førstegangsindlæggelse",
            "displayValue": "18/08/2010"
        },
        {
            "displayName": "Dato for indlæggelse",
            "displayValue": "18/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "982"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "13/08/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. FS377-000012"
        },
        {
            "displayName": "Stikord",
            "displayValue": "CO2-udledning, Forsøgsprojekter"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}