{
    "id": 73425,
    "title": "Bekendtgørelse om civilingeniøreksamen ",
    "documentTypeId": "60",
    "isSagsforlobPeriodValid": false,
    "shortName": "BEK nr 486 af 10/08/1988",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Almindelige bestemmelser</A></LI>  \r\n\r\n<LI><A HREF=\"#K2\">Kapitel 2 Normal eksamensordning</A></LI>  \r\n\r\n<LI><A HREF=\"#K3\">Kapitel 3 Eksaminernes afholdelse</A></LI>  \r\n\r\n<LI><A HREF=\"#K4\">Kapitel 4 Klage, dispensation m.v.</A></LI>  \r\n\r\n<LI><A HREF=\"#K5\">Kapitel 5 Ikrafttræden m.v.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om civilingeniøreksamen </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 2, stk. 3, nr. 2, og § 35 a i lov om styrelse af højere  \r\n\r\n uddannelsesinstitutioner, jf. lovbekendtgørelse nr. 161 af 17. marts 1987,  \r\n\r\n fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> På Danmarks Tekniske Højskole afholdes eksamen  \r\n\r\n for civilingeniører. </P>  \r\n\r\n<P>Prøvernes omfang og art </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved eksamen kan den studerende underkastes  \r\n\r\n mundtlige, skriftlige og praktiske prøver; omfanget af disse prøver  \r\n\r\n fastsættes i den normale eksamensordning, jf. nedenfor § 9, i  \r\n\r\n overensstemmelse med den normale studieplan. Desuden kan de ifølge den  \r\n\r\n studerendes studieplan udførte kursus- og eksamensarbejder bedømmes. De  \r\n\r\n mundtlige prøver er offentlige. </P>  \r\n\r\n<P CLASS=STK> <I>Stk. 2. </I> Efter indstilling fra en faglærer kan højskolen  \r\n\r\n godkende, at en skriftlig eller mundtlig eksamen helt eller delvis erstattes  \r\n\r\n af en anden nærmere angivet eksamensform. </P>  \r\n\r\n<P>Prøvernes fastsættelse og bedømmelse </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved højskolens skriftlige, mundtlige og  \r\n\r\n praktiske prøver, samt prøver efter § 2, stk. 2, og ved bedømmelse af  \r\n\r\n eksamensarbejdet medvirker een eller to censorer. Højskolen fastsætter, ved  \r\n\r\n hvilke prøver kun een censor medvirker. Ved kursusarbejder medvirker kun een  \r\n\r\n censor, dog kan højskolen efter indstilling fra en lærer godkende, at der  \r\n\r\n medvirker to censorer. </P>  \r\n\r\n<P CLASS=STK> <I>Stk. 2. </I> Opgaverne til de skriftlige prøver ved eksamen,  \r\n\r\n herunder prøver efter § 2, stk. 2, gives af læreren i forbindelse med  \r\n\r\n censorerne. Ved alle prøver bestemmes karaktererne af lærer og censorer i  \r\n\r\n forening. </P>  \r\n\r\n<P CLASS=STK> <I>Stk. 3. </I> Ved karaktergivning anvendes 13-skalaen efter  \r\n\r\n de derom for de højere uddannelsesinstitutioner gældende bestemmelser.  \r\n\r\n Benyttelse af bedømmelsen Bestået/ikke bestået skal godkendes af højskolen og  \r\n\r\n kan kun anvendes for indtil halvdelen af henholdsvis de obligatoriske og de  \r\n\r\n valgfri prøver. </P>  \r\n\r\n<P>Beståelseskriterier </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Civilingeniøreksamen består af eetfagseksaminer,  \r\n\r\n idet der i tilknytning til hvert kursus afholdes en eetfagseksamen, således  \r\n\r\n at hver eksamen skal bestås for sig, og således at indstillingen i et kursus  \r\n\r\n sker uafhængigt af andre kurser. </P>  \r\n\r\n<P CLASS=STK> <I>Stk. 2. </I> Til at bestå en etfagseksamen kræves mindst 6  \r\n\r\n eller bedømmelsen Bestået, jf. § 3, stk. 3. </P>  \r\n\r\n<P CLASS=STK> <I>Stk. 3. </I> Til at bestå civilingeniøreksamen kræves, at  \r\n\r\n alle etfagseksaminer er bestået. Under forudsætning af, at gennemsnittet af  \r\n\r\n alle karakterbedømte kurser er mindst 6,0, tillades det dog, at der i indtil  \r\n\r\n 2 obligatoriske kurser, jf. § 9, stk. 2, nr. 2, er opnået karakteren 5, og at  \r\n\r\n der i indtil 2 linjeobligatoriske kurser, jf. § 9, stk. 3, nr. 1, er opnået  \r\n\r\n karakteren 5. </P>  \r\n\r\n<P>Fornyet indstilling </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den studerende kan højst indstille sig tre gange  \r\n\r\n til prøve i hvert enkelt kursus og højst tildeles tre eksamensarbejder.  \r\n\r\n Højskolen kan dog i særlige tilfælde tillade yderligere indstilling eller  \r\n\r\n tildeling af eksamensarbejde. </P>  \r\n\r\n<P CLASS=STK> <I>Stk. 2. </I> Kursusarbejder og praktiske prøver kan ikke  \r\n\r\n tages om, hvis de er bestået, jf. § 4, stk. 2. </P>  \r\n\r\n<P CLASS=STK> <I>Stk. 3. </I> Ved fornyet indstilling gælder den bedste af de  \r\n\r\n opnåede karakterer. </P>  \r\n\r\n<P>Tidsfrister </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den normerede studietid for civilingeniørstudiet  \r\n\r\n er 5 år. </P>  \r\n\r\n<P CLASS=STK> <I>Stk. 2. </I> De obligatoriske kurser, jf. § 9, stk. 2, nr.  \r\n\r\n 2, skal være bestået senest 4 år efter optagelsen. Civilingeniøreksamen skal  \r\n\r\n være bestået senest 10 år efter optagelsen. Overskrides disse frister, mister  \r\n\r\n den studerende retten til at studere ved højskolen og indstille sig til  \r\n\r\n eksaminer. Højskolen kan dog i særlige tilfælde tillade overskridelse af  \r\n\r\n tidsfristerne. </P>  \r\n\r\n<P CLASS=STK> <I>Stk. 3. </I> Den studerende skal for at have rettigheder som  \r\n\r\n ordinær studerende have opnået pointtal som følger, jf. § 9, stk. 5: </P>  \r\n\r\n<PRE>  \r\n\r\n År efter optagelsen    1     2     3     4     5     6     7  \r\n\r\n -----------------------------------------------------------------  \r\n\r\n Min. point............ 0     60    96   150   210   270   330  \r\n\r\n</PRE>  \r\n\r\n Studerende, der ikke opfylder disse krav, må træde tilbage for ordinære  \r\n\r\n studerende på overtegnede kurser.  \r\n\r\n<P CLASS=STK> <I>Stk. 4. </I> For studerende, der efter optagelsen skal  \r\n\r\n aflægge suppleringsprøver, jf. bekendtgørelse om optagelse ved  \r\n\r\n ingeniøruddannelserne på Danmarks Tekniske Højskole, Danmarks Ingeniørakademi  \r\n\r\n og teknika, forlænges ovennævnte frister i stk. 2 og 3 med 1/2 år. </P>  \r\n\r\n<P>Eksamensbeviser </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For den, der i overensstemmelse med  \r\n\r\n bestemmelserne i denne bekendtgørelse har bestået civilingeniøreksamen,  \r\n\r\n udfærdiges et af højskolens rektor underskrevet eksamensbevis, hvori  \r\n\r\n kandidaten betegnes som civilingeniør, polyteknisk kandidat, <I>candidatus(a)  \r\n\r\n polytechnices</I> (cand. polyt.), <I>&#187;Master of Science in  \r\n\r\n Engineering&#171;, &#187;Ingenieur&#171;, &#187;Diplomingenieur&#171;.  \r\n\r\n</I></P>  \r\n\r\n<P CLASS=STK> <I>Stk. 2. </I> Har den studerende fulgt en af højskolen  \r\n\r\n godkendt fagkombination, studielinje, kan der til civilingeniørbetegnelsen  \r\n\r\n knyttes en specialbetegnelse, der godkendes sammen med studielinjen. </P>  \r\n\r\n<P CLASS=STK> <I>Stk. 3. </I> Eksamensbeviset bilægges en fortegnelse over de  \r\n\r\n kurser, der er fulgt under studiet, med point og opnåede karakterer angivet  \r\n\r\n for hvert kursus. </P>  \r\n\r\n<P>Meritoverføring </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Karakterer opnået ved en anden højere  \r\n\r\n uddannelsesinstitution kan med højskolens godkendelse overføres under  \r\n\r\n forudsætning af, at de aflagte prøver er mindst lige så omfattende og af lige  \r\n\r\n så stor sværhedsgrad som dem, der kræves under den gældende eksamensordning.  \r\n\r\n</P>  \r\n\r\n<P CLASS=STK> <I>Stk. 2. </I> Højskolen fastsætter, hvor mange point et til  \r\n\r\n en overført karakter svarende kursus tildeles, jf. § 9, stk. 4, og til  \r\n\r\n hvilken kategori af kurser det henregnes, jf. § 9, stk. 2 og 3. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Normal eksamensordning </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For erhvervelse af civilingeniørgraden skal  \r\n\r\n opnås mindst 330 point. </P>  \r\n\r\n<P CLASS=STK> <I>Stk. 2. </I> For civilingeniøreksamen fastsættes en  \r\n\r\n eksamensordning, der skal godkendes af Undervisningsministeriet, Direktoratet  \r\n\r\n for de Videregående Uddannelser, og som skal indeholde bestemmelser om  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Mindste antal point for et eksamensarbejde. </LI>  \r\n\r\n<LI>2) Obligatoriske kurser for civilingeniørgraden og den hertil knyttede  \r\n\r\n pointsum. </LI>  \r\n\r\n<LI>3) Kursusgrupper, inden for hvilke et mindste og/eller største antal  \r\n\r\n point skal/kan opnås. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Med henblik på definition af studielinjer og  \r\n\r\n dertil knyttede specialbetegnelser, jf. § 7, stk. 2, kan højskolen fastsætte:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Linjeobligatoriske kurser. </LI>  \r\n\r\n<LI>2) Kursusgrupper inden for hvilke, et mindste og/eller største antal  \r\n\r\n point skal/kan opnås. </LI>  \r\n\r\n<LI>3) Eventuelt et krav om en mindste pointsum større end de 330 point, dog  \r\n\r\n højst 360 point, jf. § 6, stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Tildeling af point foretages af højskolen efter  \r\n\r\n følgende principper: </P>  \r\n\r\n<UL CLASS=PLAIN-LIST>  \r\n\r\n<LI>1) Det tildelte pointtal er et mål for arbejdsbelastningen. </LI>  \r\n\r\n<LI>2) Udnyttelse af samme undervisningstilbud og samme hertil hørende  \r\n\r\n eksamen (opgavesæt) giver samme pointtal uanset linje. </LI>  \r\n\r\n<LI>3) Et undervisningstilbud, der alt iberegnet kræver en arbejdsindsats på  \r\n\r\n 1/5 af den normerede arbejdsindsats i en auditorieundervisningsperiode (14  \r\n\r\n uger) eller hele arbejdsindsatsen i en 3-ugers periode, tildeles 6 point.  \r\n\r\n</LI>  \r\n\r\n<LI>4) Andre undervisningstilbud tildeles hele pointtal. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Højskolen fastsætter overgangsbestemmelser ved  \r\n\r\n ændringer i den normale eksamensordning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Eksaminernes afholdelse </I> </P>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Skriftlig eller mundtlig eksamen eller  \r\n\r\n praktiske prøver skal afholdes i slutningen af det semester, hvor det  \r\n\r\n pågældende kursus er undervist, jf. de gældende studieplaner. </P>  \r\n\r\n<P CLASS=STK> <I>Stk. 2. </I> Dersom en studerende indstiller sig til  \r\n\r\n sygeeksamen i et kursus eller til fornyet eksamen og har deltaget i, men ikke  \r\n\r\n bestået eksamen i kurset i semestret umiddelbart forud, jf. § 5, stk. 1, skal  \r\n\r\n skriftlig eller mundtlig eksamen afholdes i slutningen af et semester, uanset  \r\n\r\n at kurset ikke er undervist i dette semester. </P>  \r\n\r\n<P CLASS=STK> <I>Stk. 3. </I> Eksamen i kurser, hvor undervisningen ophører,  \r\n\r\n kan senest afholdes i eksamensterminen 1 år efter afslutningen af  \r\n\r\n undervisningen. </P>  \r\n\r\n<P CLASS=STK> <I>Stk. 4. </I> De nærmere bestemmelser om indmeldelse til og  \r\n\r\n afholdelse af eksaminer, herunder eksaminers længde, fastsættes af højskolen.  \r\n\r\n</P>  \r\n\r\n<P CLASS=STK> <I>Stk. 5. </I> Sygeeksamen aflægges normalt ved næste  \r\n\r\n eksamenstermin. Der kan uden for de normale eksamensterminer kun  \r\n\r\n undtagelsesvis afholdes ekstraordinær eksamen, herunder sygeeksamen, efter  \r\n\r\n nærmere herom af højskolen fastsatte bestemmelser. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Klage, dispensation m.v. </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Klager over Danmarks Tekniske Højskoles  \r\n\r\n afgørelser i henhold til denne bekendtgørelse indgives til højskolen. Hvis en  \r\n\r\n klage ikke tages til følge, og klageren fastholder klagen, videresender  \r\n\r\n højskolen klagen - bilagt en udtalelse - til direktoratet. </P>  \r\n\r\n<P CLASS=STK> <I>Stk. 2. </I> Fristen for indgivelse af klager er 4 uger fra  \r\n\r\n den dag, afgørelsen er meddelt den pågældende. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Direktoratet kan efter indstilling fra  \r\n\r\n højskolen dispensere fra bekendtgørelsens bestemmelser, når det findes  \r\n\r\n begrundet i usædvanlige forhold. </P>  \r\n\r\n<P CLASS=STK> <I>Stk. 2. </I> Ansøgninger om dispensation skal - hvor det er  \r\n\r\n muligt - vedlægges dokumentation for de forhold, der anføres som  \r\n\r\n dispensationsgrund. </P>  \r\n\r\n<P CLASS=STK> <I>Stk. 3. </I> Direktoratet kan tillade højskolen at  \r\n\r\n dispensere fra bekendtgørelsens bestemmelser inden for nærmere angivne  \r\n\r\n rammer. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Direktoratets afgørelser efter denne  \r\n\r\n bekendtgørelse kan ikke indbringes for højere administrativ myndighed. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden m.v. </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. september  \r\n\r\n 1988. </P>  \r\n\r\n<P CLASS=STK> <I>Stk. 2. </I> Bekendtgørelse nr. 349 af 18. juli 1972 om  \r\n\r\n civilingeniøreksamen ophæves. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 10. august  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>BERTEL HAARDER </P>  \r\n\r\n<P CLASS=MINISTER ALIGN=RIGHT>/Jens Thuesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/1988"
        },
        {
            "displayName": "Accession",
            "displayValue": "B19880048605"
        },
        {
            "displayName": "Entydig dokumentidentifikation",
            "displayValue": "CM032622"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "486"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/08/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. DVU, j.nr. 1986-51510/6/7-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}