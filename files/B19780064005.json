{
    "id": 62874,
    "title": "Bekendtgørelse af forretningsorden for skatterådet i København ",
    "documentTypeId": "60",
    "isSagsforlobPeriodValid": false,
    "shortName": "BEK nr 640 af 04/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for  \r\n\r\n skatterådet i København </H1>  \r\n\r\n<P></P>  \r\n\r\n<P>I henhold til § 8, stk. 8, og 9, i lov nr. 281 af 8. juni 1977 om  \r\n\r\n skattemyndighedernes organisation og om klageadgang m.m.  \r\n\r\n (Skattestyrelsesloven) fastsættes følgende forretningsorden og afvigende  \r\n\r\n regler for skatterådet i København. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ministeren for skatter og afgifter beskikker i  \r\n\r\n Københavns skattekreds 11 skatterådsmedlemmer og 5 stedfortrædere. Medlemmer  \r\n\r\n og stedfortrædere beskikkes for 6 år, således at halvdelen fratræder hvert 3.  \r\n\r\n år. </P>  \r\n\r\n<P CLASS=STK> <I>Stk. 2. </I> Ministeren for skatter og afgifter bestemmer,  \r\n\r\n hvem af medlemmerne der skal være formand, 1. og 2. næstformand. </P>  \r\n\r\n<P CLASS=STK> <I>Stk. 3. </I> Udtræder et medlem af skatterådet, gælder  \r\n\r\n beskikkelsen for den, der beskikkes i hans sted, kun for den tilbageværende  \r\n\r\n del af beskikkelsestiden. </P>  \r\n\r\n<P>Indkaldelse af stedfortræder. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Når et medlem har forfald, skal han underrette  \r\n\r\n formanden herom, og formanden afgør, om en stedfortræder skal indkaldes. </P>  \r\n\r\n<P>Sekretariatsbistand. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Københavns kommunes skatteforvaltning yder  \r\n\r\n sekretariatsbistand for skatterådet. Skatterådets sekretariat skal - uden  \r\n\r\n stemmeret - være repræsenteret i alle skatterådets møder og skal udarbejde  \r\n\r\n sagsfremstilling og forslag til alle skatterådets afgørelser. </P>  \r\n\r\n<P>Skatterådets møder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skatterådet udøver sin virksomhed dels i  \r\n\r\n plenarmøder og dels i udvalgsmøder. Møderne er ikke offentlige. </P>  \r\n\r\n<P CLASS=STK> <I>Stk. 2. </I> Formanden fastsætter tid og sted for  \r\n\r\n skatterådets møder og foretager indkaldelse hertil. Mødeindkaldelsen skal  \r\n\r\n såvidt muligt fremsendes med mindst 7 dages varsel. </P>  \r\n\r\n<P CLASS=STK> <I>Stk. 3. </I> Når mindst 1/3 af medlemmerne forlanger det,  \r\n\r\n skal formanden inden 14 dage indkalde til møde. </P>  \r\n\r\n<P CLASS=STK> <I>Stk. 4. </I> Formanden fastsætter mødets dagsorden, der skal  \r\n\r\n udsendes samtidig med mødeindkaldelsen. </P>  \r\n\r\n<P CLASS=STK> <I>Stk. 5. </I> For de sager, der skal behandles på et møde,  \r\n\r\n skal det fornødne materiale til sagens bedømmelse - medmindre det forinden i  \r\n\r\n kopi er tilstillet medlemmerne - ligge til gennemsyn i sekretariatet i mindst  \r\n\r\n 2 hverdage inden mødet. </P>  \r\n\r\n<P CLASS=STK> <I>Stk. 6. </I> Formanden afgør, hvorvidt en sag skal behandles  \r\n\r\n i et plenarmøde eller i et udvalgsmøde. Såfremt en sag skal behandles i et  \r\n\r\n udvalgsmøde, træffer formanden afgørelse om, hvilke medlemmer, der skal  \r\n\r\n indkaldes som udvalgsmedlemmer. </P>  \r\n\r\n<P>Beslutningsdygtighed. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For at skatterådet kan afsige nogen kendelse,  \r\n\r\n skal mindst 3 medlemmer eller stedfortrædere for disse deltage i afgørelsen,  \r\n\r\n der træffes ved stemmeflerhed. Et af medlemmerne skal være formand eller  \r\n\r\n næstformand. I tilfælde af stemmelighed er mødelederens stemme afgørende,  \r\n\r\n jfr. § 7, stk. 1. </P>  \r\n\r\n<P CLASS=STK> <I>Stk. 2. </I> Selvom en sag skal behandles i et udvalg, skal  \r\n\r\n mødeindkaldelse sendes til samtlige skatterådets medlemmer, som alle har ret  \r\n\r\n til at deltage og til at udtale sig i ethvert møde. Alene de medlemmer, der  \r\n\r\n er indkaldt som udvalgsmedlemmer, har stemmeret. </P>  \r\n\r\n<P CLASS=STK> <I>Stk. 3. </I> Ethvert medlem kan forlange en nærmere angiven  \r\n\r\n sag forelagt det samlede skatteråd til afgørelse. En sådan tilkendegivelse  \r\n\r\n skal fremsættes inden afslutningen af det møde, hvori sagen skal behandles.  \r\n\r\n</P>  \r\n\r\n<P>Habilitet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et medlem af skatterådet kan ikke deltage i  \r\n\r\n behandlingen af en klage over en skatteansættelse, når vedkommende har  \r\n\r\n deltaget i skatteansættelsen i ligningskommissionen. </P>  \r\n\r\n<P CLASS=STK> <I>Stk. 2. </I> Skatterådet træffer beslutning om, hvorvidt et  \r\n\r\n medlems interesse i en sag er af en sådan beskaffenhed, at han efter  \r\n\r\n tilsvarende regler som i skattestyrelseslovens § 1, stk. 6, er udelukket fra  \r\n\r\n at deltage i rådets forhandling og afstemning om sagen. I bekræftende fald  \r\n\r\n skal den pågældende under forhandling og afstemning om sagen forlade lokalet,  \r\n\r\n hvorimod han ikke er afskåret fra at deltage i rådets forhandling og  \r\n\r\n afstemning om, hvorvidt han skal vige sit sæde under den pågældende sags  \r\n\r\n behandling. </P>  \r\n\r\n<P CLASS=STK> <I>Stk. 3. </I> Et medlem skal endvidere underette  \r\n\r\n skatterådsformanden, hvis der foreligger forhold, der kan give anledning til  \r\n\r\n tvivl om hans habilitet. </P>  \r\n\r\n<P>Mødeledelse og afstemning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Møder i det samlede skatteråd ledes af  \r\n\r\n formanden. Møder i et udvalg ledes af formanden eller efter dennes nærmere  \r\n\r\n bestemmelse af en næstformand. </P>  \r\n\r\n<P CLASS=STK> <I>Stk. 2. </I> Skatterådets afgørelse træffes ved afstemning,  \r\n\r\n der sker ved håndsoprækning. Skønner mødelederen imidlertid, at rådets  \r\n\r\n stilling til et forslag er så utvivlsom, at en afstemning er overflødig,  \r\n\r\n meddeler han dette med oplysning om den opfattelse, han har af rådets  \r\n\r\n stilling til spørgsmålet. Forlanges der herefter ikke afstemning, kan  \r\n\r\n formanden erklære sagen for afgjort i overensstemmelse med den af ham afgivne  \r\n\r\n opfattelse. </P>  \r\n\r\n<P CLASS=STK> <I>Stk. 3. </I> Når skatterådet træffer sin afgørelse, må kun  \r\n\r\n skatterådets medlemmer og sekretariat (skatteforvaltningens direktion  \r\n\r\n og/eller sagsbehandler) være tilstede. </P>  \r\n\r\n<P>Skatterådets afgørelser. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Skatterådets afgørelse meddeles ved en kendelse,  \r\n\r\n der skal indeholde en begrundelse og vejledning om klageadgangen og  \r\n\r\n klagefristen til landsskatteretten. Kendelsen underskrives af mødelederen og  \r\n\r\n paraferes af sekretariatet. </P>  \r\n\r\n<P>Forhandlingsprotokol. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Skatterådets beslutninger skal indføres i en  \r\n\r\n forhandlingsprotokol. I protokollen skal endvidere indføres oversigter, der  \r\n\r\n kan danne tilstrækkeligt grundlag for identifikation af samtlige de af rådet  \r\n\r\n trufne afgørelser. Protokollen bør således i almindelighed indeholde den  \r\n\r\n skattepligtiges navn, adresse, CPR/CIR-nummer og den af ligningskommissionen  \r\n\r\n ansatte indkomst og formue samt skatterådets tilsvarende ansættelse. </P>  \r\n\r\n<P CLASS=STK> <I>Stk. 2. </I> Protokollen skal senest ved næste mødes  \r\n\r\n afslutning underskrives af de medlemmer, der har deltaget i afgørelsen.  \r\n\r\n Medlemmerne kan ikke under henvisning til deres stemmeafgivning eller andre  \r\n\r\n grunde vægre sig ved at underskrive protokollen. </P>  \r\n\r\n<P>Krav til klagen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Klagen til skatterådet skal være skriftlig  \r\n\r\n udformet og begrundet, og den skal være modtaget af skatterådet inden 4 uger  \r\n\r\n efter, at der er givet skatteyderen underretning om den påklagede afgørelse.  \r\n\r\n Skatterådet kan dog se bort fra eventuel fristoverskridelse, såfremt rådet  \r\n\r\n skønner, at der foreligger undskyldende omstændigheder. </P>  \r\n\r\n<P CLASS=STK> <I>Stk. 2. </I> Skatterådet er uanset klagens indhold  \r\n\r\n berettiget til at optage ansættelsen i sin helhed til bedømmelse. </P>  \r\n\r\n<P CLASS=STK> <I>Stk. 3. </I> Hvis der under skatterådets behandling af en  \r\n\r\n klagesag kommer oplysninger frem, der medfører en revisionsbehandling for  \r\n\r\n tidligere år, kan skatterådet midlertidigt standse klagebehandlingen og lade  \r\n\r\n klagesagen indgå i revisionssagen. </P>  \r\n\r\n<P CLASS=STK> <I>Stk. 4. </I> Er der forløbet mere end 6 måneder efter, at en  \r\n\r\n sag er indbragt for skatterådet, kan sagen indbringes for landskatteretten,  \r\n\r\n selv om skatterådet ikke har påkendt sagen. </P>  \r\n\r\n<P>Den forberedende behandling. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Forinden skatterådet træffer en afgørelse i en  \r\n\r\n til rådet påklaget ansættelse, skal der indhentes en udtalelse fra  \r\n\r\n ligningskommissionen. Med udtalelsen skal følge sagens akter og en udskrift  \r\n\r\n af ligningskommissionens protokol til brug for skatterådets afgørelse af,  \r\n\r\n hvorvidt ligningskommissionens afgørelse er gyldig. </P>  \r\n\r\n<P CLASS=STK> <I>Stk. 2. </I> Skatterådet kan endvidere til sagens belysning  \r\n\r\n indhente oplysninger fra andre myndigheder og trediemand, herunder indkalde  \r\n\r\n en repræsentant fra ligningskommissionen. </P>  \r\n\r\n<P CLASS=STK> <I>Stk. 3. </I> Hvis det skønnes hensigtsmæssigt, kan et eller  \r\n\r\n flere skatterådsmedlemmer deltage i sekretariatets forberedende møder. </P>  \r\n\r\n<P>Forhandling med klageren. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Såfremt klagerens påstand ikke fuldt ud  \r\n\r\n imødekommes, skal klageren have lejlighed til at ytre sig skriftligt eller  \r\n\r\n ved mundtlig forhandling med sekretariatet, således at dette får mulighed for  \r\n\r\n at udarbejde indstilling til skatterådet. Klageren skal endvidere gøres  \r\n\r\n bekendt med, at han kan forlange mundtlig forhandling med en  \r\n\r\n beslutningsdygtig del af skatterådet, forinden dette træffer afgørelse i  \r\n\r\n sagen. </P>  \r\n\r\n<P>Genoptagelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Genoptagelse af en af skatterådet afgjort sag  \r\n\r\n kan efter andragende fra klageren finde sted, når der forelægges rådet  \r\n\r\n oplysninger, som ikke tidligere har været fremme under sagen, og det skønnes  \r\n\r\n antageligt, at disse oplysninger, om de havde foreligget tidligere, ville  \r\n\r\n have medført et væsentligt ændret udfald af sagen. </P>  \r\n\r\n<P CLASS=STK> <I>Stk. 2. </I> Skatterådet kan imødekomme en ansøgning om  \r\n\r\n genoptagelse, selv om betingelserne i stk. 1 ikke er opfyldt, hvis rådet  \r\n\r\n skønner, at særlige omstændigheder taler afgørende derfor. </P>  \r\n\r\n<P CLASS=STK> <I>Stk. 3. </I> Kommer skatterådet eller sekretariatet i  \r\n\r\n besiddelse af nye oplysninger, som kan være af betydning for en sag, der er  \r\n\r\n påklaget til landsskatteretten, skal oplysningerne straks videregives til  \r\n\r\n landsskatteretten til brug for dennes behandling af sagen. </P>  \r\n\r\n<P>Medvirken i landsskatteretssager. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Skatterådet modtager fra landskatteretten den  \r\n\r\n til retten indgivne klage med anmodning om, at skatterådet udsender den af  \r\n\r\n rådets sekretariat udarbejdede sagsfremstilling til klageren. Klageren  \r\n\r\n anmodes om inden en fastsat frist, i almindelighed 14 dage, at indsende sine  \r\n\r\n bemærkninger til skatterådet - herunder om han efter at være gjort bekendt  \r\n\r\n med sagsfremstillingen ønsker at fastholde sin klage til landsskatteretten.  \r\n\r\n</P>  \r\n\r\n<P CLASS=STK> <I>Stk. 2. </I> Klagerens bemærkninger tilligemed skatterådets  \r\n\r\n eventuelle kommentarer hertil fremsendes af skatterådet til landsskatteretten  \r\n\r\n sammen med det øvrige materiale, der har dannet grundlag for skatterådets  \r\n\r\n afgørelse. </P>  \r\n\r\n<P CLASS=STK> <I>Stk. 3. </I> I det omfang det fremgår af sagsfremstillingen,  \r\n\r\n at skatterådets afgørelse er begrundet i manglende dokumentation, kan rådet,  \r\n\r\n såfremt klageren sammen med sine bemærkninger fremsender dokumentation, der  \r\n\r\n må antages at ville have givet ham medhold ved skatterådets behandling af  \r\n\r\n klagen, meddele klageren, at man vil være sindet at ændre ansættelsen under  \r\n\r\n forudsætning af, at han tilbagekalder sin klage til landsskatteretten. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Har landsskatteretten anmodet om, at  \r\n\r\n skatterådet er tilstede ved en forhandling med klageren, træffer skatterådets  \r\n\r\n formand bestemmelse om, hvem der skal repræsentere skatterådet, herunder om  \r\n\r\n rådet skal være repræsenteret af sekretariatet. </P>  \r\n\r\n<P>Tavshedspligt. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Skatterådets medlemmer skal under ansvar efter  \r\n\r\n straffelovens § 152 udvise ubetinget tavshed overfor uvedkommende med de  \r\n\r\n oplysninger, som de kommer til kundskab om under varetagelse af deres hverv  \r\n\r\n som skatterådsmedlemmer. Tavshedspligten ophører ikke med medlemshvervets  \r\n\r\n ophør. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft den 1. januar  \r\n\r\n 1979. </P>  \r\n\r\n<P CLASS=STK> <I>Stk. 2. </I> § 14 og § 15 finder anvendelse på kendelser,  \r\n\r\n afsagt af skatterådet efter den 31. december 1978. </P>  \r\n\r\n<P CLASS=STK> <I>Stk. 3. </I> Bekendtgørelse nr. 446 af 21. august 1975 om  \r\n\r\n klager til landsskatteretten vedrørende indkomst- og formueansættelser m.v.  \r\n\r\n ophæves for så vidt angår kendelser, afsagt af skatterådet efter den 31.  \r\n\r\n december 1978. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for skatter og afgifter, den  \r\n\r\n 4. december 1978 </I> </P>  \r\n\r\n<P CLASS=UNDERSKREVET-AF ALIGN=CENTER>ANDERS ANDERSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1978"
        },
        {
            "displayName": "Accession",
            "displayValue": "B19780064005"
        },
        {
            "displayName": "Entydig dokumentidentifikation",
            "displayValue": "CM021894"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "640"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "04/12/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Skatterådet for København"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. 1, j.nr. 9403-19/78"
        },
        {
            "displayName": "Stikord",
            "displayValue": "FORRETNINGSORDEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}