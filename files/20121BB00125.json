{
    "id": 146457,
    "title": "Forslag til folketingsbeslutning om øget tilsyn i internationale adoptionssager",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 125",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 19. april 2013 af Pernille Skipper (EL), Stine Brix (EL), Rosa Lund (EL) og Finn Sørensen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om øget tilsyn i internationale adoptionssager</p>\r\n<p class=\"NormalInd\">Folketinget opfordrer regeringen til at fremsætte lovforslag inden den 1. januar 2014, der sikrer et skærpet og uafhængigt tilsyn med adoptionsbureauer i afgiverlande via repræsentanter fra de danske myndigheder eller uafhængige ngo’er i de lande, hvorfra der modtages mange adoptivbørn. Det skal sikres, at de oplysninger, der gives fra afgiverlandenes myndigheder og fra bureauerne til de biologiske forældre, er korrekte, og at reglerne om adoption i øvrigt opfyldes i overensstemmelse med de konventioner, der gælder for området.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Adoption kan i nogle tilfælde være en god løsning for børn, som ikke har mulighed for at bo hos deres biologiske forældre, enten fordi forældrene er gået bort, eller fordi de af den ene eller anden årsag ikke har mulighed for at tage sig af deres barn. Samtidig med at ufrivillig barnløshed er et stigende problem i vestlige lande stiger også efterspørgslen på børn i adoptionssystemet. De nyeste tal viser, at der årligt kommer ca. 400 adopterede børn til Danmark, og at størstedelen er fra Etiopien. (Kilde: Danmarks Statistik, tabel ADOP3).</p>\r\n<p class=\"NormalInd\">I udvekslingen af børn mellem fattige afgiverlande og rige vestlige modtagerlande ligger en potentiel indbygget risiko for, at modtagerlandende lukrerer på den sociale og økonomiske nød i afgiverlandene.</p>\r\n<p class=\"NormalInd\">Det er derfor helt afgørende at sikre, at adoption aldrig bliver skjult menneskehandel. Derfor har Danmark også tiltrådt konventioner, der skal beskytte børnene (Haagerkonventionen af 19. oktober 1996), og vi har vedtaget regler for, hvordan de formidlende adoptionsbureauer i afgiverlandene skal arbejde, bl.a. at de aldrig må have utilbørlig økonomisk vinding for øje. (Bekendtgørelse om adoption af den 25. juni 2012 og skrivelse om akkreditering til Danadopt til at yde adoptionshjælp af 6. juli 2011).</p>\r\n<p class=\"NormalInd\">Men det er ligeledes afgørende, at vi i modtagerlandene selv arbejder for at skabe ordentlige og anstændige rammer for processerne omkring international adoption. Danmark bør i videst muligt omfang sikre støtte til alle aktører i en adoptionsproces – både til de involverede børn og de danske forældre, der skal modtage dem, og også til eventuelle biologiske slægtninge, der har tilknytning til barnet. På trods af gode intentioner hos de formidlende organisationer, der skal forestå adoptionen i afgiverlandene og gode intentioner i afgiverlandene, er der situationer, hvor hverken børnene, de biologiske forældre eller adoptanterne bliver behandlet ordentligt. Der har været sager, hvor vi har været vidne til, at de biologiske forældre nærmest er blevet franarret deres børn med løfte om penge og mulighed for at se deres børn igen. Ligeledes er der set eksempler på, at børn er blevet bortadopteret mod forældrenes vilje på baggrund af falske dødsattester.</p>\r\n<p class=\"NormalInd\">Derfor mener Enhedslisten, at regeringen skal sikre, at lovgivningen ændres, så der sikres et langt bedre og uafhængigt tilsyn med adoptionsbureauers arbejde i afgiverlandene. Dette kan bl.a. ske ved følgende tiltag:</p>\r\n<p class=\"NormalInd\">Uvildige ngo’er uden økonomiske interesser i adoptioner eller repræsentanter, der er ansat direkte af den danske stat, eksempelvis Adoptionsnævnet, skal fremover føre et skærpet tilsyn med de formidlende adoptionsbureauers arbejde i afgiverlandene. Dette skal bl.a. skal indebære, at de kommer på uanmeldt tilsynsbesøg, og at de kan følge hele adoptionsprocessen i afgiverlandene, herunder interviewe biologiske forældre. Dette skal sikre, at de oplysninger, der gives fra afgiverlandenes myndigheder og fra adoptionsbureauerne til de biologiske forældre, er korrekte, og at reglerne i øvrigt opfyldes efter intentionen i Haagerkonventionen.</p>\r\n<p class=\"NormalInd\">Derudover skal der være en sikring af, at de biologiske forældre eller slægtninge kan garanteres fuld indsigt i den del af adoptionsprocessen, der foregår i afgiverlandet, herunder en skærpelse af informations- og rådgivningsniveauet fra adoptionsorganisationernes side.</p>\r\n<p class=\"NormalInd\">Endelig skal adoptionsorganisationerne forpligtes til at sikre viderelevering af de rapporter om barnets liv i modtagerlandet til adoptivforældre og myndigheder, som indgår som en del af adoptionsaftalen.</p>\r\n<p class=\"NormalInd\">Enhedslisten mener, at disse tiltag er betydelige i forhold til at sikre, at oplysninger i forbindelse med adoption er korrekte, og til at sikre, at adoptionen er i overensstemmelse med de gældende konventioner.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Skipper</span> (EL) m.fl.:</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om øget tilsyn i internationale adoptionssager.</p>\r\n<p class=\"ForslagsNummer\">(Beslutningsforslag nr. B 125)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 125",
            "stateLabel": "Bortfaldet",
            "references": [
                {
                    "shortName": "2012/1 BSF 125",
                    "title": "Forslag til folketingsbeslutning om øget tilsyn i internationale adoptionssager",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146457,
                    "eliUri": "/eli/ft/20121BB00125",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b125/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/04/2013"
        },
        {
            "displayName": "Accession",
            "displayValue": "20121BB00125"
        },
        {
            "displayName": "Entydig dokumentidentifikation",
            "displayValue": "AX014918"
        },
        {
            "displayName": "Dato for førstegangsindlæggelse",
            "displayValue": "20/04/2013"
        },
        {
            "displayName": "Dato for indlæggelse",
            "displayValue": "20/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}