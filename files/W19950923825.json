{
    "id": 155362,
    "title": "Ankestyrelsens principafgørelse P-19-95 om arbejdsindtægt - bedømmelsesgrundlag - pension - belysning af praksis - dagplejemor - fast nattevagt",
    "documentTypeId": "240",
    "isSagsforlobPeriodValid": true,
    "shortName": "KEN nr 9238 af 15/08/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-19-95 om arbejdsindtægt - bedømmelsesgrundlag - pension - belysning af praksis - dagplejemor - fast nattevagt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt i sag nr. 1, at en kvinde, der havde haft to børn i dagpleje i eget hjem, ikke skulle bedømmes i fuldt erhverv, men i supplerende erhverv. Selvom hun havde stået til rådighed svarende til fuld tid, kunne rådighedstiden ikke sidestilles med arbejdstid. Antallet af børn i dagpleje og indtægten ved arbejdet måtte indgå i den konkrete vurdering af omfanget af ansøgers hidtidige beskæftigelse.</p>\r\n   <p class=\"TekstGenerel\">I sag nr. 2 fandt Ankestyrelsen, at en kvinde, der senest havde arbejdet som sygehjælper i fast nattevagt  med en arbejdstid på 56 timer hver anden uge, skulle bedømmes i fuldt erhverv i overensstemmelse med hidtidig praksis.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 14 og § 15</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 60221-94</p>\r\n<p>Sagen vedrørte en 37-årig kvinde, der havde arbejdet som dagplejemor for to børn i perioden 9. februar til 30. november 1987. Derefter havde hun været fuldtidsansat hos en lokal købmand én måned. Hun blev sygemeldt januar 1988.</p>\r\n<p>Af de foreliggende skatteoplysninger fremgik det, at hun i perioden 1986 til 1991 havde haft en indtægt på mellem 55.102 kr. og 69.442 kr. Hendes indtægt som dagplejemor var på 49.618 kr.</p>\r\n<p>Revaliderings- og pensionsnævnet tiltrådte kommunens afgørelse, hvorved hun fik afslag på førtidspension.</p>\r\n<p>Nævnet begrundede afgørelsen med, at ansøgers helbredsmæssige forhold, som de var beskrevet i sagen, ikke fandtes at nedsætte hendes erhvervsevne varigt med mindst halvdelen, hvilket er en betingelse for tilkendelse af førtidspension. Nævnet havde bedømt nedsættelsen af hendes erhvervsevne i forhold til deltids erhvervsarbejde og husligt arbejde i eget hjem. Nævnet henviste herved til, at rådighedstiden for dagplejemødre efter praksis ikke umiddelbart kan sidestilles med arbejdstid, men at også antallet af børn og aflønningen herfor bør tillægges vægt, således at to faste børn i fuldtidsdagpleje normalt ligestilles med et deltidsarbejde.</p>\r\n<p>Sagen blev antaget med henblik på belysning af praksis vedrørende bedømmelsesgrundlag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt i lighed med nævnet, at bedømmelsesgrundlaget efter oplysningerne i sagen om ansøgers arbejde med 2 børn i fast dagpleje var erhvervsmæssigt deltidsarbejde samt husligt arbejde i eget hjem, jf. § 14 b, stk. 2, i Socialministeriets bekendtgørelse om social pension, som ændret ved bekendtgørelse nr. 939 af 18. november 1994.</p>\r\n<p>Ankestyrelsen lagde herved vægt på, at ansøgers arbejde med to børn i dagpleje i eget hjem sammenholdt med indtægten ved arbejdet ikke kunne anses for fuldtids erhvervsarbejde ved bedømmelsen af nedsættelsen af hendes erhvervsevne, selvom hun havde stået til rådighed svarende til fuld tid.</p>\r\n<p>Ankestyrelsen var således enig med revaliderings- og pensionsnævnet i, at rådighedstiden for dagplejemødre ikke kan sidestilles med arbejdstid, men at også antallet af børn og aflønningen herfor må indgå i vurderingen af omfanget af ansøgerens hidtidige beskæftigelse.</p>\r\n<p>Ankestyrelsen fandt imidlertid, at ansøger havde ret til at få forhøjet almindelig førtidspension efter lovens § 14, stk. 3, nr. 1.</p>\r\n<p>Ankestyrelsen ændrede således revaliderings- og pensionsnævnets afgørelse.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 60583-94</p>\r\n<p>Sagen vedrørte en 56-årig kvinde, der tidligere havde haft husligt arbejde og arbejde i forretning. I en periode havde hun været husmor. I 1970 påbegyndte hun en uddannelse til sygehjælper. Siden havde hun arbejdet en tid på plejehjem og derefter på et hospital frem til sygemelding i april 1992. Fra 1975 havde hun arbejdet i fast nattevagt med en arbejdstid på 56 timer hver anden uge.</p>\r\n<p>Nævnet tiltrådte kommunens afgørelse, hvorefter ansøger var fundet berettiget til forhøjet almindelig førtidspension efter lov om social pension § 14, stk. 3, nr. 1. Kommunen bedømte hendes erhvervsevne i forhold til deltidsarbejde.</p>\r\n<p>Nævnet begrundede afgørelsen med, at hendes erhvervsevne ikke skønnedes varigt nedsat med omkring 2/3. Nævnet bedømte hendes erhvervsevne i forhold til fuldtidsarbejde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at nedsættelsen af ansøgers erhvervsevne skulle bedømmes i forhold til fuldtids erhvervsarbejde, jf. § 14 b, stk. 1, i Socialministeriets bekendtgørelse om social pension, som ændret ved bekendtgørelse nr. 939 af 18. november 1994.</p>\r\n<p>Ankestyrelsen lagde som revaliderings- og pensionsnævnet vægt på, at det er i overensstemmelse med hidtidig praksis, at arbejde med fast nattevagt i 7 dage - 7 dage fri bedømmes som fuldtids erhvervsarbejde.</p>\r\n<p>Ankestyrelsen tiltrådte imidlertid revaliderings- og pensionsnævnets afgørelse, hvorefter ansøger fortsat alene var berettiget til forhøjet almindelig førtidspension efter lov om social pension § 14, stk. 3, nr. 1.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950923825"
        },
        {
            "displayName": "Entydig dokumentidentifikation",
            "displayValue": "BS008157"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9238"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/08/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 60221-946058394"
        },
        {
            "displayName": "Stikord",
            "displayValue": "P-19-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}