{
    "id": 234110,
    "title": "Ankestyrelsens principmeddelelse 51-22 om sygedagpenge - flytning - opholdskommune - udbetalingsforpligtelse - fortsat udbetaling - stedlig kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 10408 af 20/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 51-22 om sygedagpenge - flytning - opholdskommune - udbetalingsforpligtelse - fortsat udbetaling - stedlig kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sygedagpengesager har en borgers flytning fra en kommune til en ny kommune betydning for, hvilken kommune der har stedlig kompetence til at træffe afgørelse om at yde hjælp til borgeren.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Spørgsmålet om, hvilken kommune der er borgerens opholdskommune og dermed har pligten til at udbetale sygedagpenge og sygedagpengerefusion, afgøres som udgangspunkt efter reglerne i retssikkerhedsloven. Der er i sygedagpengesager alene fastsat særregler, der fraviger retssikkerhedsloven, for borgere med ophold i udlandet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af retssikkerhedsloven, at det er borgerens opholdskommune, der har pligt til at yde hjælp. En borger har opholdskommune der, hvor borgeren har sin bopæl eller sædvanligvis opholder sig.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det betyder, at når en borger i en sygedagpengesag flytter fra en kommune og tager ophold i en ny kommune, overgår forpligtelsen til at betale sygedagpenge og sygedagpengerefusion til den aktuelle opholdskommune. Det gælder også, selvom en del af udbetalingsperioden – for eksempel de resterende dage i den uge, hvor borger er flyttet - vedrører en periode, hvor borgeren havde ophold i en anden kommune. Der gælder som nævnt særregler for borgere med ophold i udlandet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Udbetalingen løber videre</span>\r\n   </p>\r\n   <p class=\"TekstGenerel\">Når en borger i en sygedagpengesag tager ophold i en ny kommune, påvirker det ikke borgerens fortsatte ret til sygedagpenge eller arbejdsgivers fortsatte ret til sygedagpengerefusion. Flytningen har alene betydning for spørgsmålet om, hvilken kommune der har pligt til at yde hjælp. Udbetalingen af sygedagpenge ophører ikke automatisk ved flytning til en ny kommune, men løber videre hos den nye opholdskommune.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis den nye opholdskommune efter flytningen vurderer, at borgeren ikke længere opfylder betingelserne for udbetaling af sygedagpenge, skal den nye kommune træffe afgørelse om ophør af sygedagpenge og først herefter standse udbetalingen af sygedagpenge.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Kompetence til at træffe afgørelse</span>\r\n   </p>\r\n   <p class=\"TekstGenerel\">Den aktuelle opholdskommune har kompetence til at afgøre borgerens fremadrettede ret til hjælp i kommunen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis borgeren har ret til hjælp med virkning fra et tidspunkt, der ligger før tidspunktet for flytning til den nye opholdskommune, er det også den aktuelle opholdskommune, der har kompetence til at afgøre dette spørgsmål.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Hvis en kommune har udbetalt sygedagpenge for en periode, hvor borgeren havde ophold i en anden kommune</span>\r\n   </p>\r\n   <p class=\"TekstGenerel\">Der kan være tilfælde, hvor en kommune har udbetalt sygedagpenge eller sygedagpengerefusion for en periode, hvor borgeren ikke havde ophold i kommunen. I sådanne tilfælde kan kommunen ikke kræve refusion fra den kommune, der var opholdskommune i perioden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den konkrete sag</span>\r\n   </p>\r\n   <p class=\"TekstGenerel\">I den konkrete sag vurderede Ankestyrelsens Beskæftigelsesudvalg, at C Kommune var borgerens aktuelle opholdskommune, og at C Kommune derfor havde pligten til at yde borgeren hjælp og betale for denne hjælp, herunder yde sygedagpengerefusion til arbejdsgiveren.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Desuden vurderede Ankestyrelsens Beskæftigelsesudvalg, at C Kommune havde forpligtelsen til at udbetale sygedagpengerefusion for hele perioden, fordi den aktuelt var opholdskommune og havde pligten til at yde hjælp. C Kommune skulle betale sygedagpengerefusion for hele perioden, uanset at borgeren ikke havde haft ophold i C Kommune i hele den periode, som udbetalingen vedrørte.</p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at fastslå, hvilken kommune der har udbetalingsforpligtelsen, når borgeren er flyttet og har taget ophold i en ny kommune.</p>\r\n<p>\r\n</p>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om sygedagpenge, senest bekendtgjort i lovbekendtgørelse nr. 1263 af 2. september 2022 (sygedagpengeloven).</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 54, stk. 1, om sygedagpengerefusion til arbejdsgiver.</p>\r\n<p class=\"Liste1\">\r\n   <span class=\"Liste1Nr\">•</span> § 59, stk. 1, om arbejdsgiver anmeldelse af refusionskravet til opholdskommunen.</p>\r\n<p class=\"Liste1\">\r\n   <span class=\"Liste1Nr\">•</span> § 68 om administrationen af sygedagpengesagen.</p>\r\n<p>\r\n</p>\r\n<p>Lov om retssikkerhed og administration på det sociale område, senest bekendtgjort i lovbekendtgørelse nr. 265 af 25. februar 2022 (retssikkerhedsloven).</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om opholdskommunens pligt til at yde hjælp</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 2, om fastlæggelse af opholdskommune.</p>\r\n<p>\r\n</p>\r\n<p>Gældende:</p>\r\n<p>Følgende principmeddelelser er brugt ved afgørelsen og gælder stadig:</p>\r\n<p>\r\n</p>\r\n<p>Ankestyrelsens principmeddelelse 64-12 om stedlig kompetence i sygdagpengesager, når en borger flytter til en ny kommune. Afgørelsen om ret til sygedagpenge skulle træffes af den aktuelle opholdskommune. Fraflytningskommunen havde ikke kompetence til at træffe afgørelse, selv om sagen var forberedt der, og borgeren var flyttet umiddelbart inden, afgørelsen skulle træffes.</p>\r\n<p>\r\n</p>\r\n<p>Ankestyrelsens principmeddelelse 108-15 om stedlig kompetence, når en borger flytter til en ny kommune, og Ankestyrelsen hjemviser en sag til fornyet behandling. Principmeddelelsen fastslår, at der altid skal være en kommune, som har pligt til at yde borgeren hjælp. Det er et grundlæggende princip, der sikrer, at borgeren får den nødvendige hjælp i tide og ikke risikerer at blive henvist fra myndighed til myndighed. Efter retssikkerhedsloven er det opholdskommunen, der har pligt til at yde hjælp. Det er borgerens aktuelle opholdskommune, der har den stedlige kompetence til at behandle en sag, efter at den er blevet hjemvist.</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt Vejledning om sygedagpenge nr. 9300 af 25. juni 2008.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 68.1, om administration og udbetaling.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 68.2, om opholdskommune/handlekommune.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 68.4, om tilmelding til folkeregisteret.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 68.5, om ændret opholdssted.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 68.6, om midlertidigt ophold.</p>\r\n<p>\r\n</p>\r\n<p>Desuden har vi anvendt Vejledning om retssikkerhed og administration på det sociale område nr. 9330 af 21. marts 2019.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 331, om opholdskommune.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 332, om opholdskommune.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 348, om handlekommune ved udbetaling af sygedagpenge.</p>\r\n<p class=\"Liste1\">\r\n   <span class=\"Liste1Nr\">•</span> Pkt. 365, om folkeregisteradresse.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>\r\n   <span class=\"Italic\">Sag nr. 1, j.nr. 22-35231</span>\r\n</p>\r\n<p>\r\n</p>\r\n<p>I har klaget over C Kommunes afgørelse om udbetaling af sygedagpengerefusion for jeres medarbejder X. C Kommune afgjorde sagen den 30. juni 2022.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort jeres sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> I havde ret til sygedagpengerefusion fra den 4. januar 2022 til og med den 30. april 2022.</p>\r\n<p>\r\n</p>\r\n<p>Det betyder, at vi ændrer C Kommunes afgørelse.</p>\r\n<p>\r\n</p>\r\n<p>C Kommune kontakter jer.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsens Beskæftigelsesudvalg vurderer, at I har ret til sygedagpengerefusion for perioden fra den 4. januar 2022 til og med den 30. april 2022.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>I anmodede ved brev af 8. juni 2022 til C Kommune om refusion for perioden fra den 20. december 2021 til og med den 30. april 2022.</p>\r\n<p>\r\n</p>\r\n<p>C Kommune traf den 30. juni 2022 afgørelse om, at I havde ret til sygedagpengerefusion fra C Kommune for perioden fra den 7. februar 2022 til og med den 30. april 2022, men at A Kommune havde pligt til at betale sygedagpengerefusionen for den forudgående periode fra den 20. december 2021 til og med den 6. februar 2022, fordi jeres medarbejder havde ophold i A Kommune.</p>\r\n<p>\r\n</p>\r\n<p>I har efterfølgende oplyst, at A Kommune havde udbetalt sygedagpengerefusion for perioden til og med den 3. januar 2022.</p>\r\n<p>\r\n</p>\r\n<p>I har oplyst i klagen, at I fortsat ikke havde fået udbetalt sygedagpengerefusion for perioden fra den 4. januar 2022 til og med den 6. februar 2022. Vi lægger til grund, at C Kommune ikke udbetalte refusion for perioden fra den 4. januar 2022 til og med den 6. februar 2022, og at jeres klage derfor vedrører retten til refusion fra den 4. januar 2022.</p>\r\n<p>\r\n</p>\r\n<p>I har anført i klagen, at I ikke havde forudsætning for at vurdere, hvilken kommune der havde pligten til at yde hjælp.</p>\r\n<p>\r\n</p>\r\n<p>Vi vurderer, at spørgsmålet om, hvilken kommune, der har udbetalingsforpligtelsen, ikke har betydning for jeres ret til sygedagpengerefusion.</p>\r\n<p>\r\n</p>\r\n<p>Vi lægger vægt på, at det afgørende for retten til refusion er, at den sygemeldte opfylder betingelserne i sygedagpengeloven for at kunne modtage sygedagpenge, og at betingelserne om anmeldelse af fraværet og anmodning om refusion er opfyldte. Det har ikke betydning for jeres ret til refusion, at en eller flere kommuner er uenige om, hvem der skal yde hjælpen.</p>\r\n<p>\r\n</p>\r\n<p>Vi lægger til grund, at I efter sygedagpengeloven opfyldte betingelserne for at modtage refusion i den givne periode.</p>\r\n<p>\r\n</p>\r\n<p>Desuden henviser vi til, at Ankestyrelsens Beskæftigelsesudvalg d.d. har afgjort, at C Kommune var jeres medarbejders opholdskommune på tidspunktet for kommunens afgørelse og havde pligt til at yde hjælp, også selvom der er tale om ydelser for en periode, der ligger før den dato, jeres medarbejder flyttede til C Kommune. Det følger af afgørelsen om opholdskommunespørgsmålet, at det kun er C Kommune, der kan bevilge hjælpen og afholde udgifterne.</p>\r\n<p>\r\n</p>\r\n<p>Oplysningerne fremgår særligt af jeres anmodning af 8. juni 2022 om sygedagpengerefusion, jeres klage og Ankestyrelsen afgørelse af d.d. om opholdskommunespørgsmålet.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Efter reglerne kan en arbejdsgiver få sygedagpengerefusion, hvis medarbejderen ville have haft ret til at få udbetalt sygedagpengene fra kommunen.</p>\r\n<p>\r\n</p>\r\n<p>Det er den aktuelle opholdskommune, der har den stedlige kompetence til at træffe afgørelse om ret til sygedagpenge og til at yde hjælp.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>I kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 2, j.nr. 22-42205</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg har afgjort uenighed mellem A Kommune og C Kommune om opholdskommune for X og om pligten til at yde ham hjælp og betale for denne hjælp før 1. februar 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> X erhvervede ny opholdskommune i C Kommune i januar 2022. C Kommune fik pligt til at yde X hjælp og til at betale for denne hjælp.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsens Beskæftigelsesudvalg vurderer, at X fik bopæl eller sædvanligt ophold i C Kommune i januar 2022.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at X ifølge sine egne oplysninger flyttede til en lejet bolig i C Kommune i januar 2022.</p>\r\n<p>\r\n</p>\r\n<p>Ifølge A Kommunes journalnotater af 4. januar 2022, 10. januar 2022 og 13. januar 2022 og statusattest fra egen læge af 14. januar 2022 skulle X således fra den 17. januar 2022 bo i et hus, som han havde lejet af en kammerat, i C Kommune.</p>\r\n<p>\r\n</p>\r\n<p>Det fremgår derudover af C Kommunes journalnotat af 20. januar 2022, at X telefonisk denne dag oplyste, at han var flyttet til kommunen den 18. januar 2022. Han havde ikke mulighed for at flytte adresse pga. manglende NemID. Derudover oplyste han til A Kommune den 31. januar 2022, at han var fraflyttet A Kommune den 19. januar 2022.</p>\r\n<p>\r\n</p>\r\n<p>Vi er opmærksomme på, at X ifølge udateret logiværtserklæring skulle bo og opholde sig på logiværtens adresse fra 1. februar 2022.</p>\r\n<p>\r\n</p>\r\n<p>Ifølge CPR var han fra 17. januar 2022 til 1. februar 2022 registreret på ukendt adresse. Han blev pr. 1. februar 2022 adresseregistreret i C Kommune. Ifølge oplysningerne i sagen meldte han først adresseflytning til B Kommune i februar 2022 og til C Kommune i marts 2022.</p>\r\n<p>\r\n</p>\r\n<p>Vi lægger her særligt vægt på X’s egne oplysninger om, at han flyttede til C Kommune i januar 2022. Den efterfølgende adresseregistrering er ikke afgørende, da tidspunktet for det faktiske ophold vejer tungere.</p>\r\n<p>\r\n</p>\r\n<p>C Kommune fik som opholdskommune fra omkring 18. januar 2022 pligten til at yde X hjælp og betale for denne hjælp, herunder efter sygedagpengelovens regler.</p>\r\n<p>\r\n</p>\r\n<p>C Kommune har henvist til pkt. 68.8 i vejledning til sygedagpengeloven, hvoraf det fremgår, at fraflytningskommunen betaler og afholder sygedagpenge for hele den uge, hvor flytningen finder sted. Det er derfor C Kommunes opfattelse, at kommunen først har betalingspligt fra den 7. februar 2022, dvs. fra mandagen efter adresseregistreringen den 1. februar 2022.</p>\r\n<p>\r\n</p>\r\n<p>Vi lægger her vægt på, at det fremgår af sygedagpengelovens § 68, at kommunen træffer afgørelse om sygedagpenge efter reglerne om opholds- og handlekommune i retssikkerhedslovens kapitel 3. Det er således reglerne om fastlæggelse af opholdskommune i retssikkerhedsloven, der er afgørende for, hvilken kommune, der skal yde hjælp i sygedagpengesager, og fra hvilket tidspunkt. Efter retssikkerhedslovens regler er det faktiske flyttetidspunkt afgørende for, hvornår en ny opholdskommune får forpligtelserne som opholdskommune.</p>\r\n<p>\r\n</p>\r\n<p>Det forhold, at reglerne er beskrevet anderledes i pkt. 68.8 i Vejledning om sygedagpenge (vejledning nr. 9300 af 25. juni 2008) kan ikke føre til et andet resultat. Vi lægger afgørende vægt på ordlyden af § 68, stk. 1, i sygedagpengeloven, forarbejderne til bestemmelsen og reglerne i retssikkerhedslovens kapitel 3.</p>\r\n<p>\r\n</p>\r\n<p>Vi henviser også til principmeddelelse 64-12, hvorefter en persons opholdskommune har stedlig kompetence til at træffe afgørelse om ret til sygedagpenge.</p>\r\n<p>\r\n</p>\r\n<p>Da X flyttede til C Kommune, fik C Kommune således som ny opholdskommune pligten til at yde ham hjælp og til at betale for denne hjælp, herunder efter sygedagpengeloven.</p>\r\n<p>\r\n</p>\r\n<p>Hverken A Kommune eller B Kommune har haft stedlig kompetence til at yde hjælp til X eller betale for denne hjælp efter, at han flyttede til C Kommune, heller ikke selvom der er tale om ydelser for en periode, der ligger før flyttetidspunktet. Hvis X er berettiget til hjælp for en periode, der ligger før flytningen til C Kommune, er det således kun C Kommune, der kan bevilge den og afholde udgifterne.</p>\r\n<p>\r\n</p>\r\n<p>Vi er opmærksomme på, at C Kommune har anført, at A Kommune bibeholdt pligten til at yde X hjælp efter sygedagpengereglerne under opholdet i B Kommune.</p>\r\n<p>\r\n</p>\r\n<p>A Kommune har hertil oplyst, at kommunen ikke kunne oversende X’s sag til B Kommune, da han ikke rettidigt havde ændret sin adresse, inden han flyttede til C Kommune. Han lod sig først efterfølgende adresseregistrere i B Kommune med tilbagevirkende kraft.</p>\r\n<p>\r\n</p>\r\n<p>Under X’s ophold i B Kommune havde han efter retssikkerhedslovens regler opholdskommune i denne kommune, da han ikke havde bevaret en bopæl og dermed tilknytning til A Kommune. Ifølge A Kommune havde A Kommune og B Kommune ikke indgået aftale om, at A Kommune skulle beholde pligten til fortsat at yde X hjælp, da han tog ophold i B Kommune. A Kommune havde derfor ikke stedlig kompetence til fortsat at træffe afgørelse om at yde hjælp efter sygedagpengeloven.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>En person har opholdskommune, hvor personen bor eller sædvanligvis opholder sig. Opholdskommunen har som udgangspunkt pligt til at hjælpe.</p>\r\n<p>\r\n</p>\r\n<p>Ved afgørelse af, hvilken kommune der er opholdskommune, kan der lægges vægt på flere momenter. Det kan ikke angives udtømmende, hvad der kan lægges vægt på.</p>\r\n<p>\r\n</p>\r\n<p>Folkeregistertilmeldingen er et vigtigt moment, men de faktiske forhold vejer tungere. Et væsentligt moment er personens egne oplysninger ikke mindst om, hvor den pågældende har været. Der kan også lægges vægt på, hvor en person senest har været i kontakt med offentlige myndigheder for at få hjælp eller få udbetalt ydelser.</p>\r\n<p>\r\n</p>\r\n<p>Alle har en opholdskommune, og der kan derfor ikke stilles minimumskrav til den tilknytning, en person skal have til en kommune, for at kommunen kan anses for opholdskommune. Fastlæggelsen af, hvilken kommune, der er opholdskommune, kræver ofte, at der foretages en vurdering af en persons tilknytning til flere kommuner, for at fastslå, hvilken kommune der er nærmest til at anse for at være personens opholdskommune.</p>\r\n<p>\r\n</p>\r\n<p>Hvilken kommune, der kan træffe afgørelse om sygedagpenge, fastlægges efter reglerne i retssikkerhedslovens kapitel 3.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde i Ankestyrelsens Beskæftigelsesudvalg, da sagen afgøres efter sygedagpengelovens bestemmelse § 68. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>I kan læse mere om, hvordan Ankestyrelsens Beskæftigelsesudvalg behandler sager på møde på <span class=\"Underline\">www.ast.dk</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2022"
        },
        {
            "displayName": "Accession",
            "displayValue": "W20221040825"
        },
        {
            "displayName": "Entydig dokumentidentifikation",
            "displayValue": "DH001117"
        },
        {
            "displayName": "Dato for indlæggelse",
            "displayValue": "21/12/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10408"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "20/12/2022"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "22-35231"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}