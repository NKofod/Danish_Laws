{
    "id": 229599,
    "title": "Forslag til folketingsbeslutning om en tilbagerulning af regeringens forhøjelse af offentlige ydelser til især arbejdsløse indvandrere",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 163",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Mads Fuglede (V), Hans Andersen (V) og Morten Dahlin (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en tilbagerulning af regeringens forhøjelse af offentlige ydelser til især arbejdsløse indvandrere</p>\r\n<p class=\"NormalInd\">Folketinget pålægger regeringen i indeværende år at fremsætte lovforslag, der tilbageruller regeringens forhøjelse af offentlige ydelser til især arbejdsløse indvandrere.</p>\r\n<p class=\"NormalInd\">Samtidig pålægges regeringen at reducere integrationsydelsen for forsørgere. Således skal integrationsydelsen sænkes med 2.000 kr. om måneden for enlige forsørgere og med 1.000 kr. pr. person pr. måned for samboende og gifte forsørgere – svarende til en reduktion på 2.000 kr. pr. husstand.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med dette forslag at tilbagerulle regeringens forhøjelse af offentlige ydelser til især arbejdsløse indvandrere. Tilbagerulningen skal bidrage til, at der er et klart incitament for arbejdsløse indvandrere til at tage et arbejde.</p>\r\n<p class=\"NormalInd\">Borgerlige regeringer har de seneste 2 årtier kæmpet for at råde bod på 80’erne og 90’ernes forfejlede udlændinge- og integrationspolitik, der har vist sig at have været alt for naiv. Vi har strammet kravene til dem, der kommer hertil, med det klare formål, at man skal forsørge sig selv og blive en del af det danske fællesskab, og vi har gennemført stramninger af udlændingepolitikken, der har bidraget til at få nedbragt antallet af asylansøgere, der kommer til Danmark.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Regeringen har hævet ydelserne til indvandrere</span>\r\n</p>\r\n<p class=\"NormalInd\">Mette Frederiksen sagde inden valget i 2019, at hun under ingen omstændigheder ville hæve ydelserne til arbejdsløse indvandrere. Desværre er det modsatte sket.</p>\r\n<p class=\"NormalInd\">I efteråret 2019 indgik regeringen en aftale med RV, SF og EL om at indføre et nyt midlertidigt børnetilskud og annullere den vedtagne reduktion af integrationsydelsen for forsørgere, der skulle have været gennemført pr. 1. januar 2020.</p>\r\n<p class=\"NormalInd\">Aftalen giver især arbejdsløse indvandrere flere penge mellem hænderne. Helt konkret medfører aftalen, at regeringen og dens støttepartier bruger knap 300 mio. kr. årligt på at belønne især arbejdsløse udlændinge (»Aftale om et nyt midlertidigt børnetilskud«, Beskæftigelsesministeriet, september 2019).</p>\r\n<p>\r\n</p>\r\n<p class=\"NormalInd\">Aftalen medfører bl.a., at en gruppe af både integrationsydelses-, uddannelseshjælps- og kontanthjælpsmodtagere får et månedligt tilskud til ydelsen. Næsten to ud af tre af dem, der får en højere offentlig ydelse som følge af regeringens politik, har ikkevestlig baggrund (L 1 –  svar på spm. 51). En enlig integrationsydelsesmodtager med to børn får nu med regeringens politik lige over 2.000 kr. ekstra skattefrit hver måned (BEU alm. del – svar på spm. 177, folketingsåret 2020-21).</p>\r\n<p class=\"NormalInd\">Regeringens politik medfører altså, at færre bliver en del af det arbejdende fællesskab. Det er i sig selv særdeles skadeligt for det danske samfund, som i øjeblikket skriger på kloge hoveder og stærke hænder. I dag er halvdelen af ikkevestlige indvandrerkvinder i Danmark ikke i job, mens syv ud af ti etnisk danske kvinder i arbejdsstyrken er i beskæftigelse (»Beskæftigelsen for ikke-vestlige indvandrere slår ny rekord«, Arbejderbevægelsens Erhvervsråd, den 4. januar 2022).</p>\r\n<p>\r\n</p>\r\n<p>\r\n   <span class=\"Italic\">Arbejdsløse indvandrere skal kunne forsøge sig selv</span>\r\n</p>\r\n<p class=\"NormalInd\">Forslagsstillerne vil sikre, at flest mulige arbejdsløse indvandrere kan forsørge sig selv, bidrage til fællesskabet og blive integreret i det danske samfund.</p>\r\n<p class=\"NormalInd\">Derfor foreslår forslagsstillerne at tilbagerulle regeringens forhøjelse af offentlige ydelser til især arbejdsløse indvandrere.</p>\r\n<p class=\"NormalInd\">Helt konkret vil forslagsstillerne afskaffe de højere offentlige ydelser, som fik virkning fra den 1. august 2019, og som regeringen har valgt at give til især arbejdsløse indvandrere.</p>\r\n<p class=\"NormalInd\">Samtidig pålægges regeringen at gennemføre den planlagte reduktion af integrationsydelsen for forsørgere, som var aftalt af den tidligere VLAK-regering og Dansk Folkeparti. Det betyder, at man vil sænke integrationsydelsen med 2.000 kr. om måneden for enlige forsørgere. Samtidig sænkes integrationsydelsen for samboende og gifte forsørgere med 1.000 kr. pr. person pr. måned – svarende til en reduktion på 2.000 kr. pr. husstand.</p>\r\n<p class=\"NormalInd\">Dermed sikres det, at der er et klart incitament for arbejdsløse indvandrere til at tage et arbejde. Samtidig passer vi på sammenhængskraften i vores land, for vi udfordres, når for mange – som nu – ikke bidrager til fællesskabet.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mads Fuglede</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en tilbagerulning af regeringens forhøjelse af offentlige ydelser til især arbejdsløse indvandrere.</p>\r\n<p class=\"ForslagsNummer\">(Beslutningsforslag nr. B 163)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 163",
            "stateLabel": "Forkastet",
            "references": [
                {
                    "shortName": "2021/1 BSF 163",
                    "title": "Forslag til folketingsbeslutning om en tilbagerulning af regeringens forhøjelse af offentlige ydelser til især arbejdsløse indvandrere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229599,
                    "eliUri": "/eli/ft/20211BB00163",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b163/index.htm"
                },
                {
                    "shortName": "2021/1 BTB 163",
                    "title": "Betænkning over Forslag til folketingsbeslutning om en tilbagerulning af regeringens forhøjelse af offentlige ydelser til især arbejdsløse indvandrere",
                    "presentationName": "Betænkning over beslutningsforslag",
                    "documentTypeId": 500,
                    "documentId": 230996,
                    "eliUri": "/eli/ft/20211DB00843",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00163"
        },
        {
            "displayName": "Entydig dokumentidentifikation",
            "displayValue": "AX027444"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}