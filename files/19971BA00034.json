{
    "id": 106321,
    "title": "1997 BSF 34   FORSLAG TIL FOLKETINGSBESLUTNING OM TILBUD OM VEDERLAGSFRI   INFLUENZAVACCINATION TIL ÆLDRE ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 34 </P>  \r\n\r\n<P></P>  \r\n\r\n<P>Forslag til folketingsbeslutning om tilbud om vederlagsfri  \r\n\r\n influenzavaccination til ældre </P>  \r\n\r\n<P></P>  \r\n\r\n<P>Fremsat af Pia Kjærsgaard (DF) Kristian Thulesen Dahl (DF) Ole Donner (DF)  \r\n\r\n Poul Nødgaard (DF) </P>  \r\n\r\n<P></P>  \r\n\r\n<P>den 28. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der sikrer,  \r\n\r\n at folkepensionister og personer i de af Sundhedsstyrelsen udmeldte  \r\n\r\n risikogrupper hvert år i oktober-november modtager tilbud om vederlagsfri  \r\n\r\n influenzavaccination. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Tidligere års erfaringer viser, at en vinter med kraftig influenzaepidemi  \r\n\r\n koster omkring 2.000 danskere livet. Det er primært ældre pesoner, der dør  \r\n\r\n som følge af influenza. 90 pct. af de personer, der dør af influenza, er over  \r\n\r\n 65 år. </P>  \r\n\r\n<P>Praktiserende Lægers Organisation har netop foreslået, at der etableres et  \r\n\r\n gratistilbud til personer over 65 år samt til personer i de af  \r\n\r\n Sundhedsstyrelsen udmeldte risikogrupper for at forhindre mange  \r\n\r\n hospitalsindlæggelser og dødsfald blandt ældre i den kommende vinter. </P>  \r\n\r\n<P>Forslagsstillerne finder, at tilbudet om gratis influenzavaccination til  \r\n\r\n ældre mennesker bør afgrænses til folkepensionister, da hensigten med  \r\n\r\n forslaget er at hjælpe personer, der ikke længere er på arbejdsmarkedet, men  \r\n\r\n skal leve af folkepension. Herudover ønsker forslagsstillerne tilbud om  \r\n\r\n gratis vaccination til ikkefolkepensionister i de af Sundhedsstyrelsen  \r\n\r\n udmeldte risikogrupper, det vil sige til personer med kroniske lunge- eller  \r\n\r\n kredsløbssygdomme, med immundefekter, med andre sygdomme, hvor influenza  \r\n\r\n udgør en sundhedsmæssig risiko, samt til personer, der bor på plejehjem. </P>  \r\n\r\n<P>Mange ældre rammes af alvorlige komplicerede sygdomstilfælde og  \r\n\r\n eftervirkninger af influenzainfektion, hvilket afspejles i en stor stigning i  \r\n\r\n antallet af hospitalsindlæggelser. Nyere udenlandske studier tyder på, at  \r\n\r\n influenzavaccination kan betyde en væsentlig reduktion i antallet af  \r\n\r\n indlæggelser på hospital på grund af akutte kroniske sygdomme i luftvejene,  \r\n\r\n lungebetændelser m.v. Disse studier peger endvidere på væsentlige besparelser  \r\n\r\n på hospitalsudgifterne pr. vaccineret personer og viser, at der kan være en  \r\n\r\n ikke uvæsentlig samfundsmæssig gevinst ved at tilbyde personer i  \r\n\r\n risikogrupperne gratis vaccination. </P>  \r\n\r\n<P>Sidste års erfaringer fra Københavns Kommunes vaccinationsprogram mod  \r\n\r\n influenza viste sig som en stor succes, idet 56 pct. af borgerne over 69 år  \r\n\r\n valgte at lade sig vaccinere på kommunens regning. </P>  \r\n\r\n<P>Forslagsstillerne er af den opfattelse, at mange folkepensionisters  \r\n\r\n økonomiske situation i dagens Danmark ikke med rimelighed kan begrunde, at  \r\n\r\n folkepensionister for egen regning skal afholde udgifterne til  \r\n\r\n influenzavaccination, og derfor bør det offentlige tilbyde en årlig  \r\n\r\n vaccination vederlagsfrit. Forslagsstillerne mener, at den økonomiske byrde  \r\n\r\n ved egenbetalingen for mange pensionister er den direkte årsag til, at den  \r\n\r\n livsvigtige og forebyggende vaccination ikke har en større udbredelse, end  \r\n\r\n tilfældet er. </P>  \r\n\r\n<P>Et vederlagsfrit tilbud om vaccination af pensionister i Danmark vil  \r\n\r\n bringe Danmark på niveau med andre lande, vi normalt sammenligner os med.  \r\n\r\n Danmark tilhører et mindretal af velfærdslande, der ikke anbefaler  \r\n\r\n influenzavaccination til ældre mennesker samt mennesker i risikogrupperne, og  \r\n\r\n som heller ikke yder tilskud til disse vaccinationer. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Pia Kjærsgaard</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om tilbud om vederlagsfri  \r\n\r\n influenzavaccination til ældre.</I>  </P>  \r\n\r\n<P>(Beslutningsforslag nr. B 34). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1997"
        },
        {
            "displayName": "Accession",
            "displayValue": "19971BA00034"
        },
        {
            "displayName": "Entydig dokumentidentifikation",
            "displayValue": "CL008010"
        },
        {
            "displayName": "Dato for førstegangsindlæggelse",
            "displayValue": "29/10/1997"
        },
        {
            "displayName": "Dato for indlæggelse",
            "displayValue": "29/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}