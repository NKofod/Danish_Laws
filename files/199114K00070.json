{
    "id": 109349,
    "title": "1991 BTL 70   BETÆNKNING OVER FORSLAG TIL LOV OM NATURBESKYTTELSE    NR L 70 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 70 </P>  \r\n\r\n<P></P>  \r\n\r\n<P>Betænkning over Forslag til lov om naturbeskyttelse <BR>  \r\n\r\n Nr L 70 1991-92, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Naturfredningsforening, </P>  \r\n\r\n<P>Danmarks Ornitologiske Forening, </P>  \r\n\r\n<P>Danmarks Sportsfiskerforbund, </P>  \r\n\r\n<P>Dansk Skovforening, </P>  \r\n\r\n<P>Danske Husmandsforeninger, </P>  \r\n\r\n<P>De Danske Landboforeninger, </P>  \r\n\r\n<P>Friluftsrådet, </P>  \r\n\r\n<P>Geografisk Centralinstitut, Københavns Universitet, og </P>  \r\n\r\n<P>Ø-foreningen. </P>  \r\n\r\n<P>Der er af miljøministeren, af et flertal og af et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Som bilag til betænkningen er optrykt to af udvalget stillede spørgsmål  \r\n\r\n til miljøministeren og dennes svar herpå, Miljøministeriets notat af 22.  \r\n\r\n november 1991 om &#187;Bestemmelse i naturbeskyttelsesloven om  \r\n\r\n beskyttelsesbræmmer langs vandløb og søer&#171; og Justitsministeriets  \r\n\r\n skrivelse af 10. august 1987 til Skov- og Naturstyrelsen vedrørende  \r\n\r\n indførelse af bræmmer omkring visse naturtyper. </P>  \r\n\r\n<P> <I>Vedrørende undtagelse af visse arealer fra bestemmelserne i  \r\n\r\n lovforslagets § 3 </I></P>  \r\n\r\n<P> Miljøministeren har i bemærkningerne til lovforslaget tilkendegivet, at  \r\n\r\n naturtyper, der er dannet, fordi der efter aftale med en offentlig myndighed  \r\n\r\n i en nærmere angivet periode er gennemført en særlig driftsform på et areal,  \r\n\r\n vil blive undtaget fra bestemmelserne i lovforslagets § 3. Dette svarer til  \r\n\r\n de gældende regler. </P>  \r\n\r\n<P>Et flertal (udvalget med undtagelse af Fremskridtspartiets medlem) finder,  \r\n\r\n at denne undtagelsesordning bør administreres på en sådan måde, at  \r\n\r\n landmændene tilskyndes til også af egen drift at foretage naturforbedringer.  \r\n\r\n Aftaler, der omfattes af undtagelsesordningen, bør derfor også kunne indgås  \r\n\r\n med amtsrådet i tilfælde, hvor forslag til naturforbedring udarbejdes på  \r\n\r\n grundejerens eget initiativ og uden tilskud fra offentlige myndigheder. </P>  \r\n\r\n<P> <I>Vedrørende beskyttelsen af sten- og jorddiger i lovforslagets § 4  \r\n\r\n</I></P>  \r\n\r\n<P> Miljøministeren har over for udvalget oplyst, at han agter at udmønte  \r\n\r\n hjemmelen i § 5 således, at han udsteder en bekendtgørelse, som i en  \r\n\r\n indledningsfase begrænser den generelle beskyttelse til at angå de jord- og  \r\n\r\n stendiger, der er optegnet på det officielle kort. På lidt længere sigt er  \r\n\r\n det hensigten, at denne ordning skal afløses af en konkret udpegning. </P>  \r\n\r\n<P>Amtsrådet kan i ganske særlige tilfælde dispensere fra forbudet mod at  \r\n\r\n foretage ændringer i tilstanden af de beskyttede diger. Udvalget har taget  \r\n\r\n dette til efterretning, men påpeger, at der, indtil den konkrete udpegning  \r\n\r\n har fundet sted, skal udvises tilbageholdenhed med dispensationer. </P>  \r\n\r\n<P> <I>Vedrørende reklame på idrætsanlæg </I></P>  \r\n\r\n<P> Miljøministeren har over for udvalget oplyst, at han anser den fastsatte  \r\n\r\n beskyttelse af det åbne land mod unødige reklamer for et centralt led i  \r\n\r\n naturbeskyttelseslovforslaget. </P>  \r\n\r\n<P>På denne baggrund har miljøministeren tilkendegivet, at han i medfør af  \r\n\r\n bemyndigelsesbestemmelsen i § 67, stk. 2, vil fastsætte regler om, efter  \r\n\r\n hvilke retningslinjer amtsrådet kan tillade reklamer på idrætsanlæg under  \r\n\r\n inddragelse af Overfredningsnævnets praksis og under hensyn til idrætslivet.  \r\n\r\n Eksempelvis vil det i sådanne retningslinjer kunne bestemmes, at reklamer kun  \r\n\r\n må have en vis størrelse og udformning og kun må opstilles i forbindelse med  \r\n\r\n klubhuse og andre bygningsanlæg. </P>  \r\n\r\n<P>Flertallet kan tilslutte sig dette. </P>  \r\n\r\n<P> <I>Vedrørende offentlighedens adgang til naturen </I></P>  \r\n\r\n<P> Udvalget kan tilslutte sig ministerens ændringsforslag til § 27, stk. 4,  \r\n\r\n der præciserer, at den videregående adgang, som offentligheden i dag har til  \r\n\r\n skove, der ejes af staten, kommuner, folkekirken og offentlige stiftelser,  \r\n\r\n kan videreføres i en bekendtgørelse. </P>  \r\n\r\n<P>Udvalget har noteret sig, at ministeren i en opfølgende bekendtgørelse vil  \r\n\r\n fastsætte regler, hvorefter cykling i de offentligt ejede skove og i skove,  \r\n\r\n som ejes af offentlige stiftelser, fortsat ikke er tilladt uden for veje og  \r\n\r\n stier. </P>  \r\n\r\n<P>Udvalget har noteret sig ministerens tilkendegivelse om, at  \r\n\r\n bekendtgørelser, som udstedes i medfør af lovforslagets § 27 om  \r\n\r\n offentlighedens adgang til naturen, vil blive forhandlet med de berørte  \r\n\r\n parter. </P>  \r\n\r\n<P>Udvalget har drøftet, om bestemmelserne om offentlighedens adgang til  \r\n\r\n udyrkede arealer er udformet på en sådan måde, at der er mulighed for at  \r\n\r\n beskytte ynglende fugle på ubeboede øer og holme. </P>  \r\n\r\n<P>Udvalget konstaterer, at der i § 27, stk. 1 og stk. 3, er hjemmel for  \r\n\r\n amtsrådet/miljøministeren til at afskære offentlighedens adgang f.eks. til  \r\n\r\n ubeboede øer og holme. Udvalget har med tilfredshed noteret sig, at  \r\n\r\n ministeren efter konkret vurdering vil træffe de fornødne foranstaltninger,  \r\n\r\n dersom et amtsråd ikke i tilstrækkeligt omfang beskytter rugende fugle.  \r\n\r\n Udvalget har endvidere med tilfredshed noteret sig, at ministeren vil  \r\n\r\n igangsætte en oplysningskampagne for sejlere. </P>  \r\n\r\n<P> <I>Vedrørende ral- og sandsugning, stenfiskeri og klapning i marine  \r\n\r\n områder </I></P>  \r\n\r\n<P> Om ral- og sandsugning og stenfiskeri lægger et flertal (udvalget med  \r\n\r\n undtagelse af Fremskridtspartiets medlem) vægt på, at der i henhold til den i  \r\n\r\n sidste samling vedtagne råstoflov skal ske en stramning af mulighederne for  \r\n\r\n råstofindvinding på havbunden. </P>  \r\n\r\n<P>Miljøministeren har på denne baggrund i forlængelse af besvarelsen af  \r\n\r\n udvalgets spørgsmål 17, som er omdelt på L 70 - bilag 24, udtalt over for  \r\n\r\n udvalget: </P>  \r\n\r\n<P>Hovedsigtet er efter råstoflovens § 22 at udlægge en række konkret  \r\n\r\n fastlagte indvindingsområder, hvor indvindingen koncentreres. Der fastlægges  \r\n\r\n vilkår for indvinding og efterbehandling. </P>  \r\n\r\n<P>For EF-fuglebeskyttelsesområder er stenfiskning efter bekendtgørelse nr.  \r\n\r\n 506 af 25. april 1990 blevet forbudt. Det vil sige, at den generelle  \r\n\r\n opsigelse af tilladelserne, som den 1. juli 1989 er sket med 10 års varsel,  \r\n\r\n ikke har betydning for stenfiskeri i EF-fuglebeskyttelsesområderne, hvor der  \r\n\r\n fra 1990 har været et umiddelbart forbud. </P>  \r\n\r\n<P>Med hensyn til ral- og sandsugning lægger flertallet til grund, at  \r\n\r\n ministeren i henhold til råstofloven vil begrænse indvindingen således, at  \r\n\r\n EF-fuglebeskyttelsesområder vil blive friholdt for nye råstofindvindinger, og  \r\n\r\n at man i løbet af en kortere årrække vil gøre den igangværende  \r\n\r\n råstofindvinding færdig i disse områder. </P>  \r\n\r\n<P>For lavvandede områder i øvrigt, det vil sige områder med lavere vanddybde  \r\n\r\n end 6 m, finder flertallet det afgørende, at der ved administrationen af  \r\n\r\n råstofloven lægges stor vægt på at skåne de naturmæssige værdier i disse  \r\n\r\n områder. </P>  \r\n\r\n<P>Miljøministeren har oplyst, at Skov- og Naturstyrelsen i samarbejde med  \r\n\r\n brancheorganisationerne er i færd med at tilvejebringe et materiale til  \r\n\r\n udlægning af konkret fastlagte råstofindvindingsområder. Flertallet lægger  \r\n\r\n vægt på, at dette arbejde afsluttes snarest muligt, og at  \r\n\r\n råstofindvindingsområder som hovedregel ikke udpeges i de lavvandede områder.  \r\n\r\n</P>  \r\n\r\n<P>Miljøministeren har i denne forbindelse oplyst, at han vil anmode Skov- og  \r\n\r\n Naturstyrelsen om at færdiggøre arbejdet og fremkomme med forslag til den  \r\n\r\n fremtidige administration af råstofloven på dette område senest den 1. juli  \r\n\r\n 1992 samtidig med naturbeskyttelseslovens ikrafttræden. </P>  \r\n\r\n<P>Flertallet forudsætter, at forslaget fremsendes til udvalget. </P>  \r\n\r\n<P>Om klapning lægger flertallet vægt på, at det i Miljøstyrelsens kommende  \r\n\r\n vejledning om klapning af optaget havbundsmateriale bliver præciseret, at  \r\n\r\n fremtidige klappladser kun undtagelsesvis kan udlægges i  \r\n\r\n EF-fuglebeskyttelsesområder. </P>  \r\n\r\n<P>I det foreliggende udkast til vejledning, som forventes udsendt til  \r\n\r\n afsluttende høring inden årets udgang, anbefales det, at amtskommunen som led  \r\n\r\n i den fremtidige administration optager forhandling med de havne i  \r\n\r\n amtskommunerne, som har regelmæssige behov for klapning, for at finde egnede  \r\n\r\n klappladser uden for EF-fuglebeskyttelsesområder, som kan benyttes i længere  \r\n\r\n tid. </P>  \r\n\r\n<P>Klapning i EF-fuglebeskyttelsesområder vil således ophøre, når givne  \r\n\r\n klaptilladelser udløber, bortset fra undtagelsessituationer vedrørende  \r\n\r\n begrænsede mængder af uforurenet tilstrømningsmateriale fra visse små  \r\n\r\n lystbåde- og fritidshavne. Tilladelser er sædvanligvis givet for en 5-årig  \r\n\r\n periode. </P>  \r\n\r\n<P>Miljøministeren har oplyst, at han vil anmode Miljøstyrelsen om at  \r\n\r\n færdiggøre vejledningen, således at den foreligger primo 1992. </P>  \r\n\r\n<P>For lavvandede områder kan miljøministeren om klapning oplyse, at  \r\n\r\n Miljøstyrelsen i den kommende vejledning om klapning vil præcisere, at  \r\n\r\n klapning som hovedregel ikke må finde sted i lavvandede områder. </P>  \r\n\r\n<P> <I>I øvrigt vedrørende lavvandede marine områder </I></P>  \r\n\r\n<P> Beskyttelsesinteresserne på de marine områder forudsættes ifølge både den  \r\n\r\n gældende lovgivning og lovforslaget varetaget i første række gennem  \r\n\r\n speciallovgivningen og udøvelse af statens højhedsret, idet dog  \r\n\r\n naturbeskyttelseslovforslagets § 51 i lighed med naturfredningslovens § 60  \r\n\r\n også giver mulighed for at frede konkrete områder ved bekendtgørelse. </P>  \r\n\r\n<P>En væsentlig del af de særlig betydningsfulde lavvandede områder er udlagt  \r\n\r\n som Ramsar- og EF-fuglebeskyttelsesområder, således at der her gennemføres en  \r\n\r\n kvalificeret beskyttelse af de naturfredningsmæssige interesser. </P>  \r\n\r\n<P>Flertallet har overvejet, om der burde indføres en generel beskyttelse af  \r\n\r\n lavvandede marine områder ud til 6 meters vanddybde, svarende til  \r\n\r\n biotopbeskyttelsesreglerne i lovforslagets § 3. </P>  \r\n\r\n<P>Flertallet har dog afstået fra at fremsætte ændringsforslag, idet man har  \r\n\r\n noteret sig ministerens tilsagn dels om, at der senest 1. juli 1992 vil  \r\n\r\n foreligge et forslag til den fremtidige administration af råstofloven, et  \r\n\r\n forslag, som vil lægge stor vægt på at beskytte de naturmæssige værdier i de  \r\n\r\n lavvandede områder, dels om, at Miljøstyrelsens kommende vejledning om  \r\n\r\n klapning præciserer, at klapning som hovedregel ikke kan finde sted på  \r\n\r\n lavvandede områder. </P>  \r\n\r\n<P> <I>Vedrørende forudgående offentlighed i sager om bygge- og  \r\n\r\n beskyttelseslinjer, der afgøres af kommunalbestyrelsen </I></P>  \r\n\r\n<P> Udvalget har med tilfredshed noteret sig ministerens løfte om, at der i  \r\n\r\n medfør af § 67, stk. 2, fastsættes regler, hvorefter kommunalbestyrelsen  \r\n\r\n først kan meddele dispensation, når der er forløbet 2 uger, efter at  \r\n\r\n kommunalbestyrelsen har givet skriftlig orientering om ansøgningen dels til  \r\n\r\n naboerne til den omhandlede ejendom og andre, som efter kommunalbestyrelsens  \r\n\r\n vurdering har interesse i sagen, dels til de foreninger eller lignende med  \r\n\r\n lokalt tilhørsforhold, som over for kommunalbestyrelsen har fremsat skriftlig  \r\n\r\n anmodning om at blive orienteret om ansøgninger. </P>  \r\n\r\n<P>Dette svarer i princippet til de regler, der gælder for  \r\n\r\n kommunalbestyrelsens dispensationer fra lokalplanlægningen efter  \r\n\r\n planlægningslovens § 20. Der vil således ikke blive tale om, at  \r\n\r\n kommunalbestyrelsen skal indarbejde nye rutiner eller regler, da dette  \r\n\r\n naboorienteringsprincip allerede er gældende i planlægningslovgivningen. </P>  \r\n\r\n<P>Udvalget er opmærksom på, at den &#187;forudgående offentlighed&#171; ikke  \r\n\r\n ændrer på mulighederne for efterfølgende klage. </P>  \r\n\r\n<P>Herefter indstiller <I>et flertal</I> (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget) lovforslaget til  \r\n\r\n<I>vedtagelse</I> med de af ministeren og de af flertallet stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>vedtagelse</I> med de af miljøministeren stillede ændringsforslag. </P>  \r\n\r\n<P>Mindretallet protesterer mod, at et flertal i forbindelse med denne lov  \r\n\r\n låser sig fast på 2-meter-bræmmer langs vandløb, og henviser til de i  \r\n\r\n betænkningen optrykte svar samt notatet fra miljøministeren og skrivelsen fra  \r\n\r\n justitsministeren. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. Endvidere kan mindretallet tiltræde de af miljøministeren  \r\n\r\n under nr. 7, 8, 13, 14, 15, 16, 17, 18, 20, 21, 22, 23 og 26 stillede  \r\n\r\n ændringsforslag. </P>  \r\n\r\n<P>Mindretallet kan ikke tiltræde lovforslaget i dets nuværende form og  \r\n\r\n mener, at lovforslaget undergraver grundlovens klare regler i § 73 om den  \r\n\r\n private ejendomsret. I grundlovens § 73 står der, at ejendomsretten er  \r\n\r\n ukrænkelig, og at ingen kan tilpligtes at afstå sin ejendom, uden hvor  \r\n\r\n almenvellet kræver det. Endvidere kan det kun ske ifølge lov og mod  \r\n\r\n fuldstændig erstatning. </P>  \r\n\r\n<P>Det er Fremskridtspartiets holdning, at loven om naturbeskyttelse er en  \r\n\r\n indgriben i den private rådighedsret over for de private grundejere, uden at  \r\n\r\n man samtidig fra statens side betaler den grundlovshjemlede fuldstændige  \r\n\r\n erstatning til lodsejeren. </P>  \r\n\r\n<P>Offentlighedens adgang til private skove er udvidet til også at omfatte  \r\n\r\n stier. Fremskridtspartiet frygter, at denne udvidelse for offentligheden til  \r\n\r\n også at cykle på befæstede stier vil give fortolkningsproblemer. Udvidelsen  \r\n\r\n vil også kunne skade flora og fauna, og det er bestemt ikke nogen særlig  \r\n\r\n effektiv måde at overholde lovens formålsparagraf om &#187;at beskytte  \r\n\r\n naturen med dens bestand af vilde dyr og planter samt deres levesteder&#171;  \r\n\r\n på. Fremskridtspartiet kan i den forbindelse henvise til, at man i  \r\n\r\n spørgsmålet om befæstede stier eller veje kan få problemer med bl.a. de  \r\n\r\n såkaldte mountainbikecykler. </P>  \r\n\r\n<P>Det er også betænkeligt, at der under borgerlig regering sker en  \r\n\r\n indskrænkning i beplantningsretten i en afstand af 150 m fra søer på 3 ha  \r\n\r\n samt i reglerne om omfanget af gødskning på visse arealer. </P>  \r\n\r\n<P>Fremskridtspartiet har dog undladt at stille ændringsforslag om disse ting  \r\n\r\n under henvisning til, at der blandt de involverede interesseorganisationer er  \r\n\r\n opnået enighed. </P>  \r\n\r\n<P>Fremskridtspartiet havde gerne set, at lovens § 39 om erstatning også  \r\n\r\n havde omfattet offentlighedens adgang til udyrkede arealer. </P>  \r\n\r\n<P>Til slut skal nævnes, at lovforslaget desværre på trods af den lange  \r\n\r\n tilblivelsestid indeholder en række ministerbeføjelser og ukendte  \r\n\r\n følgeregler. </P>  \r\n\r\n<P>Et <I>tredje mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af miljøministeren  \r\n\r\n stillede ændringsforslag. </P>  \r\n\r\n<P>Mindretallet er enig med flertallet om, at der bør indføres 2-m-bræmmer  \r\n\r\n langs søer og vandløb, men mindretallet har den opfattelse, at de landmænd,  \r\n\r\n hvis dyrkningsmulighed herved indskrænkes, bør have erstatning. </P>  \r\n\r\n<P>Derfor ønsker mindretallet først at indføre bræmmer, når det juridiske og  \r\n\r\n økonomiske grundlag for erstatning er afklaret. Som konsekvens af denne  \r\n\r\n holdning vil mindretallet hverken stemme for eller imod ændringsforslag nr.  \r\n\r\n 25 og 11. </P>  \r\n\r\n<P>Ændringsforslag </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 1 </P>  \r\n\r\n<P> <B>1)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Der skal ved lovens administration lægges vægt på  \r\n\r\n den betydning, som et areal på grund af sin beliggenhed kan have for  \r\n\r\n almenheden.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 3 </P>  \r\n\r\n<P> <B>2)</B> I <I>stk. 1</I> ændres arealangivelsen &#187;100 m2&#171; til:  \r\n\r\n &#187;500 m2&#171;. </P>  \r\n\r\n<P> <B>3)</B>  <I>Stk. 2, nr. 4,</I> udgår. </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 16 </P>  \r\n\r\n<P> <B>4)</B> I <I>stk. 1</I> indsættes efter &#187;ikke&#171; ordene:  \r\n\r\n &#187;placeres bebyggelse, campingvogne og lignende eller&#171;. </P>  \r\n\r\n<P> <B>5)</B>  <I>Stk. 2</I> udgår, og i <I>stk. 3,</I> der bliver stk. 2,  \r\n\r\n udgår ordene &#187;og 2&#171;. </P>  \r\n\r\n<P>Til § 17 </P>  \r\n\r\n<P> <B>6)</B>  <I>Stk. 1, 1. pkt.,</I> affattes således: </P>  \r\n\r\n<P>&#187;Der må ikke placeres bebyggelse, campingvogne og lignende inden for  \r\n\r\n en afstand af 300 m fra skove.&#171; </P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P> Til § 19 </P>  \r\n\r\n<P> <B>7)</B> Paragraffen affattes således: </P>  \r\n\r\n<P> <B>&#187;§ 19.</B> Der må ikke opføres bebyggelse med en højde over 8,5 m  \r\n\r\n inden for en afstand af 300 m fra en kirke, medmindre kirken er omgivet af  \r\n\r\n bymæssig bebyggelse i hele beskyttelseszonen.&#171; </P>  \r\n\r\n<P>Til § 21 </P>  \r\n\r\n<P> <B>8)</B>  <I>Stk. 2, nr. 4,</I> affattes således: </P>  \r\n\r\n<P>&#187;4) mindre oplysningsskilte vedrørende næringsdrift eller virksomhed  \r\n\r\n opsat på egen ejendom eller ved indkørsel til egen ejendom fra nærmeste  \r\n\r\n offentlige vej eller private fællesvej. De nærmere regler herom fastsættes af  \r\n\r\n miljøministeren.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>9)</B> I <I>stk. 3</I> ændres ordet &#187;Amtsrådet&#171; til: </P>  \r\n\r\n<P>&#187;Kommunalbestyrelsen&#171;. </P>  \r\n\r\n<P>Til § 24 </P>  \r\n\r\n<P> <B>10)</B> Paragraffen udgår. </P>  \r\n\r\n<P>Af et <I>flertal</I> (S, SF og RV): </P>  \r\n\r\n<P> <B>11)</B> I <I>stk. 4</I> indsættes efter 1. pkt. som nyt punktum: </P>  \r\n\r\n<P>&#187;Bestemmelsen gælder heller ikke de bræmmer langs vandløb og søer,  \r\n\r\n som efter lov om vandløb skal holdes udyrkede, medmindre de grænser op til  \r\n\r\n arealer, der er åbne for offentlighedens adgang.&#171; </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 26 </P>  \r\n\r\n<P> <B>12)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Ejeren kan på samme måde forbyde færdsel ad private  \r\n\r\n enkeltmandsveje og -stier på dage, hvor der holdes jagt, eller hvor færdslen  \r\n\r\n på grund af intensivt landbrugsarbejde kan være forbundet med fare.&#171;  \r\n\r\n</P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P>Til § 27 </P>  \r\n\r\n<P>  <B>13)</B>  <I>Stk. 4</I> affattes således: </P>  \r\n\r\n<P> <I>&#187;Stk. 4.</I> Miljøministeren kan fastsætte regler, hvorefter  \r\n\r\n offentligheden sikres en videregående adgang til statsejede arealer end nævnt  \r\n\r\n i §§ 22-26. Ministeren kan endvidere fastsætte regler, hvorefter  \r\n\r\n offentligheden sikres en videregående adgang end nævnt i § 23 til skove, der  \r\n\r\n ejes af kommuner, folkekirken eller offentlige stiftelser. Der kan fastsættes  \r\n\r\n regler om, at videregående adgang betinges af en afgift.&#171; </P>  \r\n\r\n<P>Til § 34 </P>  \r\n\r\n<P> <B>14)</B> I <I>stk. 1</I> indsættes efter &#187;miljøministeren&#171;  \r\n\r\n ordene: &#187;eller amtsrådet&#171;. </P>  \r\n\r\n<P>Til § 35 </P>  \r\n\r\n<P> <B>15)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> I Københavns og Frederiksberg Kommuner vælger  \r\n\r\n vedkommende kommunalbestyrelse 1 medlem. Det andet medlem udpeges af  \r\n\r\n miljøministeren.&#171; </P>  \r\n\r\n<P> <B>16)</B> I <I>stk. 4</I> indsættes efter 1. pkt. som nyt punktum: </P>  \r\n\r\n<P>&#187;Suppleanten for formanden skal være dommer.&#171; </P>  \r\n\r\n<P> <B>17)</B> I <I>stk. 5</I> indsættes efter &#187;formanden&#171; ordene:  \r\n\r\n &#187;og dennes suppleant&#171;. </P>  \r\n\r\n<P> <B>18)</B> Efter stk. 7 indsættes som nyt stykke: </P>  \r\n\r\n<P> <I>&#187;Stk. 8.</I> Miljøministeren kan bestemme, at beføjelserne som  \r\n\r\n formand under nævnets behandling af en fredningssag skal udøves af  \r\n\r\n suppleanten for formanden, selv om formanden ikke er forhindret i at deltage  \r\n\r\n i sagen.&#171; </P>  \r\n\r\n<P>Stk. 8 og 9 bliver herefter stk. 9 og 10. </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 51 </P>  \r\n\r\n<P> <B>19)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Til varetagelse af de formål, der er nævnt i § 1,  \r\n\r\n kan fredningsnævnet i forbindelse med beslutninger om fredninger på land  \r\n\r\n gennemføre fredninger på tilgrænsende lavvandede dele af søterritoriet, når  \r\n\r\n der knytter sig en særlig interesse i at medtage dise områder under  \r\n\r\n fredningen. Bestemmelserne i § 33, stk. 2-4, §§ 35-38, §§ 40-44 og § 50  \r\n\r\n finder også anvendelse på fredninger på søterritoriet.&#171; </P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P> Til § 64 </P>  \r\n\r\n<P> <B>20)</B> I <I>stk. 2</I> indsættes efter 1. pkt. som nyt punktum: </P>  \r\n\r\n<P>&#187;Ved rådets sammensætning skal der tilstræbes en afbalanceret  \r\n\r\n repræsentation for henholdsvis erhvervsorganisationer og natur- og  \r\n\r\n friluftsorganisationer.&#171; </P>  \r\n\r\n<P>Til § 65 </P>  \r\n\r\n<P> <B>21)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Amtsrådet kan gøre undtagelse fra bestemmelsen i §  \r\n\r\n 19 og i landzone fra § 16, stk. 1, og § 17, stk. 1.&#171; </P>  \r\n\r\n<P> <B>22)</B> I <I>stk. 4</I> udgår efter &#187;§ 16, stk. 1&#171; ordene  \r\n\r\n &#187;og 2&#171;. </P>  \r\n\r\n<P>Til § 89 </P>  \r\n\r\n<P> <B>23)</B> I <I>stk. 1, nr. 1,</I> udgår efter &#187;§ 16, stk. 1&#171;  \r\n\r\n ordene &#187;og 2&#171;. </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 95 </P>  \r\n\r\n<P> <B>24)</B> I <I>nr. 2</I> indsættes efter &#187;§ 24, stk. 4: &#187;og  \r\n\r\n 6&#171;. </P>  \r\n\r\n<P>Af et <I>flertal</I> (S, SF og RV): </P>  \r\n\r\n<P>Til § 100 </P>  \r\n\r\n<P> <B>25)</B> Paragraffen affattes således: </P>  \r\n\r\n<P> <B>&#187;§ 100.</B> I lov nr. 302 af 9. juni 1982 om vandløb foretages  \r\n\r\n følgende ændringer: </P>  \r\n\r\n<P>Efter § 7 indsættes som ny paragraf: </P>  \r\n\r\n<P> <B>&#187;§ 7 a.</B> Vandløbsmyndighedens tilladelse eller godkendelse  \r\n\r\n efter denne lov kræves ikke til udførelse af foranstaltninger, som er påbudt  \r\n\r\n i en fredning efter lov om naturbeskyttelse. Spørgsmål om erstatning i  \r\n\r\n anledning af sådanne foranstaltninger afgøres efter reglerne i lov om  \r\n\r\n naturbeskyttelse.&#171; </P>  \r\n\r\n<P> <B>2.</B>  <I>§ 69</I> affattes således: </P>  \r\n\r\n<P> <B>&#187;§ 69.</B> Dyrkning, jordbehandling, plantning, jf. dog § 34,  \r\n\r\n terrænændring, anbringelse af hegn, jf. dog § 29, og opførelse af bygværker  \r\n\r\n må ikke foretages i en bræmme på 2 m langs åbne vandløb og søer. </P>  \r\n\r\n<P> <I>Stk. 2.</I> Vandløbsmyndigheden kan i regulativer for offentlige  \r\n\r\n vandløb bestemme, at det i stk. 1 anførte skal overholdes for større arealer  \r\n\r\n end 2-m-bræmmer ved åbne vandløb, samt fastsætte bredden af det areal, det er  \r\n\r\n nødvendigt at råde over ved maskinel udførelse af vedligeholdelsesarbejder i  \r\n\r\n henhold til § 31, stk. 1.&#171;&#187; </P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P> Til § 101 </P>  \r\n\r\n<P> <B>26)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Miljøministeren kan dog bestemme, at de efter stk. 1  \r\n\r\n opretholdte krav til fredningsplanernes tilvejebringelse og indhold kan  \r\n\r\n fraviges i særlige tilfælde.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget præciserer, at ligesom efter naturfredningsloven skal  \r\n\r\n der ved lovens administration lægges vægt på den betydning, som et areal på  \r\n\r\n grund af sin beliggenhed kan have for almenheden. Dette beliggenhedskriterium  \r\n\r\n vil f.eks. have betydning i forhold til bynære rekreative arealer. </P>  \r\n\r\n<P>Til nr. 2 </P>  \r\n\r\n<P>Med ændringsforslaget ønskes at opretholde de gældende regler om, at der  \r\n\r\n ikke uden tilladelse må ændres på en sø, hvis denne er større end 500 m2.  \r\n\r\n</P>  \r\n\r\n<P>Til nr. 3 </P>  \r\n\r\n<P>Ændringsforslaget undtager ferske enge og overdrev for bestemmelserne om  \r\n\r\n beskyttelse, idet der heller ikke i dag er landmænd, som går i gang med  \r\n\r\n f.eks. dræning, på grund af de lave kornpriser m.v. </P>  \r\n\r\n<P>Til nr. 4 og 5 </P>  \r\n\r\n<P>Ændringsforslaget vedrørende stk. 1 medfører, at bebyggelse m.v. er  \r\n\r\n forbudt inden for sø- og åbeskyttelseslinjen i både landzone, byzone og  \r\n\r\n sommerhusområder. Forbudet omfatter dog ikke undtagelserne i stk. 2, der  \r\n\r\n tidligere var stk. 3. I landzone kan amtsrådet dispensere fra stk. 1, mens  \r\n\r\n dispensationskompetencen tilkommer kommunalbestyrelsen i byzone og  \r\n\r\n sommerhusområder, jf. lovforslagets § 65, stk. 2 og 4, samt  \r\n\r\n ændringsforslagene nr. 21 og 22. </P>  \r\n\r\n<P>Til nr. 6 </P>  \r\n\r\n<P>Ændringsforslaget medfører, at det gældende bebyggelsesforbud efter  \r\n\r\n skovbyggelinjen gælder både i landzone og i byzone og sommerhusområder. I  \r\n\r\n landzone kan amtsrådet dispensere fra stk. 1, men dispensationskompetencen  \r\n\r\n tilkommer kommunalbestyrelsen i byzone og sommerhusområder, jf. lovforslagets  \r\n\r\n § 65, stk. 2 og 4, samt ændringsforslag nr. 21. </P>  \r\n\r\n<P>Til nr. 7 </P>  \r\n\r\n<P>I det foreliggende lovforslag er bestemmelsen om kirkebyggelinjen udformet  \r\n\r\n således, at forbudet mod at placere bygninger med en højde over 8,5 m  \r\n\r\n omfatter byggeri &#187;i landzone&#171; inden for 300 m fra kirker. Denne  \r\n\r\n afløser den gældende lovs udtryk &#187;det åbne land&#171;. </P>  \r\n\r\n<P>Der kan imidlertid forekomme situationer, også i byzone, hvor hensynet til  \r\n\r\n kirkernes omgivelser taler mod bebyggelse med en større højde end ovenfor  \r\n\r\n angivet. </P>  \r\n\r\n<P>Ændringsforslaget tager højde herfor, idet det indeholder en hovedregel,  \r\n\r\n hvorefter alle kirker afkaster byggelinje i princippet svarende til  \r\n\r\n fortidsminderne, men således at dette ikke gælder for kirker, som har  \r\n\r\n bebyggelse i hele beskyttelseszonen. </P>  \r\n\r\n<P>Til nr. 8 </P>  \r\n\r\n<P>Den nye formulering af § 21, stk. 2, nr. 4, skal ses som en imødekommelse  \r\n\r\n af et ønske om, at erhvervsvirksomheder eller lignende, som er beliggende i  \r\n\r\n det åbne land, skal kunne opstille oplysningsskilte ved offentlig eller  \r\n\r\n privat vej, selv om de pågældende virksomheder ikke ejer den grund, hvorpå  \r\n\r\n skiltet ønskes opsat. </P>  \r\n\r\n<P>Til nr. 9 </P>  \r\n\r\n<P>Gennem ændringsforslaget bliver det kommunalbestyrelsen og ikke amtsrådet,  \r\n\r\n der dispenserer fra reglerne om friluftsreklamer, idet det altid har været  \r\n\r\n Fremskridtspartiets opfattelse, at beslutningerne skal træffes så tæt på  \r\n\r\n borgerne som muligt. </P>  \r\n\r\n<P>Til nr. 10 </P>  \r\n\r\n<P>Lovforslagets § 24 giver offentligheden fri adgang til at færdes på  \r\n\r\n privatejede, udyrkede arealer fra solopgang til solnedgang i en afstand af  \r\n\r\n 150 m fra beboelses- og driftsbygninger, uden at staten har ønsket at betale  \r\n\r\n erstatning for denne offentlige færdsels- og opholdsret til den enkelte  \r\n\r\n grundejer. </P>  \r\n\r\n<P>Det betyder, at den private grundejer, som f.eks. et år har valgt af  \r\n\r\n driftsmæssige hensyn at braklægge nogle jorder, vil kunne se frem til  \r\n\r\n diskussioner med vildt fremmede mennesker, som mener, at der er tale om  \r\n\r\n udyrkede arealer og ikke vekseldrift. Skal landmanden og den private  \r\n\r\n grundejer undgå at have vildt fremmede mennesker rendende rundt på sine  \r\n\r\n jorder, er pågældende nødsaget til at bekoste den i loven krævede  \r\n\r\n &#187;forsvarlige&#171; indhegning. </P>  \r\n\r\n<P>Man kan diskutere for og imod offentlighedens uhindrede adgang til private  \r\n\r\n jorder, men Fremskridtspartiet finder det urimeligt, at der under en  \r\n\r\n borgerlig regering vedtages ekspropriationslignende lovgivning med  \r\n\r\n indskrænkning af rådighedsretten over privat ejendom, uden at man samtidig  \r\n\r\n betaler en fuldstændig erstatning for offentlighedens opholds- og adgangsret.  \r\n\r\n</P>  \r\n\r\n<P>Til nr. 11 </P>  \r\n\r\n<P>Ændringsforslaget er en konsekvens af den foreslåede ændring af  \r\n\r\n vandløbsloven, hvorefter der skal udlægges dyrkningsfri bræmmer langs vandløb  \r\n\r\n og søer. Forbudet mod offentlighedens adgang til disse bræmmer gælder dog  \r\n\r\n ikke i de tilfælde, hvor der i medfør af andre bestemmelser er adgang til  \r\n\r\n bræmmerne. Det vil typisk være tilfældet, hvor bræmmen er en del af et større  \r\n\r\n udyrket areal, hvortil der er offentlig adgang. Ordet &#187;arealer&#171;  \r\n\r\n omfatter ikke veje, hvilket betyder, at der ikke bliver adgang til bræmmen,  \r\n\r\n blot fordi en vej, der er offentligt tilgængelig, krydser bræmmen. </P>  \r\n\r\n<P>Til nr. 12 </P>  \r\n\r\n<P>Med ændringsforslaget præciseres det, at bestemmelsen kun giver ejeren  \r\n\r\n mulighed for midlertidige lukninger, og at lukningen skal være begrundet i  \r\n\r\n fare for de færdende. </P>  \r\n\r\n<P>Endvidere er bestemmelsens anvendelsesområde begrænset til private  \r\n\r\n enkeltmandsveje og -stier. Hermed understreges, at bestemmelsen ikke giver  \r\n\r\n ejeren ret til ensidigt at tilsidesætte de vejberettigedes ret til at færdes  \r\n\r\n uhindret ad private fællesveje, og at jagt og intensivt landbrugsarbejde skal  \r\n\r\n tilrettelægges under skyldig hensyntagen til færdendes sikkerhed. </P>  \r\n\r\n<P>Til nr. 13 </P>  \r\n\r\n<P>Ændringsforslaget skyldes, at Miljøministeriet er blevet opmærksom på, at  \r\n\r\n bestemmelsen i stk. 4, som fastslår miljøministerens ret til at fastsætte  \r\n\r\n regler, der sikrer offentligheden en videregående adgang til statsejede  \r\n\r\n arealer end nævnt i §§ 22-26, er formuleret for snævert. Med hjemmel i  \r\n\r\n ændringsforslaget kan miljøministeren videreføre reglerne i den gældende  \r\n\r\n bekendtgørelse nr. 79 af 9. januar 1989 om offentlighedens adgang til skove,  \r\n\r\n der ejes af staten, kommuner, folkekirken og offentlige stiftelser. Disse  \r\n\r\n regler giver bl.a. offentligheden ret til at ride i disse skove. </P>  \r\n\r\n<P>Til nr. 14 </P>  \r\n\r\n<P>Ændringsforslaget svarer til den nuværende regel i naturfredningslovens §  \r\n\r\n 11, hvorefter både miljøministeren og amtsrådet kan nedlægge et foreløbigt  \r\n\r\n forbud forud for rejsning af en fredningssag. </P>  \r\n\r\n<P>Til nr. 15 </P>  \r\n\r\n<P>Ændringsforslaget svarer til den gældende naturfredningslovs § 3, stk. 1.  \r\n\r\n</P>  \r\n\r\n<P>Til nr. 16, 17 og 18 </P>  \r\n\r\n<P>I det foreliggende lovforslag er det et hovedprincip, at der kun skal være  \r\n\r\n eet fredningsnævn i hvert amt. Denne ordning anses for at styrke  \r\n\r\n fredningsnævnenes behandling af fredningssagerne. </P>  \r\n\r\n<P>Der kan imidlertid opstå situationer, hvor et fredningsnævn midlertidigt  \r\n\r\n er særlig overbelastet på grund af flere større ressourcekrævende  \r\n\r\n fredningssager, der rejses samtidig. </P>  \r\n\r\n<P>Ændringsforslaget tager højde for den situation, at der i perioder kan  \r\n\r\n versere så mange fredningssager i et enkelt amt, at det for at sikre sagernes  \r\n\r\n færdiggørelse inden for en rimelig tid kan være ønskeligt at lade  \r\n\r\n formandsfunktionen i en eller flere sager udøve af formandens suppleant, som  \r\n\r\n efter stk. 4 også skal være dommer. Den væsentligste arbejdsbyrde påhviler  \r\n\r\n således dommeren, der sammen med sekretæren skal forberede sagen samt udforme  \r\n\r\n selve afgørelsen. Formanden kan i denne forbindelse supplere nævnet med en  \r\n\r\n ekstra sekretær. </P>  \r\n\r\n<P>Den foreslåede ændring af § 35, stk. 5, er en konsekvensrettelse heraf.  \r\n\r\n</P>  \r\n\r\n<P>Den foreslåede ændring af § 35, stk. 8, skaber den fornødne hjemmel for  \r\n\r\n miljøministeren til at bestemme, at formandens suppleant kan fungere som  \r\n\r\n formand for fredningsnævnet under behandlingen af en fredningssag. Nævnets  \r\n\r\n sammensætning er i øvrigt uændret. Herved kan den situation undgås, at der  \r\n\r\n ophobes sager i fredningsnævnet på grund af, at nævnet skal behandle flere  \r\n\r\n meget store og særlig belastende fredningssager på een gang. </P>  \r\n\r\n<P>Til nr. 19 </P>  \r\n\r\n<P>Ændringsforslaget giver mulighed for, at fredningsnævnene kan træffe  \r\n\r\n beslutning om fredning af kystnære arealer på søterritoriet. Denne hjemmel  \r\n\r\n forudsættes alene anvendt i tilfælde, hvor der i forbindelse med et  \r\n\r\n fredningsinitiativ på land knytter sig en særlig interesse til at træffe  \r\n\r\n fredningsbestemmelser for de tilstødende lavvandede marine områder.  \r\n\r\n Fredningsnævnenes beslutninger om fredning på søterritoriet kan således kun  \r\n\r\n ske som accessorium til samtidig fredning af landarealer. Det forudsættes  \r\n\r\n endvidere, at der ikke ved en sådan ordning sker indgreb i relation til  \r\n\r\n allerede eksisterende eller godkendte anlæg på søterritoriet, herunder  \r\n\r\n bestående havneområder. Ændringsforslaget medfører ej heller begrænsninger i  \r\n\r\n mulighederne for at gennemføre et offentligt anlægsarbejde i henhold til en  \r\n\r\n anlægslov, idet loven har den virkning, at fredningen fortrænges. </P>  \r\n\r\n<P>Til nr. 20 </P>  \r\n\r\n<P>Det følger af lovforslagets § 64, stk. 2, at amtsrådene har frihed til at  \r\n\r\n sammensætte de grønne råd, så de opfylder de lokale behov. I bemærkningerne  \r\n\r\n til § 64, stk. 2, er det dog angivet, at det må forudsættes, at  \r\n\r\n jordbrugsorganisationer, Danmarks Naturfredningsforening og Friluftsrådet har  \r\n\r\n sæde i rådene. Ved ændringsforslaget præciseres det, at rådene skal  \r\n\r\n sammensættes således, at der tilstræbes en afbalanceret repræsentation fra  \r\n\r\n henholdsvis erhvervsorganisationer og natur- og friluftsorganisationer. </P>  \r\n\r\n<P>Til nr. 21 </P>  \r\n\r\n<P>Ændringsforslaget er en konsekvens af, at ændringsforslaget til § 19  \r\n\r\n ændrer kirkebyggelinjens rækkevidde, således at denne gælder uanset  \r\n\r\n zonestatus. Amtsrådet får dispensationskompetencen både i landzone, byzone og  \r\n\r\n sommerhusområder. Endvidere er ændringsforslaget til § 65, stk. 2, en  \r\n\r\n konsekvens af, at ændringsforslaget til § 17, stk. 1, genindfører  \r\n\r\n skovbyggelinjen i landzone svarende til naturfredningslovens bestemmelser  \r\n\r\n herom. Amtsrådet får kompetence til at dispensere i landzone. </P>  \r\n\r\n<P>Til nr. 22 og 23 </P>  \r\n\r\n<P>Ændringsforslaget er en konsekvens af, at lovforslagets § 16, stk. 2,  \r\n\r\n udgår som følge af ændringsforslaget til § 16, stk. 1. </P>  \r\n\r\n<P>Til nr. 24 </P>  \r\n\r\n<P>Indføjelsen om, at frikommunelovens § 24, stk. 6, ophæves, er en  \r\n\r\n konsekvens af, at lovforslagets § 69 fastsætter, at det er miljøministeren,  \r\n\r\n der har kompetencen til at ophæve bygge- og beskyttelseslinjerne for nærmere  \r\n\r\n angivne områder. De frihedskommuneforsøg, der eventuelt er godkendt i henhold  \r\n\r\n til frikommunelovens § 24, stk. 6, forbliver i kraft, jf. lovforslagets §  \r\n\r\n 101, stk. 3. </P>  \r\n\r\n<P>Til nr. 25 </P>  \r\n\r\n<P>Efter de gældende bestemmelser i vandløbslovens § 69 må der ikke dyrkes  \r\n\r\n eller plantes m.v. så nær et vandløb, at dets vedligeholdelse, fyldens  \r\n\r\n oplægning eller tilsynets færdsel hindres. Disse regler gælder for ethvert  \r\n\r\n vandløb. Vandløbsmyndigheden kan for offentlige vandløb i regulativer  \r\n\r\n fastsætte nærmere bestemmelser herom, herunder fastsætte den præcise afstand  \r\n\r\n fra vandløbet (vandløbsstrækningen), som skal overholdes. </P>  \r\n\r\n<P>Den fastlagte dyrkningsfri bræmme kan i regulativerne variere fra 1 til 2  \r\n\r\n m. Herudover har de fleste regulativer bestemmelser om, at der ved maskinel  \r\n\r\n oprensning af vandløb skal benyttes et areal varierende fra 8 til 12 m langs  \r\n\r\n vandløb. </P>  \r\n\r\n<P>Denne ordning foreslås afløst af bestemmelserne i ændringsforslaget. </P>  \r\n\r\n<P>I den foreslåede affattelse af § 69, stk. 1, foreslås generelt fastlagt en  \r\n\r\n 2 m bred bræmme langs alle åbne vandløb og søer. I bræmmen må der efter  \r\n\r\n ændringsforslaget ikke dyrkes, foretages jordbehandling, plantes, hegnes  \r\n\r\n eller bygges. Den foreslåede bestemmelse angiver, at den dyrkningsfri bræmme  \r\n\r\n er en &#187;åkant&#171; som en del af vandløbet. Åkanten skal bevares og  \r\n\r\n sikres i en stabil tilstand, så risikoen for udskridninger mindskes bl.a. i  \r\n\r\n forbindelse med jordbrugets anvendelse af tunge maskiner. Dette vil resultere  \r\n\r\n i et mindsket behov for omkostningskrævende og miljømæssigt belastende  \r\n\r\n oprensning. Den fysiske vandløbskvalitet vil udvikle sig i overensstemmelse  \r\n\r\n med de hydrauliske kræfter i vandløbet og dermed sikre en vandløbskvalitet,  \r\n\r\n der er tilfredsstillende i både afstrømnings- og miljømæssig henseende. </P>  \r\n\r\n<P>Det kan oplyses, at alene de søer, der kun har een bredejer, og som ikke  \r\n\r\n indgår i et åbent vandløbssystem eller i øvrigt har til- eller fraløb gennem  \r\n\r\n dræn, er undtaget fra reglen i stk. 1. </P>  \r\n\r\n<P>§ 69, stk. 2, giver vandløbsmyndigheden adgang til at beskytte større  \r\n\r\n arealer ved vandløbene end de 2 m. </P>  \r\n\r\n<P>Hensynet til at lette eller overhovedet muliggøre vedligeholdelse af  \r\n\r\n vandløbet vil ofte være tilgodeset ved kravet i stk. 1, men i stk. 2 er det  \r\n\r\n som en opretholdelse af de gældende regler foreslået, at vandløbsmyndigheden  \r\n\r\n for offentlige vandløb kan fastlægge et særligt arbejdsområde, hvis dette er  \r\n\r\n påkrævet af hensyn til vedligeholdelsen. </P>  \r\n\r\n<P>Ændringsforslaget indeholder ingen bestemmelser om erstatning til de  \r\n\r\n grundejere, hvis ejendom berøres af kravet i stk. 1 om opretholdelse af en  \r\n\r\n dyrkningsfri bræmme. Indgrebet har karakter af en generel, erstatningsfri  \r\n\r\n regulering. </P>  \r\n\r\n<P>Det kan i denne forbindelse oplyses, at Justitsministeriet i et responsum  \r\n\r\n af 10. august 1987 til Skov- og Naturstyrelsen i anledning af det på dette  \r\n\r\n tidspunkt påtænkte forslag om generelle dyrkningsfri bræmmer udtalte, at  \r\n\r\n indgreb i form af sådanne bræmmer efter Justitsministeriets opfattelse må  \r\n\r\n antages at have karakter af en generel, erstatningsfri regulering.  \r\n\r\n Justitsministeriets responsum er optrykt som bilag. </P>  \r\n\r\n<P>Også på baggrund af de hidtil gældende regler om bræmmer i vandløbsloven  \r\n\r\n må den foreslåede generelle lovbestemmelse derfor anses som en almindelig  \r\n\r\n regulering af ejendomsrettens grænser. </P>  \r\n\r\n<P>Til nr. 26 </P>  \r\n\r\n<P>Det følger af Miljøministeriets bekendtgørelse nr. 859 af 14. december  \r\n\r\n 1988 om ikrafttræden af forskellige bestemmelser i lov om ændring af  \r\n\r\n forskellige miljø- og planlægningslove, der forudsættes opretholdt, jf.  \r\n\r\n lovforslagets § 101, stk. 1, at de fredningsplaner, der efter de hidtidige  \r\n\r\n regler skal udarbejdes af amtsrådene (&#187;Førstegenerationsplanerne&#171;),  \r\n\r\n skal færdiggøres og godkendes efter de hidtidige regler. </P>  \r\n\r\n<P>Der er imidlertid ved ændringsforslaget foreslået indsat en beføjelse for  \r\n\r\n miljøministeren til i ganske særlige tilfælde at fravige de krav, der gælder  \r\n\r\n for fredningsplanernes tilvejebringelse og indhold. </P>  \r\n\r\n<P>Bestemmelsen er ikke udtryk for et ønske om generelt at fravige kravene  \r\n\r\n til fredningsplanerne. </P>  \r\n\r\n<P>Ændringsforslaget tilsigter derimod at skabe mulighed for, at de for  \r\n\r\n førstegenerationsfredningsplanerne opretholdte krav i den konkrete situation  \r\n\r\n kan fraviges af miljøministeren. Dette kunne f.eks. komme på tale, hvis  \r\n\r\n regionplanlægningen, hvori fredningsplanhensynet skal indgå, jf. § 6 i  \r\n\r\n planlægningsloven, sikrer varetagelsen af de hensyn, der ligger bag  \r\n\r\n opretholdelsen af kravene til fredningsplanlægningen. Ændringsforslaget er  \r\n\r\n især fremsat for at tilgodese problemerne i hovedstadsområdet, hvor der med  \r\n\r\n nedlæggelsen af Hovedstadsrådet foreligger en ny situation. Hovedstadsrådet  \r\n\r\n havde på tidspunktet for dets nedlæggelse udført en omfattende  \r\n\r\n fredningsplanlægning, men ikke udarbejdet en egentlig fredningsplan for  \r\n\r\n hovedstadsområdet. </P>  \r\n\r\n<P>Det bemærkes i denne forbindelse, at det vil være meningsløst at kræve  \r\n\r\n udarbejdelse af egentlige fredningsplaner for Københavns og Frederiksberg  \r\n\r\n Kommuner. </P>  \r\n\r\n<P> <I>Helen Beim (S) Henning Gjellerod (S) Martin Glerup (S) Lise Hækkerup  \r\n\r\n (S) Henning Nielsen (S) Løvig Simonsen (S) Trøjborg (S) Gade (SF)</I> nfmd.  \r\n\r\n<I>Svend Aage Jensen (CD) Eva Møller (KF) Rønholt (KF) Peter Hansen-Nord (V)  \r\n\r\n Hanne Severinsen (V) Bodil Thrane (V) Aage Brusgaard (FP)</I> fmd. <I>Lone  \r\n\r\n Dybkjær (RV) Glønborg (KRF)</I>  </P>  \r\n\r\n<P> <B> </B></P>  \r\n\r\n<P>Nogle af udvalgets spørgsmål til miljøministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål nr. 12: </I></P>  \r\n\r\n<P> Ministeren bedes redegøre for, hvorledes der teknisk kan indføjes en  \r\n\r\n bestemmelse om bræmmer langs søer og vandløb. </P>  \r\n\r\n<P> <I>Svar: </I></P>  \r\n\r\n<P> I Skov- og Naturstyrelsens notat af 22. november 1991, som jeg har  \r\n\r\n oversendt til udvalget med skrivelse af 26. november 1991, er der givet en  \r\n\r\n udførlig redegørelse for de spørgsmål, der rejses, hvis der indsættes en  \r\n\r\n bestemmelse i naturbeskyttelsesloven om beskyttelsesbræmmer langs vandløb og  \r\n\r\n søer. </P>  \r\n\r\n<P>Teknisk vil der være følgende muligheder for at udarbejde en generel  \r\n\r\n bestemmelse om beskyttelsesbræmmer i 2 m bredde langs vandløb og søer i  \r\n\r\n Miljøministeriets lovgivning: </P>  \r\n\r\n<P>1) Bestemmelsen indsættes i naturbeskyttelsesloven samtidig med, at den  \r\n\r\n gældende bestemmelse i vandløbslovens § 69 om dyrkningsfri bræmmer  \r\n\r\n opretholdes. </P>  \r\n\r\n<P>2) Bestemmelsen indsættes i naturbeskyttelsesloven, og vandløbslovens § 69  \r\n\r\n ophæves. </P>  \r\n\r\n<P>3) Bestemmelsen indsættes i vandløbsloven. </P>  \r\n\r\n<P>Model 1: Bestemmelsen indsættes i naturbeskyttelsesloven samtidig med, at  \r\n\r\n den gældende bræmmebestemmelse, vandløbslovens § 69, opretholdes. </P>  \r\n\r\n<P>Ud fra en formel betragtning vil det ligge inden for  \r\n\r\n naturbeskyttelseslovens formålsbestemmelse at indsætte en bestemmelse om  \r\n\r\n bræmmer langs vandløb og søer i naturbeskyttelsesloven, ligesom det vil være  \r\n\r\n muligt at opretholde den gældende bræmmebestemmelse i vandløbsloven ved siden  \r\n\r\n af en ny generel bræmmebestemmelse i naturbeskyttelsesloven. Men som der er  \r\n\r\n redegjort for i notatet af 22. november, vil denne løsningsmodel indebære  \r\n\r\n indholdsmæssige og administrative vanskeligheder. Endvidere vil denne løsning  \r\n\r\n have væsentlige økonomisk-administrative konsekvenser for især amtskommuner,  \r\n\r\n idet bemærkes at en nøjere vurdering af størrelsen af de amtskommunale  \r\n\r\n merudgifter vil bero på forhandlinger med Amtsrådsforeningen i Danmark. </P>  \r\n\r\n<P>Model 2: Bestemmelsen indsættes i naturbeskyttelsesloven, og  \r\n\r\n vandløbslovens § 69 ophæves. </P>  \r\n\r\n<P>De gældende bestemmelser i vandløbslovens § 69 har en entydig sammenhæng  \r\n\r\n med bestemmelserne om vandløbsvedligeholdelse og adgangen til at fastsætte  \r\n\r\n supplerende regler om bræmmernes præcise udstrækning af hensyn til  \r\n\r\n vedligeholdelsen. </P>  \r\n\r\n<P>Vandløbslovens regler vil derfor ikke fuldstændig kunne erstattes af en  \r\n\r\n generel bræmmebestemmelse i naturbeskyttelsesloven, der ikke regulerer de  \r\n\r\n fysiske forhold i vandløbene som sådan. </P>  \r\n\r\n<P>Herudover vil de under løsningsmodel 1 nævnte indholdsmæssige og  \r\n\r\n administrative vanskeligheder samt de økonomisk-administrative konsekvenser  \r\n\r\n stort set også gøre sig gældende for denne løsningsmodel. </P>  \r\n\r\n<P>Model 3: Bestemmelsen indsættes i vandløbsloven. </P>  \r\n\r\n<P>Som anført i notatet af 22. november har den foreslåede bræmmebestemmelse  \r\n\r\n nær sammenhæng med de øvrige bestemmelser i vandløbsloven. En indsættelse af  \r\n\r\n bestemmelsen i vandløbsloven vil derfor sikre, at bestemmelsen kan afstemmes  \r\n\r\n med de øvrige regler, der regulerer vandløbenes fysiske forhold i snæver  \r\n\r\n forstand. Herved undgås dobbeltadministration. </P>  \r\n\r\n<P>Herudover vil indsættelse af en sådan bestemmelse i vandløbsloven  \r\n\r\n formentlg være udgiftsneutral, idet en nærmere vurdering af de  \r\n\r\n økonomisk-administrative konsekvenser dog vil bero på forhandlinger med de  \r\n\r\n kommunale organisationer. </P>  \r\n\r\n<P> <I>Konklusion </I></P>  \r\n\r\n<P> På baggrund af ovennævnte betragtninger finder jeg, at indsættelse af en  \r\n\r\n bræmmebestemmelse i vandløbsloven i givet fald vil være at foretrække, idet  \r\n\r\n denne ordning vil sikre en så smidig og enkel administration som muligt. </P>  \r\n\r\n<P>Ændring af vandløbsloven vil kunne ske ved et ændringsforslag til § 100 i  \r\n\r\n naturbeskyttelseslovforlaget om konsekvensændringer af vandløbsloven. </P>  \r\n\r\n<P>Hvis der indsættes en generel bestemmelse om dyrkningsfri bræmmer, bør §  \r\n\r\n 24 i naturbeskyttelseslovforslaget formentlig suppleres med en bestemmelse  \r\n\r\n om, at reglerne om offentlighedens adgang til udyrkede arealer ikke gælder  \r\n\r\n beskyttelsesbræmmer langs vandløb og søer, medmindre de grænser op til  \r\n\r\n arealer, der er åbne for offentlighedens adgang. Der henvises til § 24, stk.  \r\n\r\n 4, i det tidligere af miljøministeren den 23. januar 1991 fremsatte forslag  \r\n\r\n til lov om naturbeskyttelse (L 75). </P>  \r\n\r\n<P> <I>Spørgsmål nr. 27: </I></P>  \r\n\r\n<P> &#187;Ministeren bedes oplyse, om en landmand </P>  \r\n\r\n<P>- må lade sine kreaturer gå helt ned til vandkanten, eller om der skal  \r\n\r\n hegnes langs med bræmmen, </P>  \r\n\r\n<P>- må slå vegetation, </P>  \r\n\r\n<P>- er pligtig at bortfjerne flyvehavre.&#171; </P>  \r\n\r\n<P> <I>Svar: </I></P>  \r\n\r\n<P> I de overvejelser, der har været gjort i forbindelse med en eventuel  \r\n\r\n indførelse af en bestemmelse om generelle dyrkningsfri bræmmer i  \r\n\r\n vandløbsloven, har følgende været lagt til grund: </P>  \r\n\r\n<P>Hovedsigtet med en sådan bestemmelse er at undgå dyrkning af afgrøder i  \r\n\r\n bræmmerne og herved undgå gødskning og udskridning til vandløbene forårsaget  \r\n\r\n af kørsel med landbrugsmaskiner. Dyrkning og dertil knyttet jordbehandling  \r\n\r\n m.v. vil således ikke være tilladt efter bestemmelsen. </P>  \r\n\r\n<P>Med hensyn til spørgsmålet om landmandens pligt til bekæmpelse af  \r\n\r\n flyvehavre ændrer den foreslåede bræmmebestemmelse ikke ved den nuværende  \r\n\r\n retstilstand. Dette spørgsmål reguleres fortsat alene af  \r\n\r\n Landbrugsministeriets lov nr. 148 af 24. april 1975 om bekæmpelse af  \r\n\r\n flyvehavre. </P>  \r\n\r\n<P>Den foreslåede bræmmebestemmelse pålægger ikke landmanden en generel pligt  \r\n\r\n til at opsætte hegn op til bræmmearealerne. Bestemmelsen viderefører  \r\n\r\n henvisningen til vandløbslovens § 29, hvorefter vandløbsmyndigheden i  \r\n\r\n forbindelse med arealer ved vandløb, der benyttes til græsning med løsgående  \r\n\r\n husdyr, kan påbyde bredejere at anbringe og vedligeholde forsvarligt hegn.  \r\n\r\n</P>  \r\n\r\n<P> <B>Bilag 2 </B></P>  \r\n\r\n<P> MILJØMINISTERIET </P>  \r\n\r\n<P>Skov- og Naturstyrelsen </P>  \r\n\r\n<P>Lovgruppen </P>  \r\n\r\n<P>22. november 1991 </P>  \r\n\r\n<P> <B>Notat om bestemmelse i naturbeskyttelsesloven om beskyttelsesbræmmer  \r\n\r\n langs vandløb og søer </B></P>  \r\n\r\n<P>  <I>1. Indledning </I></P>  \r\n\r\n<P> Forslaget til lov om naturbeskyttelse (L 70) indeholder ikke forslag til  \r\n\r\n bestemmelser om beskyttelsesbræmmer langs vandløb og søer, idet spørgsmålet  \r\n\r\n om bræmmer må ses i nær sammenhæng med vandløbslovgivningen. </P>  \r\n\r\n<P>Hensynet til naturbeskyttelsen må i første række varetages gennem de  \r\n\r\n styrkelser af den generelle biotopsbeskyttelse, der ligger i L 70. </P>  \r\n\r\n<P>Under førstebehandlingen af forslaget til lov om naturbeskyttelse blev der  \r\n\r\n med henvisning til arbejdet i Folketingets udvalg om en bæredygtig  \r\n\r\n landbrugsudvikling rejst spørgsmål om indsættelse af en bestemmelse i  \r\n\r\n naturbeskyttelsesloven om dyrkningsfri beskyttelsesbræmmer i 2 m bredde langs  \r\n\r\n vandløb og søer. </P>  \r\n\r\n<P>I det følgende redegøres for de gældende regler samt for de  \r\n\r\n indholdsmæssige og administrative spørgsmål, der rejser sig, såfremt der  \r\n\r\n indsættes en sådan &#187;bræmmebestemmelse&#171; i naturbeskyttelsesloven.  \r\n\r\n</P>  \r\n\r\n<P> <I>2. Den gældende vandløbslovgivning </I></P>  \r\n\r\n<P> Den gældende vandløbslov (lov nr. 302 af 9. juni 1982 med senere  \r\n\r\n ændringer) indeholder i § 69 en bestemmelse, hvorefter dyrkning, plantning,  \r\n\r\n opfyldning, udgravning, anbringelse af hegn og opførelse af bygværker ikke må  \r\n\r\n foretages så nær et vandløb, at dettes vedligeholdelse, fyldens oplægning  \r\n\r\n eller tilsynets færdsel hindres. </P>  \r\n\r\n<P>Bestemmelsen gælder for <I>alle vandløb. </I></P>  \r\n\r\n<P> Vandløbsmyndigheden kan fastsætte nærmere bestemmelser, herunder om den  \r\n\r\n præcise afstand til vandløbet. Afstanden kan ikke være større, end det er  \r\n\r\n nødvendigt af hensyn til vandløbets vedligeholdelse. For offentlige vandløb  \r\n\r\n fastsættes nærmere bestemmelser i regulativerne, jf. vandløbslovens § 12,  \r\n\r\n stk. 1, nr. 5. Den fastlagte dyrkningsfri bræmme kan i regulativerne variere  \r\n\r\n fra 1til 2 m. Herudover har de fleste regulativer bestemmelser om, at der ved  \r\n\r\n maskinel oprensning af vandløb skal benyttes et areal, varierende fra 8 til  \r\n\r\n 12 m langs vandløb. </P>  \r\n\r\n<P>Amtsrådet er vandløbsmyndighed for amtsvandløb, mens kommunalbestyrelsen  \r\n\r\n er vandløbsmyndighed for kommunevandløb og private vandløb, jf.  \r\n\r\n vandløbslovens § 7. </P>  \r\n\r\n<P>Bestemmelsen i § 69 har til formål at sikre, at vedligeholdelsen af og  \r\n\r\n tilsynet med vandløbene kan tilrettelægges optimalt. </P>  \r\n\r\n<P>I det nu bortfaldne forslag til lov om vandløb (L 77), der blev fremsat af  \r\n\r\n miljøministeren den 23. januar 1991, var der i § 12 foreslået en bestemmelse,  \r\n\r\n hvorefter der i landzone skal opretholdes en dyrkningsfri bræmme på 2 meter  \r\n\r\n langs alle miljømæssigt værdifulde vandløb samt søer over 100 m2. </P>  \r\n\r\n<P>Denne bestemmelse var i første række begrundet i hensynet til beskyttelse  \r\n\r\n af vandløbets skikkelse og vandløbsvedligeholdelsen. </P>  \r\n\r\n<P>Bræmmen skulle således betragtes som en &#187;åkant&#171;, der ville  \r\n\r\n udgøre en del af vandløbet. Åkanten skulle bevares og sikres i en stabil  \r\n\r\n tilstand, så risikoen for udskridninger ville blive mindsket bl.a. i  \r\n\r\n forbindelse med jordbrugets anvendelse af tunge maskiner. Dette ville igen  \r\n\r\n medføre et mindsket behov for omkostningskrævende og miljømæssigt belastende  \r\n\r\n oprensninger. </P>  \r\n\r\n<P>En bestemmelse om bræmmer i det foreslåede omfang ville derimod ikke have  \r\n\r\n væsentlig betydning for naturbeskyttelsen i bred forstand. </P>  \r\n\r\n<P> <I>3. Varetagelsen af naturbeskyttelseshensynet </I></P>  \r\n\r\n<P> Hensynet til naturbeskyttelsen omkring vandløbene varetages i  \r\n\r\n naturbeskyttelseslovforslaget i første række gennem den foreslåede udvidelse  \r\n\r\n af de generelle bestemmelser om beskyttelse af naturtyper m.v. i § 3. Det  \r\n\r\n gælder navnlig inddragelsen af de ferske enge under den generelle  \r\n\r\n beskyttelsesordning og den foreslåede reduktion af størrelsesgrænsen for  \r\n\r\n bl.a. moser til 2.500 m2. </P>  \r\n\r\n<P>Hertil kommer det i forhold til den eksisterende naturfredningslov i  \r\n\r\n princippet uændrede forslag i § 16 om en beskyttelseslinje langs visse  \r\n\r\n vandløb (offentlige vandløb med en bundbredde på mindst 2 m) og omkring søer  \r\n\r\n på 3 ha og derover. </P>  \r\n\r\n<P>Den stabilisering af vandløbenes brinker, der ville følge af en  \r\n\r\n fastlæggelse af beskyttelsesbræmmer, ville dog naturligvis have en vis  \r\n\r\n afledet positiv virkning for vandløbets dyreliv. Endvidere ville  \r\n\r\n gennemførelse af en generel bestemmelse om bræmmer formentlig også kunne  \r\n\r\n mindske behovet for at fastsætte regler om gødskning af de beskyttede  \r\n\r\n naturtyper noget, jf. naturbeskyttelseslovforslagets § 3, stk. 4. </P>  \r\n\r\n<P>Naturfredningslovens generelle bestemmelser om beskyttelse af naturtyper  \r\n\r\n har af hensyn til en gennemsigtig, overskuelig og nogenlunde enstrenget  \r\n\r\n administration stort set aldrig været brugt til at regulere forhold  \r\n\r\n vedrørende vandløbenes skikkelse og vandløbsvedligeholdelsen. </P>  \r\n\r\n<P>Indsættelse af en eventuel bræmmebestemmelse i naturbeskyttelsesloven  \r\n\r\n ville derfor bryde med dette princip og således medføre en uheldig  \r\n\r\n sammenblanding af de respektive lovgivningers sigte. </P>  \r\n\r\n<P>Det skal også bemærkes, at beskyttelsesbestemmelserne i § 3 i  \r\n\r\n naturbeskyttelseslovforslaget for så vidt angår vandløb kun gælder for de  \r\n\r\n hidtidige konkret udpegede og naturmæssigt værdifulde vandløbsstrækninger  \r\n\r\n (svarende til ca. 25.000 km af de i alt eksisterende ca. 40.000 km  \r\n\r\n vandløbsstrækninger). </P>  \r\n\r\n<P>En bræmmebestemmelse i naturbeskyttelsesloven, der ikke tog hensyn hertil,  \r\n\r\n ville formentlig virke noget forvirrende i omverdenen. </P>  \r\n\r\n<P>Herudover må der forventes at opstå en række vanskeligheder med  \r\n\r\n afgrænsningen af en sådan ny bestemmelses anvendelsesområde set i forhold til  \r\n\r\n de ovenfor nævnte bestemmelser i den gældende vandløbslovs § 69. </P>  \r\n\r\n<P>De to regelsæt ville i givet fald omfatte omtrent det samme areal langs  \r\n\r\n vandløb og søer, hvorfor arealerne i vidt omfang ville være undergivet  \r\n\r\n dobbeltadministration, nemlig efter vandløbsloven og naturbeskyttelsesloven.  \r\n\r\n</P>  \r\n\r\n<P>Vanskelighederne med administration af et sådant dobbelt regelsæt  \r\n\r\n forstærkes yderligere af, at den myndighed, der i givet fald skulle  \r\n\r\n administrere reglerne, ikke i alle tilfælde ville være den samme efter de to  \r\n\r\n love. Som nævnt ovenfor i afsnit 2 er vandløbsmyndigheden kommunalbestyrelsen  \r\n\r\n eller amtsrådet afhængigt af, om der er tale om private vandløb,  \r\n\r\n kommunevandløb eller amtsvandløb. Myndigheden efter naturbeskyttelsesloven  \r\n\r\n ville i alle tilfælde være amtsrådet. </P>  \r\n\r\n<P>Med hensyn til de økonomisk-administrative konsekvenser af en eventuel  \r\n\r\n bræmmebestemmelse i naturbeskyttelsesloven er det vanskeligt at skønne over  \r\n\r\n størrelsen af disse. </P>  \r\n\r\n<P>Under forudsætning af, at en bræmmebestemmelse indsættes i  \r\n\r\n naturbeskyttelsesloven som en yderligere styrkelse af den generelle  \r\n\r\n biotopsbeskyttelse med adgang for amtsrådet til at dispensere fra  \r\n\r\n bestemmelsen, skønnes det dog foreløbig, at bestemmelsen vil medføre et  \r\n\r\n yderligere personalebehov i staten på omkring 2 årsværk og i amtskommunerne  \r\n\r\n på omkring 14 årsværk svarende til en merudgift i størrelsesordenen 5-6 mio.  \r\n\r\n kr. Hvis der i stedet forudsættes en indispensabel bestemmelse om  \r\n\r\n dyrkningsfri bræmmer, skønnes denne at indebære merudgifter til tilsyn og  \r\n\r\n afgørelse af afgrænsningsspørgsmål i forhold til vandløbsloven i  \r\n\r\n størrelsesordenen 2 mio. kr. </P>  \r\n\r\n<P> <I>4. Konklusion </I></P>  \r\n\r\n<P> Den foreslåede bræmmebestemmelse i naturbeskyttelsesloven har, som der er  \r\n\r\n redegjort for ovenfor, nær sammenhæng med vandløbslovens formål og øvrige  \r\n\r\n bestemmelser. </P>  \r\n\r\n<P>Spørgsmålet om eventuelle beskyttelsesbræmmer bør derfor henvises til  \r\n\r\n drøftelser om eventuel regulering i vandløbsloven. </P>  \r\n\r\n<P>I vandløbsloven ville en bræmmebestemmelse i givet fald kunne afstemmes  \r\n\r\n med de øvrige regler, der regulerer vandløbenes fysiske forhold i snæver  \r\n\r\n forstand. </P>  \r\n\r\n<P>Herved ville dobbeltadministration kunne undgås. </P>  \r\n\r\n<P>Hertil kommer, at en eventuel generel bestemmelse om dyrkningsfri bræmmer  \r\n\r\n i vandløbsloven i givet fald ville indebære en vis forenkling i forhold til  \r\n\r\n den gældende vandløbslov, hvorefter bræmmernes præcise udstrækning fastsættes  \r\n\r\n konkret for det enkelte vandløb. I denne forbindelse skal det dog  \r\n\r\n understreges, at det nok må antages, at en generel bestemmelse i  \r\n\r\n vandløbsloven ville medføre en vis stigning i antallet af  \r\n\r\n dispensationsansøgninger. </P>  \r\n\r\n<P>Set under eet ville det derfor formentlig være udgiftsneutralt at indføre  \r\n\r\n en bestemmelse om beskyttelsesbræmmer i vandløbsloven. </P>  \r\n\r\n<P> <B>Bilag 3 </B></P>  \r\n\r\n<P> JUSTITSMINISTERIET </P>  \r\n\r\n<P>Lovafdelingen </P>  \r\n\r\n<P>København, den 10. august 1987 </P>  \r\n\r\n<P>Skov- og Naturstyrelsen Ved skrivelse af 13. juli 1987 - j.nr. F 100-16 -  \r\n\r\n har Skov- og Naturstyrelsen til brug for udarbejdelsen af et lovforslag om  \r\n\r\n revision af naturfredningsloven anmodet Justitsministeriet om en udtalelse  \r\n\r\n om, hvorvidt indførelse af beskyttelseszoner omkring visse naturtyper er  \r\n\r\n omfattet af grundlovens § 73. </P>  \r\n\r\n<P>Det fremgår af sagen, at et flertal i Folketingets Miljø- og  \r\n\r\n Planlægningsudvalg uden om regeringen har besluttet, at der skal fastsættes  \r\n\r\n regler til etablering af 6 m brede beskyttelsesbræmmer på begge sider af alle  \r\n\r\n større offentlige vandløb samt private vandløb omfattet af § 43 i lov nr. 314  \r\n\r\n af 18. juni 1969 om naturfredning med senere ændringer, jf. Miljøministeriets  \r\n\r\n lovbekendtgørelse nr. 530 af 10. oktober 1984. Ved mindre vandløb skal  \r\n\r\n beskyttelsesbræmmer begrænses til 2 gange bundbredden. Derudover skal der  \r\n\r\n indføres 6 m brede beskyttelsesbræmmer omkring søer, moser, strandenge og  \r\n\r\n strandsumpe omfattet af naturfredningslovens §§ 43-43 b. I disse  \r\n\r\n beskyttelsesbræmmer må der hverken gødskes, benyttes bekæmpelsesmidler eller  \r\n\r\n foretages jordbehandling. For de øvrige områder omfattet af  \r\n\r\n naturfredningslovens §§ 43-43 b, heder og overdrev, skal der også indføres 6  \r\n\r\n m brede beskyttelsesbræmmer. I disse bræmmer er der alene tale om forbud mod  \r\n\r\n at gødske eller anvende pesticider. </P>  \r\n\r\n<P>Det fremgår af det oplyste, at i de tilfælde, hvor der indføres et  \r\n\r\n dyrkningsforbud i beskyttelsesbræmmerne, vil det kunne medføre tab af  \r\n\r\n indtægter for landmanden, afhængig af arealets beliggenhed, dets nuværende  \r\n\r\n udnyttelse og muligheden for nye indtægter af arealet, f.eks. i form af bedre  \r\n\r\n jagtmuligheder. </P>  \r\n\r\n<P>I den anledning skal Justitsministeriet udtale følgende: </P>  \r\n\r\n<P>1. Efter grundlovens § 73, stk. 1, kan ekspropriation kun gennemføres mod  \r\n\r\n fuldstændig erstatning. Bestemmelsen har følgende ordlyd: </P>  \r\n\r\n<P>&#187;Ejendomsretten er ukrænkelig. Ingen kan tilpligtes at afstå sin  \r\n\r\n ejendom, uden hvor almenvellet kræver det. Det kan kun ske ifølge lov og mod  \r\n\r\n fuldstændig erstatning.&#171; </P>  \r\n\r\n<P>Det er i den statsretlige litteratur almindeligt antaget, at  \r\n\r\n lovgivningsmagten uden at komme i strid med princippet om ejendomsrettens  \r\n\r\n beskyttelse kan regulere ejendomsrettens udnyttelse, idet lovgivningsmagten  \r\n\r\n kan opstille almindelige regler om begrænsninger i borgernes handlefrihed og  \r\n\r\n i deres råden over, hvad de ejer, jf. Max Sørensen Statsforfatningsret, 2.  \r\n\r\n udgave ved Peter Germer, side 405. </P>  \r\n\r\n<P>Afgrænsningen mellem på den ene side de indgreb, der er tvangsafståelse i  \r\n\r\n grundlovens forstand, og for hvilke der derfor skal ydes ejeren erstatning,  \r\n\r\n og på den anden side de indgreb, der kun er en regulering af ejendomsrettens  \r\n\r\n udøvelse, og som ejeren derfor må affinde sig med uden erstatning, kan  \r\n\r\n imidlertid give anledning til tvivl. </P>  \r\n\r\n<P>I den statsretlige litteratur er det almindeligt antaget, at afgørelsen  \r\n\r\n af, om et indgreb har karakter af ekspropriation, må bero på et samlet skøn  \r\n\r\n over indgrebets beskaffenhed, jf. Max Sørensen, a.st. side 412, og Alf Ross.  \r\n\r\n Dansk Statsforfatningsret, 3. udgave, ved Ole Espersen, side 665 ff. Som  \r\n\r\n momenter, der må tillægges betydning ved udøvelsen af dette skøn, peges  \r\n\r\n navnlig på indgrebets formål, i hvilken grad indgrebet i ejendomsretten er  \r\n\r\n generelt eller konkret, herunder om det rammer mange eller få ejere,  \r\n\r\n indgrebets intensitet, om indgrebet angår en fremtidig eller aktuel råden, om  \r\n\r\n indgrebet går ud på at overføre ejendomsret fra den tidligere ejer til en ny,  \r\n\r\n eller en tilintetgørelse af denne råden og indgrebets begrundelse. </P>  \r\n\r\n<P>2. En indførelse af beskyttelsesbræmmer med dertil knyttede  \r\n\r\n rådighedsbegrænsninger indebærer ikke nogen overførelse til andre af  \r\n\r\n ejendomsretten over de pågældende jordarealer, men ejerne påføres en  \r\n\r\n begrænsning i deres råden. </P>  \r\n\r\n<P>Alle ejere af jord, der grænser op til søer og vandløb m.v. omfattet af  \r\n\r\n naturfredningslovens §§ 43-43 b, bortset fra heder og overdrev, vil således  \r\n\r\n ikke som hidtil kunne foretage jordbehandling i en afstand, der er mindre end  \r\n\r\n 6 m fra de omfattede naturområder. Det følger imidlertid af forslaget, at  \r\n\r\n ikke enhver udnyttelse af de pågældende arealer bliver forbudt. Det må efter  \r\n\r\n de foreliggende oplysninger endvidere antages, at naturforholdene en del  \r\n\r\n steder allerede nu afskærer ejerne fra at dyrke jorden helt ud til de  \r\n\r\n omfattede søer og vandløb m.v. Det må derfor antages, at indgrebet for ejere  \r\n\r\n af sådanne arealer ikke medfører, at de med eet forhindres i at udnytte  \r\n\r\n markerne fuldt ud. Dyrkningsforbudet vil således for disse ejere reelt blive  \r\n\r\n af mindre indgribende karakter. </P>  \r\n\r\n<P>3. For så vidt angår beskyttelsesbræmmerne omkring heder og overdrev, skal  \r\n\r\n der i disse alene indføres et forbud mod at gødske eller anvende pesticider.  \r\n\r\n Ejerne kan således fortsat jordbehandle eller på anden måde udnytte disse  \r\n\r\n områder. Indgrebet består her alene af en påtvunget ændring i  \r\n\r\n dyrkningsmetode, der efter oplysningerne i sagen ganske vist ikke kan  \r\n\r\n udelukkes at kunne medføre - i hvert fald i en vis periode - et vist mindre  \r\n\r\n indtægtstab. Et sådant tab kan dog efter det oplyste formentlig i visse  \r\n\r\n tilfælde opvejes ved overgang til anvendelse af arealet til andre formål.  \r\n\r\n</P>  \r\n\r\n<P>4. De rådighedsbegrænsninger, der vil være knyttet til indførelsen af  \r\n\r\n bræmmerne, vil følge umiddelbart af lovforslagets generelle regler.  \r\n\r\n Rådighedsbegrænsningerne vil få virkning for de kategorier af ejendomme, der  \r\n\r\n er beliggende op til de pågældende områder, og indgrebet har derfor karakter  \r\n\r\n af en generel regulering. </P>  \r\n\r\n<P>Hertil kommer, at indgrebet har til formål at forhindre miljømæssige  \r\n\r\n skader på de omfattede søer og vandløb m.v. og således tjener væsentlige  \r\n\r\n samfundsmæssige interesser. </P>  \r\n\r\n<P>På den baggrund må det efter Justitsministeriets opfattelse antages, at  \r\n\r\n indgrebet har karakter af en generel, erstatningsfri regulering. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til miljøministeren, som denne har </P>  \r\n\r\n<P>besvaret skriftligt. Endvidere har udvalget modtaget skriftlige </P>  \r\n\r\n<P>henvendelser fra: </P>  \r\n\r\n<P>Geografisk Institut, Københavns Universitet, </P>  \r\n\r\n<P>Sammenslutningen af Dige-, Pumpe- og Afvandingslaug i Nordjyllands Amt og  \r\n\r\n Vejle Amt. </P>  \r\n\r\n<P>Der er af miljøministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Som bilag er optrykt nogle af udvalgets spørgsmål til miljøministeren og  \r\n\r\n dennes svar herpå samt et af miljøministeren til udvalget fremsendt notat af  \r\n\r\n 21. november 1991 om hegning af skove. </P>  \r\n\r\n<P>Miljøministeren har over for udvalget oplyst, at justitsministeren er enig  \r\n\r\n i, at ændringsforslaget om bræmmer har karakter af en generel, erstatningsfri  \r\n\r\n regulering. Den endelige fastlæggelse af spørgsmålet, herunder rækkeviden af  \r\n\r\n grundlovens § 73, henhører under domstolene. </P>  \r\n\r\n<P>Hvis det som led i reformen af EF's landbrugspolitik bliver muligt at  \r\n\r\n indgå 20-årige aftaler om braklægning af arealer langs vandløb, vurderes  \r\n\r\n ændringsforslaget om bræmmer i lyset heraf, således at landmænd ikke  \r\n\r\n forhindres i at indgå sådanne aftaler. </P>  \r\n\r\n<P>Miljøministeren har endvidere over for udvalget givet tilsagn om at afgive  \r\n\r\n en grundig orientering om den verserende retssag mod Miljøstyrelsen i  \r\n\r\n anledning af styrelsens afgørelse i en klage over Fyns Amts konkrete udlæg af  \r\n\r\n bræmmer ved Kongshøj Å. Miljøministeren vil afgive sin orientering, når  \r\n\r\n landsretten har truffet afgørelse i sagen. Miljøministeren vil i sin  \r\n\r\n orientering inddrage Justitsministeriets brev af 10. august 1987 til Skov- og  \r\n\r\n Naturstyrelsen og herunder redegøre for, om dommen har principiel betydning  \r\n\r\n for erstatningsspørgsmålet i forbindelse med de generelle bræmmer, som  \r\n\r\n foreslås i miljøministerens ændringsforslag. </P>  \r\n\r\n<P>Udvalget med undtagelse af Fremskridtspartiets medlem kan tilslutte sig  \r\n\r\n dette. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Kristeligt Folkepartis medlemmer) lovforslaget til  \r\n\r\n<I>vedtagelse</I> med de af ministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse.</I> Mindretallet har dog stillet det under  \r\n\r\n nr. 3 nævnte ændringsforslag. </P>  \r\n\r\n<P>Et <I>andet mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med det under nr. 1 stillede  \r\n\r\n ændringsforslag. </P>  \r\n\r\n<P>Med henvisning til udtalelsen i udvalgets betænkning over lovforslaget vil  \r\n\r\n Kristeligt Folkeparti stemme for ændringsforslag nr. 1, da dette giver  \r\n\r\n mulighed for en bedre afgrænsning af lovens gyldighedsområde, men kan hverken  \r\n\r\n stemme for eller imod ændringsforslag nr. 2, da Kristeligt Folkeparti ønsker  \r\n\r\n det juridiske og økonomiske grundlag for en erstatningsordning tilvejebragt,  \r\n\r\n før kravet om bræmmer gennemføres. </P>  \r\n\r\n<P>Kristeligt Folkeparti vil ikke på forhånd bindes til en bestemt  \r\n\r\n erstatningsordning, men holde muligheden åben for andre ordninger og stemmer  \r\n\r\n derfor imod ændringsforslag nr. 3. </P>  \r\n\r\n<P>Ændringsforslag </P>  \r\n\r\n<P>Til § 100 </P>  \r\n\r\n<P>Af <I>miljøministeren,</I> tiltrådt af <I>udvalget: </I></P>  \r\n\r\n<P>  <B>1)</B>  <I>Nr. 2</I> udgår. </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af FP og KRF): </P>  \r\n\r\n<P> <B>2)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B>  <I>§ 69</I> affattes således: </P>  \r\n\r\n<P> <B>&#187;§ 69.</B> Dyrkning, jordbehandling, plantning, jf. dog § 34,  \r\n\r\n terrænændring, anbringelse af hegn, jf. dog § 29, og opførelse af bygværker  \r\n\r\n må i landzone ikke foretages i en bræmme på 2 m langs naturlige eller i  \r\n\r\n regionalplanen højt målsatte vandløb og søer. Bestemmelsen gælder dog ikke  \r\n\r\n for isolerede søer under 100 m2. </P>  \r\n\r\n<P> <I>Stk. 2.</I> Vandløbsmyndigheden kan i regulativer for offentlige  \r\n\r\n vandløb fastsætte bredden af det areal, det i øvrigt er nødvendigt at råde  \r\n\r\n over ved maskinel udførelse af vedligeholdelsesarbejder i henhold til § 31,  \r\n\r\n stk. 1.&#171;&#187; </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>3)</B> Efter nr. 2 indsættes som nyt nummer: </P>  \r\n\r\n<P> <B>&#187;02.</B> Efter § 69 indsættes som ny paragraf: </P>  \r\n\r\n<P> <B>&#187;§ 69 a.</B> Udlægning af bræmmer i henhold til § 69 sker ved  \r\n\r\n ekspropriation efter reglerne i lov om fremgangsmåden ved ekspropriation  \r\n\r\n vedrørende fast ejendom.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget skyldes, at bestemmelsen om bræmmer, som den blev  \r\n\r\n vedtaget ved 2. behandling, er for omfattende. </P>  \r\n\r\n<P>Til nr. 2 </P>  \r\n\r\n<P>På baggrund af lovforslagets 2. behandling i Folketinget og arbejdet i ad  \r\n\r\n hoc-udvalget vedrørende et bæredygtigt landbrug findes det nødvendigt på  \r\n\r\n nuværende tidspunkt at foreslå en bræmmeordning. </P>  \r\n\r\n<P>Med ændringsforslaget til stk. 1 tilsigtes det, at der kun udlægges  \r\n\r\n bræmmer ved de vandløb og søer, der er miljømæssigt beskyttelsesværdige,  \r\n\r\n nemlig alle naturlige vandløb og alle andre vandløb, der er højt målsatte i  \r\n\r\n regionplanen. </P>  \r\n\r\n<P>Med udtrykket &#187;højt målsatte i regionplanen&#171; sigtes til vandløb  \r\n\r\n og søer, der i regionplanerne er målsat som naturvidenskabeligt  \r\n\r\n referenceområde eller med fiskevandsmålsætning. Naturlige vandløb er alle  \r\n\r\n vandløb bortset fra de kunstigt anlagte. </P>  \r\n\r\n<P>Ændringsforslaget friholder isolerede søer under 100 m2 fra bræmmeudlæg.  \r\n\r\n Dette svarer til den størrelsesgrænse for søer, der er beskyttede efter  \r\n\r\n lovforslagets § 3, stk. 1. </P>  \r\n\r\n<P>I § 69, stk. 1, foreslås generelt fastlagt en 2 m bred bræmme, hvor der  \r\n\r\n ikke må dyrkes, foretages jordbehandling, plantes, hegnes eller bygges. </P>  \r\n\r\n<P>Den dyrkningsfri bræmme er en &#187;åkant&#171; som en del af vandløbet.  \r\n\r\n Åkanten skal bevares og sikres i en stabil tilstand for at beskytte vandløbet  \r\n\r\n mod udskridninger m.v. bl.a. i forbindelse med landbrugets anvendelse af  \r\n\r\n tunge maskiner. Dette vil resultere i et mindsket behov for  \r\n\r\n omkostningskrævende og miljømæssigt belastende oprensning. </P>  \r\n\r\n<P>Indholdsmæssigt er virkningerne af bræmmeudlægget svarende til den  \r\n\r\n gældende vandløbslov med den præcisering, at også jordbehandling nu  \r\n\r\n udtrykkeligt er nævnt i bestemmelsen. </P>  \r\n\r\n<P>Det kan oplyses, at søer større end 100 m2, der kun har een bredejer, og  \r\n\r\n som ikke indgår i et åbent vandløbssystem eller i øvrigt har til- eller  \r\n\r\n fraløb gennem dræn, er undtaget. </P>  \r\n\r\n<P>Hensynet til at lette eller overhovedet muliggøre vedligeholdelse af  \r\n\r\n vandløbet vil ofte være tilgodeset ved kravet i stk. 1, men i stk. 2 er det  \r\n\r\n som en opretholdelse af de gældende regler foreslået, at vandløbsmyndigheden  \r\n\r\n for offentlige vandløb i vandløbsregulativer kan fastlægge et særligt  \r\n\r\n arbejdsområde, hvis dette er påkrævet af hensyn til vedligeholdelsen. </P>  \r\n\r\n<P>Ændringsforslaget indeholder ingen bestemmelser om erstatning til de  \r\n\r\n grundejere, hvis ejendom berøres af kravet i stk. 1 om opretholdelse af en  \r\n\r\n dyrkningsfri bræmme. Indgrebet har karakter af en generel, erstatningsfri  \r\n\r\n regulering. </P>  \r\n\r\n<P>Det skønnes, at ca. 30.000 km vandløb er omfattet af ændringsforslaget,  \r\n\r\n hvilket svarer til regeringens tidligere fremsatte vandløbslovforslag.  \r\n\r\n Nærværende ændringsforslag omfatter således 20.000-30.000 km færre vandløb  \r\n\r\n end flertallets forslag i betænkningen over lovforslaget. </P>  \r\n\r\n<P>Til nr. 3 </P>  \r\n\r\n<P>Fremskridtspartiet finder, at enhver udlægning af bræmmer er  \r\n\r\n ekspropriation, og at dette kun bør kunne finde sted mod fuld erstatning  \r\n\r\n efter reglerne i lov om fremgangsmåden ved ekspropriation vedrørende fast  \r\n\r\n ejendom. </P>  \r\n\r\n<P> <I>Helen Beim (S) Henning Gjellerod (S) Martin Glerup (S) Lise Hækkerup  \r\n\r\n (S) Henning Nielsen (S) Løvig Simonsen (S) Trøjborg (S) Birthe Hansen (SF)  \r\n\r\n Svend Aage Jensen (CD) Eva Møller (KF) Rønholt (KF) Peter Hansen-Nord (V)  \r\n\r\n Hanne Severinsen (V) Bodil Thrane (V) Aage Brusgaard (FP)</I> fmd. <I>Lone  \r\n\r\n Dybkjær (RV) Glønborg (KRF) </I></P>  \r\n\r\n<P> </P>  \r\n\r\n<P> <B>Bilag 1 </B></P>  \r\n\r\n<P>  <I>Spørgsmål: </I></P>  \r\n\r\n<P> Ministeren bedes oplyse, hvilke vandløb der er omfattet af  \r\n\r\n ændringsforslaget, herunder forklare, hvad de 20.000-30.000 km vandløb, der  \r\n\r\n udgår, omfatter. </P>  \r\n\r\n<P> <I>Svar: </I></P>  \r\n\r\n<P> Miljøministerens ændringsforslag omfatter <I>naturlige vandløb</I> og de  \r\n\r\n vandløb og søer, der i regionplanerne er <I>højt målsatte,</I> bortset fra  \r\n\r\n isolerede søer under 100 m2. </P>  \r\n\r\n<P>Søer større end 100 m2 med kun een bredejer, og som ikke indgår i et åbent  \r\n\r\n vandløbssystem eller i øvrigt har til- eller fraløb gennem dræn, er ikke  \r\n\r\n omfattet af vandløbsloven og vil derfor ikke få bræmmer. Det samme gælder  \r\n\r\n &#187;enkeltmandsvandløb&#171;, hvorved forstås vandløb, der fra udspring til  \r\n\r\n udløb i havet udelukkende løber på een ejendom. </P>  \r\n\r\n<P>Vandløbslovgivningen har gennem tiderne sondret mellem &#187;naturlige  \r\n\r\n vandløb&#171; og &#187;vandløb frembragt ved kunst&#171; og tillagt de to  \r\n\r\n typer vandløb forskellig vandløbsretlig status. </P>  \r\n\r\n<P> <I>Naturlige vandløb</I> omfatter alle vandløb, der har eksisteret fra  \r\n\r\n naturens hånd. Det forhold, at der er foretaget reguleringsarbejder i et  \r\n\r\n vandløb i form af f.eks. uddybning og udretning, ændrer ikke vandløbets  \r\n\r\n status som naturligt. </P>  \r\n\r\n<P>For eksempel er Skjern Å at betragte som et naturligt vandløb, mens Sdr.  \r\n\r\n Parallelkanal er anlagt til særligt formål. </P>  \r\n\r\n<P>Stort set alle naturlige vandløb og en del af de kunstigt anlagte vandløb  \r\n\r\n vil være omfattet af biotopbeskyttelsen i naturbeskyttelseslovforslagets § 3,  \r\n\r\n stk. 1. </P>  \r\n\r\n<P>Ved <I>højt målsatte vandløb i regionplanen</I> forstås de vandløb og  \r\n\r\n søer, der i regionplanerne er målsat som naturvidenskabelige referenceområder  \r\n\r\n eller med fiskevandsmålsætning. </P>  \r\n\r\n<P>En stor del af de naturlige vandløb og en række vandløb &#187;anlagt ved  \r\n\r\n kunst&#171; falder i kategorien &#187;højt målsatte vandløb&#171;. </P>  \r\n\r\n<P>Det skønnes, at ca. 30.000 km vandløb er kategoriseret som &#187;naturlige  \r\n\r\n vandløb&#171; eller &#187;højt målsatte vandløb&#171;. </P>  \r\n\r\n<P>De 20.000-30.000 km vandløb, der <I>ikke</I> er omfattet af  \r\n\r\n ændringsforslaget, kan opdeles i: </P>  \r\n\r\n<P>- vandløb i byzone og i sommerhusområder </P>  \r\n\r\n<P>- vandløb anlagt til særlige formål, det vil sige anlagt &#187;ved  \r\n\r\n kunst&#171;, og som ikke er &#187;højt målsat&#171; eller del af et naturligt  \r\n\r\n vandløbssystem. Det vil typisk være vandløb anlagt til afledning af vand  \r\n\r\n (kanaler m.v. i udpumpningsområder, drænsystemer og landvandskanaler) eller  \r\n\r\n til industriproduktionsformål (indløbskanaler til dambrug og vandkraftanlæg,  \r\n\r\n kølevandskanaler). </P>  \r\n\r\n<P> <I>Spørgsmål: </I></P>  \r\n\r\n<P> Hvor mange km vandløb er faktisk beliggende i byzone og sommerhusområder?  \r\n\r\n</P>  \r\n\r\n<P> <I>Svar: </I></P>  \r\n\r\n<P> Der foreligger ikke en opgørelse over, hvor mange kilometer vandløb der  \r\n\r\n ligger i byzone og sommerhusområder. </P>  \r\n\r\n<P>Ud fra landets samlede areal set i forhold til arealer med byzone og  \r\n\r\n sommerhuse kan det skønnes, at det ligger i størrelsesordenen 3.000-4.000 km.  \r\n\r\n</P>  \r\n\r\n<P>Det skal bemærkes, at en stor del af de vandløb, der løber i byzone, er  \r\n\r\n rørlagt og i den tilstand ikke vil være omfattet af bræmmebestemmelsen i  \r\n\r\n ændringsforslaget. </P>  \r\n\r\n<P>Vandløb, der delvis løber i byzone/sommerhusområder og delvis i landzone,  \r\n\r\n vil efter forslaget være omfattet af bræmmebestemmelsen for så vidt angår  \r\n\r\n landzonedelen, såfremt vandløbet enten er naturligt eller højt målsat i  \r\n\r\n regionplanen. </P>  \r\n\r\n<P> <I>Spørgsmål: </I></P>  \r\n\r\n<P> Vil ministerens ændringsforslag også omfatte private vandløb med en  \r\n\r\n bundbredde på under 1,5 m? </P>  \r\n\r\n<P> <I>Svar: </I></P>  \r\n\r\n<P> Ændringsforslaget omfatter alle private vandløb uanset bundbredde, som er  \r\n\r\n kategoriseret som &#187;højt målsatte&#171; i regionplanen eller er  \r\n\r\n &#187;naturlige&#171; vandløb. </P>  \r\n\r\n<P> <I>Spørgsmål: </I></P>  \r\n\r\n<P> Hvad er definitionen på en grøft? </P>  \r\n\r\n<P> <I>Svar: </I></P>  \r\n\r\n<P> En grøft i vandløbslovens forstand er en gravet, åben rende i terrænet,  \r\n\r\n typisk til brug for afvanding (grundvandssænkning) i landbrugsområder og med  \r\n\r\n afløb til allerede eksisterende vandløb. </P>  \r\n\r\n<P>Grøfter er således omfattet af vandløbsloven, hvis de er vandførende og  \r\n\r\n dermed har betydning for afstrømningen i området. </P>  \r\n\r\n<P> <B>Bilag 2 </B></P>  \r\n\r\n<P> Skov- og NaturstyrelsenDen 21. november 1991 </P>  \r\n\r\n<P>Lovgruppen </P>  \r\n\r\n<P>Notat om hegning af skove </P>  \r\n\r\n<P> <I>1. Gældende regler </I></P>  \r\n\r\n<P> Ifølge naturfredningslovens § 55 har offentligheden adgang til private  \r\n\r\n skove, hvortil der fører offentlig vej eller sti, eller hvortil der i øvrigt  \r\n\r\n er adgang på lovlig måde. </P>  \r\n\r\n<P>I særlige tilfælde kan fredningsnævnet tillade, at skoven helt eller  \r\n\r\n delvis lukkes for offentligheden. </P>  \r\n\r\n<P>Naturfredningsloven giver ikke naturfredningsmyndighederne hjemmel til at  \r\n\r\n gribe ind over for selve indhegningen af en skov. </P>  \r\n\r\n<P>Myndighederne kan alene tage stilling til, om der med indhegning og andre  \r\n\r\n indgreb er sket en ulovlig begrænsning af offentlighedens hidtil bestående  \r\n\r\n ret til at færdes og opholde sig i skovene. </P>  \r\n\r\n<P> <I>2. Overfredningsnævnets kendelse i Pajhede-sagen </I></P>  \r\n\r\n<P> Pajhede og Grønskov, der ligger i Nordjyllands Amt, var indtil for få år  \r\n\r\n siden i vid udstrækning åben for offentlighedens færdsel og ophold, først og  \r\n\r\n fremmest i kraft af mange adgangsveje til skoven. I 1987 - efter ejerskifte -  \r\n\r\n blev skovene indhegnet &#187;hele vejen rundt&#171;, en strækning på ca. 10  \r\n\r\n km alene for Pajhede Skovs vedkommende. Hegnet var et ca. 2 m højt vildthegn,  \r\n\r\n det vil sige stormasket trådhegn, der var fæstnet på træpæle. </P>  \r\n\r\n<P>I forbindelse med indhegningen af skovene blev adskillige, men dog ikke  \r\n\r\n alle, hidtidige adgange til skovene spærret. Desuden blev der opkastet  \r\n\r\n jorddiger ved flere af de tidligere adgangsveje, skovveje blev sløjfet, og  \r\n\r\n der blev etableret færiste ved de tilbageværende adgangsveje. </P>  \r\n\r\n<P>Disse foranstaltninger vakte stor harme i den lokale befolkning, der havde  \r\n\r\n været vant til i vid udstrækning af benytte skovene. </P>  \r\n\r\n<P>Der var især utilfredshed med følgende: </P>  \r\n\r\n<P>1. En meget stor del af de hidtidige adgangsveje var ved hegningen blevet  \r\n\r\n lukket. </P>  \r\n\r\n<P>2. Indhegning af skovene føltes meget bastant og virkede skæmmende i  \r\n\r\n landskabet. </P>  \r\n\r\n<P>3. Hegnet og de etablerede færiste ved de tilbageværende indgange blev en  \r\n\r\n hindring for vildtets fri passage. </P>  \r\n\r\n<P>Overfredningsnævnet har ved sin afgørelse af 29. november 1989 om Pajhede  \r\n\r\n Skov fundet, at &#187;den omlægning eller nedlægning af skovveje, der har  \r\n\r\n fundet sted, og hvorved mere end halvdelen af de hidtil værende indgange til  \r\n\r\n skovene er blevet afbrudt, er så omfattende og er foretaget på en sådan måde,  \r\n\r\n at der allerede som følge deraf, og uanset den indhegning, der dernæst er  \r\n\r\n foretaget, er sket en ulovlig begrænsning af almenhedens hidtil bestående ret  \r\n\r\n til færdsel og ophold i skovene.&#171; </P>  \r\n\r\n<P>Overfredningsnævnet påbød derfor skovejeren at retablere 8 hidtidige  \r\n\r\n adgange til skovene og at retablere muligheder for at færdes til fods fra de  \r\n\r\n 8 adgange til eksisterende skovvej. </P>  \r\n\r\n<P> <I>3. Forslag til naturbeskyttelseslov </I></P>  \r\n\r\n<P> I lovforslagets § 23, stk. 2, præciseres det, at offentlighedens adgang  \r\n\r\n ikke må forhindres eller vanskeliggøres. Bestemmelsen indeholder endvidere et  \r\n\r\n forbud mod at opsætte usædvanlige hegn omkring skove. Sidstnævnte bestemmelse  \r\n\r\n er affødt af Pajhedesagen. </P>  \r\n\r\n<P>Som nævnt i lovforslagets bemærkninger er det ikke muligt udtømmende at  \r\n\r\n beskrive, hvad der forstås ved usædvanlige hegn. Det, bestemmelsen navnlig  \r\n\r\n tilsigter, er at undgå hegn, der ved deres højde, konstruktion eller  \r\n\r\n materialevalg virker dominerende eller skæmmende, eller som hindrer vildtets  \r\n\r\n frie passage. </P>  \r\n\r\n<P>Bestemmelsen er formuleret således, at den retter sig direkte til  \r\n\r\n skovejerne. Bestemmelsen har karakter af et generelt forbud, og der kan ikke  \r\n\r\n dispenseres. </P>  \r\n\r\n<P>Det er et skønspræget spørgsmål, om et hegn må anses for at være  \r\n\r\n &#187;usædvanligt&#171;. I første omgang er det den enkelte skovejer, der  \r\n\r\n vurderer, om et konkret hegn er et sædvanligt eller usædvanligt hegn. </P>  \r\n\r\n<P>Amtsrådet skal som tilsynsmyndighed påse, at skovejeren ikke opsætter  \r\n\r\n hegn, som må karakteriseres som &#187;usædvanligt&#171;. Finder amtsrådet, at  \r\n\r\n hegnet er i strid med bestemmelsen, skal det give ejeren påbud om at  \r\n\r\n lovliggøre hegnet. Påbuddet kan gå ud på at fjerne eller ændre hegnet. </P>  \r\n\r\n<P>Manglende efterkommelse af amtsrådets påbud kan straffes med bøde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "199114K00070"
        },
        {
            "displayName": "Entydig dokumentidentifikation",
            "displayValue": "CL002148"
        },
        {
            "displayName": "Dato for førstegangsindlæggelse",
            "displayValue": "21/01/1992"
        },
        {
            "displayName": "Dato for indlæggelse",
            "displayValue": "21/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}