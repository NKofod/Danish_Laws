{
    "id": 36851,
    "title": "Vurdering fast ejendom - grundværdi - servitut (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18226 af 16/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landsskatteretten fandt, at en privatretlig servitut, der var tinglyst  \r\n\r\n på et areal, hvorefter det ikke måtte bebygges yderligere, ikke var af en  \r\n\r\n sådan karakter, at der skulle tages hensyn til den ved vurderingen. Retten  \r\n\r\n henviste til, at servitutten fremstod som en personlig rettighed for  \r\n\r\n naboejendommenes ejere, deres ægtefæller eller efterkommere, hvorfor den  \r\n\r\n manglede den i vurderingslovens § 13, stk. 3, 1. punktum, forudsatte  \r\n\r\n gensidighed, som indebærer, at denne også direkte skal være pålagt et  \r\n\r\n herskende areal. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vurdering fast ejendom - grundværdi - servitut  \r\n\r\n (* 1) </H1>  \r\n\r\n</center>\r\n\r\n<P></P>  \r\n\r\n<P>A klagede over den af skyldrådet ved 18. almindelige vurdering pr. 1.  \r\n\r\n januar 1986 foretagne ansættelse af ejendomsværdien og grundværdien til  \r\n\r\n henholdsvis 700.000 kr. og 435.000 kr. </P>  \r\n\r\n<P>Ejendommen omfattede et grundareal på 17.732 m2, heraf vej 840 m2, og var  \r\n\r\n bebygget med et i 1958 opført sommerhus. </P>  \r\n\r\n<P>Ejendommen var ifølge partiel byplanvedtægt beliggende i et område udlagt  \r\n\r\n til sommerhusbebyggelse. </P>  \r\n\r\n<P>På ejendommen var der i november 1962 tinglyst en servitut, hvorefter  \r\n\r\n ejendommen skulle bevares som en samlet ejendom, der ikke måtte bebygges  \r\n\r\n yderligere. Påtaleretten tilkom de på tinglysningstidspunktet værende ejere  \r\n\r\n af to naboejendomme, deres ægtefæller eller efterkommere, så længe de ejede  \r\n\r\n ejendommen. De påtaleberettigede kunne, når de var enige herom, dispensere  \r\n\r\n fra servitutten. </P>  \r\n\r\n<P>Skyldrådet havde under hensyntagen til den tinglyste servitut ansat  \r\n\r\n grundværdien med følgende specifikation: </P>  \r\n\r\n<pre><font color=gray> \r\n\r\n 1 byggeretsværdi                60.000 kr.  \r\n\r\n  2.500 m2 a 50 kr.           125.000 kr.  \r\n\r\n 12.500 m2 a 20 kr.           250.000 kr.  \r\n\r\n    840 m2 vej                      0 kr.  \r\n\r\n  1.892 m2 beregnet vejareal        0 kr.  \r\n\r\n ------------------------------------------  \r\n\r\n 17.732 m2                    435.000 kr.  \r\n\r\n ------------------------------------------  \r\n\r\n</font></pre>\r\n\r\n<P>Skyldrådet havde oplyst, at ejendommen kunne udstykkes i 6 grunde, hvis  \r\n\r\n der blev bortset fra servitutten. Dette ville indebære, at grundværdien med 6  \r\n\r\n byggeretsværdier skulle ansættes til 910.000 kr. Det således indrømmede  \r\n\r\n nedslag på 475.000 kr. var i henhold til bestemmelsen i vurderingslovens §  \r\n\r\n 13, stk. 3, 1. punktum, overført til de to herskende ejendomme med halvdelen  \r\n\r\n til hver. </P>  \r\n\r\n<P>Til støtte for påstanden om nedsættelse af grundværdien gjorde klageren  \r\n\r\n bl.a. gældende, at den af skyldrådet foretagne ansættelse af de 12.500 m2 til  \r\n\r\n 20 kr. pr. m2 var helt misvisende, idet ejendommen ikke kunne udstykkes eller  \r\n\r\n bebygges yderligere på grund af servitutten. Klageren fandt derfor, at 12.500  \r\n\r\n m2 af grundarealet burde sidestilles med og ansættes på linie med fredede  \r\n\r\n arealer. </P>  \r\n\r\n<P>Klageren anførte endvidere, at den på ejendommen tinglyste privatretlige  \r\n\r\n servitut måtte sidestilles med en offentligretlig servitut, der i medfør af  \r\n\r\n vurderingslovens § 13, stk. 2, skulle tages i betragtning ved ansættelsen.  \r\n\r\n</P>  \r\n\r\n<P>Han henviste herved til, at selv om der var tale om en privatretlig  \r\n\r\n servitut, havde kommunen i henhold til Kommuneplanlovens § 37, ret til at  \r\n\r\n sikre servituttens overholdelse. Uanset, at kommunen på forespørgsel havde  \r\n\r\n oplyst, at man ikke agtede at udøve påtaleretten, var kommunen efter  \r\n\r\n klagerens opfattelse ikke berettiget til ved en formløs erklæring at  \r\n\r\n fraskrive sig en sådan ret. I henhold til ovennævnte bestemmelse i  \r\n\r\n Kommuneplanloven blev privatretlige servitutter en integreret del af en  \r\n\r\n planlægning for området, som kommunen måtte respektere, indtil den havde  \r\n\r\n udnyttet sin hjemmel i Kommuneplanlovens § 18, stk. 1, nr. 16, til at lade  \r\n\r\n servitutten bortfalde. Klageren var derfor af den opfattelse, at kommunen  \r\n\r\n måtte betragtes som påtaleberettiget vedrørende servituttens overholdelse.  \r\n\r\n</P>  \r\n\r\n<P>Endvidere anførte klageren, at hvis det måtte antages, at servitutten ikke  \r\n\r\n kunne sidestilles med en ofentligretlig servitut, men var omfattet af  \r\n\r\n vurderingslovens § 13, stk. 3, var det hans opfattelse, at ejendommen på  \r\n\r\n grund af servitutpålægget måtte falde ind under vurderingslovens § 13, stk.  \r\n\r\n 3, 1. punktum. </P>  \r\n\r\n<P>Endelig anførte klageren til støtte for påstanden om nedsættelse af  \r\n\r\n ejendomsværdien, at bygningsværdien var ansat urealistisk højt, idet der var  \r\n\r\n mangler ved ejendommen. Han fandt således ikke, at ansættelsen var udtryk for  \r\n\r\n ejendommens handelsværdi, hvorfor denne ikke var i overensstemmelse med  \r\n\r\n vurderingslovens § 6 sammenholdt med § 13, stk. 3. </P>  \r\n\r\n<P>Retsformanden og 2 medlemmer af Landsskatteretten besigtigede ejendommen,  \r\n\r\n og yderligere 2 medlemmer deltog i sagens afgørelse. </P>  \r\n\r\n<P>Landsskatteretten bemærkede, at ifølge vurderingslovens § 6 skal  \r\n\r\n vurderingen foretages på grundlag af ejendommens værdi i handel og vandel,  \r\n\r\n såfremt købesummen skulle erlægges kontant. Ifølge samme lovs § 9 skal  \r\n\r\n ejendomsværdien ansættes til handelsværdien på vurderingstidspunktet af den  \r\n\r\n faste ejendom i sin helhed, medens grundværdien i medfør af vurderingslovens  \r\n\r\n § 13, stk. 1, udgør grundens handelsværdi i ubebygget stand under hensyn til  \r\n\r\n beskaffenhed og beliggenhed og til en i økonomisk henseende god anvendelse.  \r\n\r\n</P>  \r\n\r\n<P>Endvidere bemærkede retten, at der ved ansættelsen af grundværdien ifølge  \r\n\r\n vurderingslovens § 13, stk. 2, skal tages hensyn til de til et grundareal  \r\n\r\n knyttede rettigheder og byrder af offentligretlig karakter. I henhold til  \r\n\r\n samme lovbestemmelses stk. 3, 1. punktum, skal der fremdeles tages hensyn til  \r\n\r\n privatretlige servitutter, der er pålagt et grundareal til fordel for et  \r\n\r\n areal under en anden ejendom, såvel ved vurderingen af den herskende som af  \r\n\r\n den tjenende ejendom, medens der ifølge stk. 3, 2. punktum, i øvrigt skal  \r\n\r\n bortses fra rettigheder og forpligtelser af privatretlig karakter. </P>  \r\n\r\n<P>Efter det oplyste fremtrådte kommunen ikke som påtaleberettiget i henhold  \r\n\r\n til servitutdokumentet. Kommunens ret i henhold til Kommuneplanlovens § 37  \r\n\r\n til at sikre servituttens overholdelse måtte dernæst ses i sammenhæng med, at  \r\n\r\n kommunen varetager offentligretlige interesser. Privatretlige servitutter  \r\n\r\n står herved i modsætning til lokalplaner og fortsat gældende byplanvedtægter,  \r\n\r\n hvis overholdelse kommunalbestyrelsen har pligt til at påse, jf. herved  \r\n\r\n Kommuneplanlovens § 46. Da kommunen i henhold til disse retningslinier ifølge  \r\n\r\n det oplyste ikke havde fundet grundlag for at sikre overholdelsen af den  \r\n\r\n omhandlede servitutbestemmelse, ligesom der ej heller af denne var søgt  \r\n\r\n tilvejebragt en lokalplan, som i medfør af Kommuneplanlovens § 18, stk. 1,  \r\n\r\n nr. 16, tilsikrer ophør af servitutten, fandt Landsskatteretten ikke grundlag  \r\n\r\n for at betragte denne som en servitut af offentligretlig karakter, der skal  \r\n\r\n tages i betragtning i henhold til vurderingslovens § 13, stk. 2. </P>  \r\n\r\n<P>Retten tilføjede, at den omhandlede servitut ej heller fandtes at være en  \r\n\r\n villaservitut af en så almindelig karakter og med en så omfattende kreds af  \r\n\r\n påtaleberettigede, at den som følge heraf kunne henføres til vurderingslovens  \r\n\r\n § 13, stk. 2. </P>  \r\n\r\n<P>Efter indholdet af servitutten sammenholdt med de i vurderingspraksis  \r\n\r\n fastlagte tilfælde, hvor servitutter er anset for omfattet af bestemmelsen i  \r\n\r\n vurderingslovens § 13, stk. 3, 1. punktum, såsom f.eks. portrettigheder,  \r\n\r\n indkørselsrettigheder, vejrettigheder, udsigtsservitutter,  \r\n\r\n afgravningsrettigheder til forekomster i jorden m.v., fandt Landsskatteretten  \r\n\r\n endvidere ikke, at den på ejendommen i 1962 tinglyste servitut til fordel for  \r\n\r\n de to naboejendomme var af en sådan karakter, at den samtidig kunne henføres  \r\n\r\n til naboejendommene som herskende ejendomme. Retten fandt således, at  \r\n\r\n servitutten fremstod som en personlig rettighed for naboejendommenes ejere,  \r\n\r\n deres ægtefæller eller efterkommere, idet den manglede den i vurderingslovens  \r\n\r\n § 13, stk. 3, 1. punktum, forudsatte gensidighed, som indebærer, at den også  \r\n\r\n direkte skal være pålagt et herskende areal. </P>  \r\n\r\n<P>Landsskatteretten var herefter af den opfattelse, at den på  \r\n\r\n klageejendommen tinglyste privatretlige servitut måtte henføres til  \r\n\r\n vurderingslovens § 13, stk. 3, 2. punktum, hvorefter der i øvrigt ved  \r\n\r\n vurderingen bortses fra rettigheder og forpligtelser af privatretlig  \r\n\r\n karakter. Grundværdien skulle derfor ansættes med 6 byggeretsværdier. </P>  \r\n\r\n<P>Efter de i øvrigt foreliggende oplysninger, herunder det ved besigtigelsen  \r\n\r\n fremkomne om klageejendommens størrelse, beliggenhed og retlige  \r\n\r\n udnyttelsesmuligheder samt bebyggelsens standard og vedligeholdelsesstand  \r\n\r\n ændrede Landsskatteretten den påklagede ejendomsværdi og grundværdi til  \r\n\r\n henholdsvis 1.100.000 kr. og 910.000 kr. med følgende specifikationer: </P>  \r\n\r\n<pre><font color=gray> \r\n\r\n  Grundværdi:  \r\n\r\n 6 byggeretsværdier a 60.000 kr.                        360.000 kr.  \r\n\r\n 15.000 m2 a 50 kr.                                     750.000 kr.  \r\n\r\n    840 m2 vej                                                0 kr.  \r\n\r\n  1.892 m2 beregnet vej                                       0 kr.  \r\n\r\n -----------------------------------------------------------------~  \r\n\r\n 17.732 m2                                            1.110.000 kr.  \r\n\r\n nedslag for manglende udstykningsomkostninger m.v.  \r\n\r\n 5 X 40.000    kr.                                     -200.000 kr.  \r\n\r\n -----------------------------------------------------------------~  \r\n\r\n Grundværdi                                             910.000 kr.  \r\n\r\n Forskelsværdi (nedsættelse 70.000 kr.)                 200.000 kr.  \r\n\r\n -----------------------------------------------------------------~  \r\n\r\n Ejendomsværdi afrundet                               1.100.000 kr.  \r\n\r\n -----------------------------------------------------------------~  \r\n\r\n</font></pre>\r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 6, side 481. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891822625"
        },
        {
            "displayName": "Entydig dokumentidentifikation",
            "displayValue": "CA004786"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18226"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/03/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8402-2297"
        },
        {
            "displayName": "Stikord",
            "displayValue": "GRUNDVÆRDI, SERVITUT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}