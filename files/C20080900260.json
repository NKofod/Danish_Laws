{
    "id": 114419,
    "title": "Vejledning til skolerne om annoncering af grundforløbspakker",
    "documentTypeId": "180",
    "isSagsforlobPeriodValid": true,
    "shortName": "VEJ nr 9002 af 15/01/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning til skolerne om annoncering af grundforløbspakker</p>\n      <p class=\"Kapitel\">Afsnit I</p>\n      <p class=\"Afsnitsoverskrift\">Formål med vejledningen</p>\n      <p class=\"Tekst\">Formålet med denne vejledning er at understøtte skolerne i tilrettelæggelsen af annoncering af grundforløbspakker.</p>\n      <p class=\"Tekst\">Baggrunden for vejledningen er, at skolerne fra den 1. januar 2008 skal tilbyde elever særligt strukturerede grundforløb (grundforløbspakker), jf. hovedbekendtgørelsens § 57, stk. 3.</p>\n      <p class=\"Kapitel\">Afsnit II</p>\n      <p class=\"Afsnitsoverskrift\">Rammerne for annoncering</p>\n      <p class=\"Tekst\">Det fremgår af hovedbekendtgørelsens § 57, stk. 4, at skolerne skal annoncere udbudte grundforløbspakker på skolens hjemmeside, så elever, forældre og vejledere har kendskab til pakkerne.</p>\n      <p class=\"Tekst\">Det fremgår endvidere af forarbejderne til ændring af lov om erhvervsuddannelser m.v. (lov nr. 561 af 6. juni 2007), at formålet med skolernes annoncering er at skabe grundlag for, at elever, forældre og vejledere kan inddrage grundforløbspakkerne i overvejelserne inden uddannelsesstart.</p>\n      <p class=\"Tekst\">For så vidt angår indholdet i grundforløbspakkerne fremgår det af forarbejderne, at skolerne skal udbyde særligt strukturerede grundforløb for uafklarede elever og elever med svage uddannelsesforudsætninger, som har brug for mere stabile sociale rammer om en undervisning, der rummer færre valgsituationer; situationer der for nogle elever kan være svære at overskue. Sådanne grundforløbspakker kan også være henvendt til elever af anden etnisk herkomst end dansk, der har brug for undervisning i dansk sprog-, kultur- og samfundsforståelse for bedre at kunne tilegne sig fagsproget i den pågældende uddannelse.</p>\n      <p class=\"Tekst\">Skolerne skal også udbyde grundforløbspakker for elever med et afklaret realistisk uddannelsesvalg, fx elever med en uddannelsesaftale, forudgående uddannelse eller længere tids relevant erhvervserfaring.</p>\n      <p class=\"Tekst\">Hvis en skole ikke er i stand til at løfte opgaven alene, må den indgå i samarbejde med andre skoler eller skoleformer og på den måde søge ekstern hjælp. Grundforløbspakker kan således tilrettelægges i samarbejde med eksterne samarbejdspartnere, herunder produktionsskoler og sprogskoler.</p>\n      <p class=\"Tekst\">Denne beskrivelse af grundforløbspakker er ikke udtømmende.</p>\n      <p class=\"Kapitel\">Afsnit III</p>\n      <p class=\"Afsnitsoverskrift\">Undervisningsministeriets fortolkning af rammerne for annoncering af grundforløbspakker</p>\n      <p class=\"Tekst\">Det er et krav, at skolen annoncerer grundforløbspakkerne på skolens hjemmeside. Skolen kan som supplement hertil udarbejde pjecer, annoncere i lokalpressen m.v.</p>\n      <p class=\"Tekst\">Grundforløb, og dermed grundforløbspakker, udbydes og gennemføres med hjemmel i erhvervsuddannelsesloven. Det er også på dette grundlag, at Undervisningsministeriet yder taxametertilskud. Skolernes annoncering skal derfor afspejle dette forhold.</p>\n      <p class=\"Tekst\">Skolernes annoncering skal også afspejle, at formålet med annonceringen er, at elever, forældre og vejledere skal have kendskab til pakkerne, så disse kan inddrages i overvejelserne inden uddannelsesstart. Annonceringen skal altså give et klart og retvisende indtryk af, hvilke undervisningstilbud eleven får og med hvilket formål.</p>\n      <p class=\"Tekst\">Følgende bør i almindelighed fremgå af skolernes annoncering:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Grundforløbspakken er den indledende del af en erhvervsuddannelse.</p>\n        <p class=\"Liste1\"><span class=\"Liste1Nr\" id=\"\">–</span> Grundforløbspakken gennemføres inden for en indgang til erhvervsuddannelserne.</p>\n        <p class=\"Liste1\"><span class=\"Liste1Nr\" id=\"\">–</span> Formålet med grundforløbspakken er at gøre eleven parat til at begynde på et eller flere nærmere angivne hovedforløb i uddannelserne inden for indgangen.</p>\n        <p class=\"Liste1\"><span class=\"Liste1Nr\" id=\"\">–</span> Grundforløbspakkens varighed.</p>\n        <p class=\"Liste1\"><span class=\"Liste1Nr\" id=\"\">–</span> Grundforløbspakkens særlige undervisningstilbud, herunder eventuelle muligheder for individuelle undervisningstilbud.</p>\n        <p class=\"Liste1\"><span class=\"Liste1Nr\" id=\"\">–</span> Eventuelt samarbejde med andre skoler eller skoleformer om gennemførelsen af pakken.</p>\n      </p>\n      <p class=\"Kapitel\">Afsnit IV</p>\n      <p class=\"Afsnitsoverskrift\">Rammer for indhold i grundforløbspakkerne</p>\n      <p class=\"Tekst\">Det skal for god ordens skyld understreges, at denne vejledning ikke omfatter rammerne for tilrettelæggelsen af grundforløbspakkernes indhold, jf. § 57, stk. 3.</p>\n      <p class=\"Tekst\">Undervisningsministeriet har udarbejdet et sæt eksemplariske grundforløbspakker, som kan ses på</p>\n      <p>www.emu.dk</p>\n      <p class=\"Tekst\">. Skolerne kan foruden i de generelle regler tage afsæt her ved udviklingen af pakkerne.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Undervisningsministeriet, den 15. januar 2008</P><P CLASS=SIGN1 ALIGN=\"CENTER\">P.M.V.<BR>Søren Hansen<BR>Afdelingschef</P><P CLASS=SIGN2 ALIGN=\"RIGHT\">/ John T. Larsen</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/01/2008"
        },
        {
            "displayName": "Accession",
            "displayValue": "C20080900260"
        },
        {
            "displayName": "Entydig dokumentidentifikation",
            "displayValue": "AT003227"
        },
        {
            "displayName": "Dato for førstegangsindlæggelse",
            "displayValue": "16/01/2008"
        },
        {
            "displayName": "Dato for indlæggelse",
            "displayValue": "14/07/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9002"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/01/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 034.786.021"
        },
        {
            "displayName": "Stikord",
            "displayValue": "Grundforløb"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}