{
    "id": 50285,
    "title": "Bekendtgørelse af Overenskomst af 27. august 1981 mellem Kongeriget Danmarks regering og Det Svejtsiske Federale Råd om international passager- og godsbefordring ad landevej ",
    "documentTypeId": "220",
    "isSagsforlobPeriodValid": false,
    "shortName": "BKI nr 51 af 26/02/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af Overenskomst af 27. august  \r\n\r\n 1981 mellem Kongeriget Danmarks regering og Det Svejtsiske Federale Råd om  \r\n\r\n international passager- og godsbefordring ad landevej </H1>  \r\n\r\n<P></P>  \r\n\r\n<BR>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Det Svejtsiske Federale Råd om  \r\n\r\n international passager- og godsbefordring ad landevej. </P>  \r\n\r\n<P>Kongeriget Danmarks regering og Det Svejtsiske Federale Råd er ud fra  \r\n\r\n ønsket om at fremme passager- og godstrafikken ad landevej mellem de to  \r\n\r\n stater samt i transit gennem deres områder blevet enige om følgende: </P>  \r\n\r\n<P>Artikel 1 </P>  \r\n\r\n<P>Anvendelsesområde </P>  \r\n\r\n<P>Bestemmelserne i nærværende overenskomst gælder såvel for transporter af  \r\n\r\n personer og gods hidrørende fra eller bestemt for den ene kontraherende parts  \r\n\r\n område, som for alle transporter i transit gennem dette område udført ved  \r\n\r\n hjælp af køretøjer, der er registreret på den anden kontraherende parts  \r\n\r\n område. </P>  \r\n\r\n<P>Artikel 2 </P>  \r\n\r\n<P>Definitioner </P>  \r\n\r\n<UL CLASS=PLAIN-LIST>  \r\n\r\n<LI>1) Udtrykket &#187;transportudøvere&#171; betegner en fysisk eller  \r\n\r\n juridisk person, som i Danmark eller i Svejts har ret til at udføre  \r\n\r\n transporter af personer eller gods ad landevej i overensstemmelse med de  \r\n\r\n regler, der gælder i hans eget land. </LI>  \r\n\r\n<LI>2) Udtrykket &#187;køretøj&#171; betegner såvel ethvert mekanisk drevet  \r\n\r\n køretøj, som i givet tilfælde, dets påhængs- eller sættevogn, som er  \r\n\r\n indrettet til transport ad landevej: </LI>  \r\n\r\n<LI>a) af mere end 8 siddende personer, fraregnet føreren, af gods. </LI>  \r\n\r\n<LI>3) Udtrykket &#187;tilladelse&#171; betegner enhver licens, koncession  \r\n\r\n eller tilladelse, som kan udnyttes i overensstemmelse med de bestemmelser,  \r\n\r\n som gælder hos hver af de kontraherende parter. </LI>  \r\n\r\n</UL>  \r\n\r\n<P>Artikel 3 </P>  \r\n\r\n<P>Personbefordring </P>  \r\n\r\n<UL CLASS=PLAIN-LIST>  \r\n\r\n<LI>1) Personbefordring må kun udføres på grundlag af en forudgående  \r\n\r\n tilladelse. </LI>  \r\n\r\n<LI>2) Lejlighedsvise personbefordringer, som opfylder de følgende  \r\n\r\n betingelser, er dog ikke undergivet reglerne om tilladelse: </LI>  \r\n\r\n<LI>a) Transport af de samme personer udført af det samme køretøj under en  \r\n\r\n hel rejse, hvis udgangspunkt og ankomststed er beliggende i den stat, hvor  \r\n\r\n køretøjet er registreret, forudsat at ingen bliver optaget eller afsat  \r\n\r\n undervejs eller ved stop uden for den nævnte stat (kørsel med lukkede døre),  \r\n\r\n eller </LI>  \r\n\r\n<LI>b) Transport af en gruppe passagerer fra et sted beliggende i den stat,  \r\n\r\n hvor køretøjet er registreret, til et sted beliggende på den anden  \r\n\r\n kontraherende parts område, når køretøjet forlader dette område tomt, eller  \r\n\r\n</LI>  \r\n\r\n<LI>c) transport af passagerer i transit gennem den anden kontraherende parts  \r\n\r\n område, med undtagelse af rejser, som gentages mellem de samme steder med  \r\n\r\n mindre end 16 dages mellemrum. </LI>  \r\n\r\n<LI>3) I tilfælde af kørsel i transit uden passagerer, påhviler det  \r\n\r\n transportudøveren at dokumentere berettigelsen af, at han gennemkører den  \r\n\r\n anden kontraherende parts område uden passagerer. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Godstransport </P>  \r\n\r\n<UL CLASS=PLAIN-LIST>  \r\n\r\n<LI>1) Den ene af de kontraherende parters transportudøvere har ret til  \r\n\r\n midlertidigt at indføre et tomt eller læsset køretøj på den anden  \r\n\r\n kontraherende parts område for at transportere gods: </LI>  \r\n\r\n<LI>a) mellem et hvilket som helst sted beliggende på den ene kontraherende  \r\n\r\n parts område og et hvilket som helst sted beliggende på den anden  \r\n\r\n kontraherende parts område, eller </LI>  \r\n\r\n<LI>b) i transit gennem den anden kontraherende parts område. </LI>  \r\n\r\n<LI>2) Transporter fra et tredjeland bestemt for den anden kontraherende part  \r\n\r\n eller fra den anden kontraherende part bestemt for et tredjeland er  \r\n\r\n undergivet reglerne om tilladelse. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>Anvendelse af den nationale lovgivning </P>  \r\n\r\n<P>Med hensyn til anliggender, som ikke er reguleret ved nærværende  \r\n\r\n overenskomst, er den ene kontraherende parts transportudøvere og førere af  \r\n\r\n køretøjer, når de befinder sig på den anden kontraherende parts område,  \r\n\r\n undergivet de nationale forskrifter, som gælder i sidstnævnte stat. </P>  \r\n\r\n<P>Artikel 6 </P>  \r\n\r\n<P>Interne transporter </P>  \r\n\r\n<P>Den ene kontraherende parts transportudøvere er ikke berettigede til at  \r\n\r\n udføre transporter ad landevej af personer eller gods mellem to punkter, der  \r\n\r\n er beliggende på den anden kontraherende parts område. </P>  \r\n\r\n<P>Artikel 7 </P>  \r\n\r\n<P>Overtrædelser </P>  \r\n\r\n<UL CLASS=PLAIN-LIST>  \r\n\r\n<LI>1) De kontraherende parters kompetente myndigheder kontrollerer, at  \r\n\r\n transportudøverne overholder bestemmelserne i nærværende overenskomst. </LI>  \r\n\r\n<LI>2) Transportudøvere og førere af køretøjer, som på den anden  \r\n\r\n kontraherende parts område har begået overtrædelser af bestemmelserne i  \r\n\r\n nærværende overenskomst eller af love eller forskrifter, der gælder på det  \r\n\r\n pågældende område vedrørende vejtransport eller færdsel, kan på begæring af  \r\n\r\n dette lands kompetente myndigheder gøres til genstand for følgende  \r\n\r\n sanktioner, som pålægges af myndighederne i den stat, hvori køretøjet er  \r\n\r\n registreret: </LI>  \r\n\r\n<LI>a) advarsel, </LI>  \r\n\r\n<LI>b) midlertidig inddragelse, helt eller delvist, af retten til at udføre  \r\n\r\n transporter på den kontraherende parts område, hvor overtrædelsen har fundet  \r\n\r\n sted. </LI>  \r\n\r\n<LI>3) Den myndighed, som har pålagt en sådan sanktion, underretter den anden  \r\n\r\n kontraherende parts kompetente myndighed derom. </LI>  \r\n\r\n<LI>4) Pålæggelsen af de i det foregående nævnte sanktioner udelukker ikke  \r\n\r\n brug af de sanktioner, som kan anvendes i henhold til den nationale  \r\n\r\n lovgivning af den kontraherende parts domstole og kompetente myndigheder på  \r\n\r\n hvis område, sådanne overtrædelser har fundet sted. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Kompetente myndigheder </P>  \r\n\r\n<P>De kontraherende parter meddeler gensidigt hinanden, hvilke myndigheder,  \r\n\r\n der skal anvende nærværende overenskomst. Disse myndigheder opretholder  \r\n\r\n direkte kontakt med hinanden. </P>  \r\n\r\n<P>Artikel 9 </P>  \r\n\r\n<P>Anvendelsesregler </P>  \r\n\r\n<P>De kontraherende parters kompetente myndigheder fastsætter regler for  \r\n\r\n anvendelsen af nærværende overenskomst ved en protokol, som underskrives  \r\n\r\n samtidig med overenskomsten. </P>  \r\n\r\n<P>Artikel 10 </P>  \r\n\r\n<P>Blandet kommission </P>  \r\n\r\n<UL CLASS=PLAIN-LIST>  \r\n\r\n<LI>1) De kontraherende parter nedsætter en blandet kommission med det formål  \r\n\r\n at behandle spørgsmål vedrørende anvendelsen af nærværende overenskomst.  \r\n\r\n</LI>  \r\n\r\n<LI>2) Denne kommission kan ændre den i artikel 9 nævnte protokol. </LI>  \r\n\r\n<LI>3) Den ene af de kontraherende parters kompetente myndigheder kan anmode  \r\n\r\n om, at denne blandede kommission træder sammen, hvilket den skiftevis gør på  \r\n\r\n hvert af de kontraherende parters område. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<P>Anvendelse i Fyrstendømmet Liechtenstein </P>  \r\n\r\n<P>I overensstemmelse med Fyrstendømmet Liechtensteins formelle anmodning  \r\n\r\n udstrækker overenskomsten sine virkninger til denne stat, sålænge denne  \r\n\r\n forbliver knyttet til den Svejtsiske Konfederation ved en toldunionstraktat.  \r\n\r\n</P>  \r\n\r\n<P>Artikel 12 </P>  \r\n\r\n<P>Ikrafttræden og gyldighedstid </P>  \r\n\r\n<UL CLASS=PLAIN-LIST>  \r\n\r\n<LI>1) Nærværende overenskomst træder i kraft, når hver af de kontraherende  \r\n\r\n parter har meddelt den anden kontraherende part, at den har forholdt sig i  \r\n\r\n overensstemmelse med de forfatningsmæssige regler vedrørende indgåelse af  \r\n\r\n internationale overenskomster og disses ikrafttræden. </LI>  \r\n\r\n<LI>2) Overenskomsten gælder i et år fra dens ikrafttræden og forlænges  \r\n\r\n stiltiende fra år til år, medmindre den opsiges af en af de kontraherende  \r\n\r\n parter, tre måneder før udløbet af den løbende periode. </LI>  \r\n\r\n<LI>3) Ved nærværende overenskomsts ikrafttrædelsesdato er notevekslingerne  \r\n\r\n af 14. august 1963 og 26. juli 1968 mellem de to stater vedrørende  \r\n\r\n landevejstransporter ophævet. </LI>  \r\n\r\n</UL>  \r\n\r\n<P>Til bekræftelse heraf har de undertegnede, med fornøden bemyndigelse af  \r\n\r\n deres respektive regeringer, underskrevet nærværende overenskomst. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i København, den 27. august  \r\n\r\n 1981 i 2 originaleksemplarer </I> </P>  \r\n\r\n<P CLASS=UNDERSKREVET-AF ALIGN=CENTER>på fransk. </P>  \r\n\r\n<P>For Det Svejtsiske Federale Råd </P>  \r\n\r\n<P>Max Fischer </P>  \r\n\r\n<P>For Kongeriget Danmarks regering </P>  \r\n\r\n<P>K. Junge Pedersen </P>  \r\n\r\n<P>PROTOKOL </P>  \r\n\r\n<P>I overensstemmelse med artikel 9 i overenskomsten mellem Kongeriget  \r\n\r\n Danmarks regering og Det Svejtsiske Federale Råd vedrørende internationale  \r\n\r\n landevejstransporter underskrevet i København den 27. august 1981 er man  \r\n\r\n enedes om følgende: </P>  \r\n\r\n<P CLASS=PUNKT> <B>1.</B> Personbefordring </P>  \r\n\r\n<P>(artikel 3) </P>  \r\n\r\n<P>Anmodninger om indkørsel med tom vogn på den anden kontraherende parts  \r\n\r\n territorium for deer at optage passagerer bestemt for den stat, hvor  \r\n\r\n køretøjet er registreret, skal indgives skriftligt til den anden  \r\n\r\n kontraherende parts kompetente myndighed. </P>  \r\n\r\n<P>Anmodninger om tilladelse til personbefordring, som ikke opfylder  \r\n\r\n betingelserne i overenskomstens artikel 3, stk. 2, skal forelægges de  \r\n\r\n kompetente myndigheder i det land, hvor køretøjet er registreret, som, hvis  \r\n\r\n anmodningen kan anbefales, oversender den til den anden kontraherende parts  \r\n\r\n kompetente myndighed. </P>  \r\n\r\n<P>Den myndighed, som har udleveret en tilladelse, underretter den anden  \r\n\r\n kontraherende parts kompetente myndighed derom, idet den tilsender den en  \r\n\r\n kopi af det udleverede dokument. </P>  \r\n\r\n<P>Tilladelserne skal medbringes i køretøjerne og præsenteres på forlangende  \r\n\r\n af kontrolorganerne. </P>  \r\n\r\n<P>Mod forevisning af dokumentation fritages køretøjer, der er bestemt til at  \r\n\r\n erstatte busser, der er beskadiget eller gået i stykker, fra kravet om  \r\n\r\n tilladelse til tom indkørsel. </P>  \r\n\r\n<P CLASS=PUNKT> <B>2.</B> Godstransport </P>  \r\n\r\n<P>(artikel 4) </P>  \r\n\r\n<P>De to kontraherende parters kompetente myndigheder skal enes om reglerne  \r\n\r\n vedrørende udlevering af tilladelser til tredjelandskørsel. </P>  \r\n\r\n<P CLASS=PUNKT> <B>3.</B> Anvendelse af den nationale lovgivning </P>  \r\n\r\n<P>(artikel 5) </P>  \r\n\r\n<P>De kontraherende parter noterer sig, at overenskomstens artikel 5 navnlig  \r\n\r\n vedrører lovgivningen om landevejstransporter, om færdslen, om køretøjernes  \r\n\r\n vægt og dimensioner, om arbejds- og hviletid for henholdsvis førere m.v. samt  \r\n\r\n deres køretid. </P>  \r\n\r\n<P CLASS=PUNKT> <B>4.</B> Kompetente myndigheder </P>  \r\n\r\n<P>(artikel 8) </P>  \r\n\r\n<P>De kompetente myndigheder med hensyn til anvendelsen af overenskomsten er:  \r\n\r\n</P>  \r\n\r\n<P>For Danmark: </P>  \r\n\r\n<P>For så vidt angår de i overenskomstens artikler 3 og 4, stk. 2, omhandlede  \r\n\r\n punkter: </P>  \r\n\r\n<P>Direktoratet for vejtransport, </P>  \r\n\r\n<P>Borgergade 20, </P>  \r\n\r\n<P>DK-1300 København K. </P>  \r\n\r\n<P>Tel. (01) 14 74 44. </P>  \r\n\r\n<P>Telex 19879. </P>  \r\n\r\n<P>For så vidt angår de andre artikler: </P>  \r\n\r\n<P>Ministeriet for offentlige arbejder, </P>  \r\n\r\n<P>Frederiksholms Kanal 27, </P>  \r\n\r\n<P>DK-1220 København K. </P>  \r\n\r\n<P>Tel. (01) 12 62 42. </P>  \r\n\r\n<P>Telex 22275 moa dk. </P>  \r\n\r\n<P>For Svejts og Fyrstendømmet Liechtenstein: </P>  \r\n\r\n<P>Le Departement federal des transports, des communications et de l'energie,  \r\n\r\n</P>  \r\n\r\n<P>Office federal des transports, CH - 3003 Berne. </P>  \r\n\r\n<P>Telex 33 179 eav ch. </P>  \r\n\r\n<P>Tel. Berne 61 41 11. </P>  \r\n\r\n<P CLASS=PUNKT> <B>5.</B> Køretøjernes vægt og dimensioner </P>  \r\n\r\n<P>Med hensyn til køretøjernes vægt og dimensioner forpligter hver af de  \r\n\r\n kontraherende parter sig til ikke at pålægge køretøjer, der er registreret  \r\n\r\n hos den anden kontraherende part, strengere regler end dem, som anvendes for  \r\n\r\n de køretøjer, der er registreret på deres område. </P>  \r\n\r\n<P>De køretøjer, hvis vægt og dimensioner overskrider de maksima, som er  \r\n\r\n fastsat i hver af de kontraherende parters nationale lovgivning må ikke  \r\n\r\n befinde sig på den anden kontraherende parts territorium, medmindre de er  \r\n\r\n forsynede med en særlig færdselstilladelse udleveret af de kompetente  \r\n\r\n myndigheder. </P>  \r\n\r\n<P CLASS=PUNKT> <B>6.</B> Toldbestemmelser </P>  \r\n\r\n<P>Brændstoffer og smørestoffer indeholdt i normale tanke i de køretøjer, som  \r\n\r\n indføres midlertidigt, tillades indført uden beskatning af told og  \r\n\r\n importafgifter og uden hensyntagen til importforbud og restriktioner. </P>  \r\n\r\n<P>Reservedele til brug ved reparation af et allerede indkørt køretøj skal  \r\n\r\n midlertidigt tillades indført uden betaling af told og importafgifter og uden  \r\n\r\n hensyntagen til importforbud og restriktioner. </P>  \r\n\r\n<P>De kontraherende parter kan forlange, at disse dele indføres under en  \r\n\r\n ordning om midlertidig indførelse. De udskiftede dele fortoldes, genudføres  \r\n\r\n eller tilintetgøres under toldkontrol. </P>  \r\n\r\n<P CLASS=PUNKT> <B>7.</B> Skatter og afgifter </P>  \r\n\r\n<P>I overensstemmelse med de nationale lovgivninger, som er i kraft, og under  \r\n\r\n forbehold af gensidighed, er køretøjer, som er registreret på den ene  \r\n\r\n kontraherende parts område og midlertidigt befinder sig på den anden  \r\n\r\n kontraherende parts område, fritaget for alle de skatter og afgifter, som  \r\n\r\n pålægges benyttelsen eller besiddelsen af køretøjer i det pågældende område.  \r\n\r\n</P>  \r\n\r\n<P>Fritagelsen omfatter dog ikke opkrævningen af gebyrer for tilladelser  \r\n\r\n såvel som eventuelle bompenge på veje, broer og tunneler, told- og  \r\n\r\n forbrugsafgifter af køretøjernes brændstof, bortset fra det brændstof, der  \r\n\r\n befinder sig i køretøjernes normale tanke ved deres indkørsel, samt  \r\n\r\n administrative gebyrer, der opkræves for at tillade afvigelser fra  \r\n\r\n færdselslovgivningen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i København, den 27. august  \r\n\r\n 1981. </I> </P>  \r\n\r\n<P CLASS=UNDERSKREVET-AF ALIGN=CENTER>For Det Svejtsiske Federale Råd </P>  \r\n\r\n<P>Max Fischer </P>  \r\n\r\n<P>For Kongeriget Danmarks regering </P>  \r\n\r\n<P>K. Junge Pedersen </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 26. februar 1982 </I> </P>  \r\n\r\n<P CLASS=UNDERSKREVET-AF ALIGN=CENTER>J. K. Hansen </P>  \r\n\r\n<P>/K. Junge Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/1982"
        },
        {
            "displayName": "Accession",
            "displayValue": "L19820005164"
        },
        {
            "displayName": "Entydig dokumentidentifikation",
            "displayValue": "CM009105"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "26/02/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Min. f. off. arb. J.nr. 1-6-S-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}