{
    "id": 110067,
    "title": "1989 LSF 61   FORSLAG TIL LOV OM ÆNDRING AF LOV OM SOCIAL BISTAND (ØGET FLEKSIBILITET   MED HENSYN TIL DAGPASNINGSORDNINGER FOR BØRN SAMT TILSKUD TIL PRIVATE   BØRNEPASNINGSORDNINGER) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 61",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 61 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Øget fleksibilitet  \r\n\r\n med hensyn til dagpasningsordninger for børn samt tilskud til private  \r\n\r\n børnepasningsordninger) </P>  \r\n\r\n<P></P>  \r\n\r\n<P>Fremsat af socialministeren (Aase Olesen) </P>  \r\n\r\n<P></P>  \r\n\r\n<P>den 8. november 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 24. april 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900027730\"> Lov nr. 277 af 02/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om social bistand, jf. lovbekendtgørelse nr. 637 af 27. september  \r\n\r\n 1989, foretages følgende ændringer: </P>  \r\n\r\n<P>1. I <I>§ 63, stk. 1, 2. pkt.,</I> indsættes efter &#187;dagpleje&#171;:  \r\n\r\n &#187;, jf. dog § 64, stk. 1, 2. pkt.&#171; </P>  \r\n\r\n<P>2. I <I>§ 64, stk. 1, 1. pkt.,</I> indsættes efter &#187;hjem&#171;:  \r\n\r\n &#187;og andre lokaler i børnenes hjemlige miljø&#171;. </P>  \r\n\r\n<P>3. I <I>§ 64, stk. 1,</I> indsættes efter 1. pkt.: </P>  \r\n\r\n<P>&#187;Varetages dagplejen af flere personer fra samme husstand, kan  \r\n\r\n kommunalbestyrelsen bestemme, at der i dagplejen kan modtages op til 10  \r\n\r\n børn.&#171; </P>  \r\n\r\n<P>4. I <I>§ 69</I> indsættes efter stk. 1 som nyt stykke: </P>  \r\n\r\n<P>&#187;Stk. 2. Tilbud om ophold i daginstitution er sammen med dagpleje  \r\n\r\n efter § 64 og pasningsordninger efter § 70 et led i kommunens samlede  \r\n\r\n generelle og forebyggende tilbud til børn, og ordningerne skal i samarbejde  \r\n\r\n med forældrene og børnene skabe rammer, der fremmer børns udvikling, trivsel  \r\n\r\n og selvstændighed.&#171; </P>  \r\n\r\n<P>Stk. 2-3 bliver herefter stk. 3-4. </P>  \r\n\r\n<P>5. <I>§ 69, stk. 3,</I> der bliver stk. 4, ophæves. </P>  \r\n\r\n<P>6. <I>§ 70</I> affattes således: </P>  \r\n\r\n<P>&#187;§ 70. Kommunalbestyrelsen kan til private pasningsordninger for børn  \r\n\r\n yde et tilskud pr. barn. </P>  \r\n\r\n<P>Stk. 2. Pasningsordninger efter stk. 1 er ikke omfattet af § 73, stk. 1, 3  \r\n\r\n og 4, dog kan forældrebetalingen ikke overstige 35 pct. af udgifterne i  \r\n\r\n tilsvarende kommunale pasningstilbud. </P>  \r\n\r\n<P>Stk. 3. Kommunalbestyrelsen underretter Socialstyrelsen om  \r\n\r\n pasningsordninger, inden der gives tilskud efter stk. 1.&#171; </P>  \r\n\r\n<P>7. I <I>§ 72</I> indsættes som <I>2. pkt.: </I></P>  \r\n\r\n<P>&#187;Kommunalbestyrelsen kan bestemme, at pasningsordninger etableret  \r\n\r\n efter § 70 ikke er omfattet af 1. pkt.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. Socialministeren fremsætter forslag for Folketinget om revision af  \r\n\r\n bistandslovens § 70 inden udgangen af folketingsåret 1992-93. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om social bistand, jf. lovbekendtgørelse nr. 637 af 27. september  \r\n\r\n 1989 foretages følgende ændringer. </P>  \r\n\r\n<P>1. I <I>§ 63, stk. 1, 2. pkt.</I> indsættes efter &#187;dagpleje&#171;:  \r\n\r\n &#187;,jf. dog § 64, stk. 1, 2. pkt.&#171;. </P>  \r\n\r\n<P>2. I <I>§ 64, stk. 1, 1. pkt.</I> indsættes efter &#187;hjem&#171;:  \r\n\r\n &#187;og andre lokaler&#171;. </P>  \r\n\r\n<P>3. I <I>§ 64, stk. 1,</I> indsættes efter <I>1. pkt.: </I></P>  \r\n\r\n<P>&#187;Varetages dagplejen af flere personer, kan kommunalbestyrelsen  \r\n\r\n bestemme, at der i dagplejen kan modtages op til 10 børn.&#171;. </P>  \r\n\r\n<P>4. I <I>§ 69</I> indsættes efter stk. 1, som nyt stykke: </P>  \r\n\r\n<P>&#187;Stk. 2. Tilbud om ophold i daginstitution er sammen med dagpleje  \r\n\r\n efter § 64 og pasningsordninger efter § 70 et led i kommunens samlede  \r\n\r\n generelle og forebyggende tilbud til børn, og ordningerne skal i samarbejde  \r\n\r\n med forældrene og børnene skabe rammer, der fremmer børns udvikling, trivsel  \r\n\r\n og selvstændighed.&#171; </P>  \r\n\r\n<P>Stk. 2.-3. bliver herefter stk. 3.-4. </P>  \r\n\r\n<P>5. <I>§ 69, stk. 3,</I> der bliver stk. 4, ophæves. </P>  \r\n\r\n<P>6. <I>§ 70</I> affattes således: </P>  \r\n\r\n<P>&#187;§ 70. Kommunalbestyrelsen kan til private pasningsordninger for børn  \r\n\r\n yde et tilskud pr. barn. </P>  \r\n\r\n<P>Stk. 2. Pasningsordninger efter stk. 1 er ikke omfattet af § 73, stk. 1,  \r\n\r\n stk. 3 og 4, dog kan forældrebetalingen ikke overstige 35 pct. af udgifterne  \r\n\r\n i tilsvarende kommunale pasningstilbud. </P>  \r\n\r\n<P>Stk. 3. Kommunalbestyrelsen underretter Socialstyrelsen om  \r\n\r\n pasningsordninger, inden der gives tilskud efter stk. 1.&#171;. </P>  \r\n\r\n<P>7. I <I>§ 72</I> indsættes som <I>2. pkt.: </I></P>  \r\n\r\n<P>&#187;Kommunalbestyrelsen kan bestemme, at pasningsordninger etableret  \r\n\r\n efter § 70 ikke er omfattet af 1. pkt.&#171;. </P>  \r\n\r\n<P>8. I <I>§ 73, stk. 4,</I> udgår: &#187;for et regnskabsår ad gangen&#171;.  \r\n\r\n</P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. Socialministeren fremsætter forslag for Folketinget om revision af  \r\n\r\n bistandslovens § 70 inden udgangen af folketingsåret 1992-1993. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Forslag til lov om ændring af lov om social bistand (øget fleksibilitet  \r\n\r\n med hensyn til dagpasningsordninger for børn samt tilskud til private  \r\n\r\n børnepasningsordninger (L. 246) blev fremsat den 18. maj 1989 af  \r\n\r\n socialministeren, men ikke færdigbehandlet i Folketingssamlingen 1988/89.  \r\n\r\n Lovforslaget fremsættes påny, idet et forslag om indtægtsgraduerede kommunale  \r\n\r\n tilskud dog udelades, fordi spørgsmålet må ses i sammenhæng med generelle  \r\n\r\n overvejelser på området. </P>  \r\n\r\n<P>På dagpasningsområdet for børn er det efter regeringens opfattelse et  \r\n\r\n centralt problem, at trods udbygning af antallet af tilbud er ventelister  \r\n\r\n fortsat et stort problem for forældre, der ønsker pasning af deres børn. </P>  \r\n\r\n<P>Af ressourcemæssige grunde er det ikke muligt at afhjælpe  \r\n\r\n ventelisteproblemet gennem en traditionel udbygning af kapaciteten. Der må  \r\n\r\n derfor satses på at øge mulighederne for, at bestående rammer og ressourcer  \r\n\r\n kan udnyttes bedre. </P>  \r\n\r\n<P>Dette forudsætter, at kommunerne får mere fleksible rammer, inden for  \r\n\r\n hvilke de kan tilrettelægge en lokal daginstitutionspolitik tilpasset lokale  \r\n\r\n behov og muligheder. </P>  \r\n\r\n<P>Et eksempel på, hvorledes rammerne kan udnyttes bedre til gavn for flere  \r\n\r\n forældre og børn, er socialministerens henstilling af 16. marts 1989 til  \r\n\r\n kommunalbestyrelserne om at etablere flere deltidstilbud. </P>  \r\n\r\n<P>Med udgangspunkt i en række forslag fra de kommunale organisationer -  \r\n\r\n herunder forslagene fra Udvalget vedrørende kommunalt udgiftspres og  \r\n\r\n styringsmuligheder (&#187;Lotz II-udvalget&#171;) - foreslås kommunernes  \r\n\r\n handlemuligheder forbedret på følgende områder: </P>  \r\n\r\n<P>1. Mulighed for at etablere dagplejeordninger i et hjemligt miljø udvides.  \r\n\r\n</P>  \r\n\r\n<P>2. Forældrebetalingen skal kunne justeres i årets løb. </P>  \r\n\r\n<P>3. Som et supplement til de almindelige pasningstilbud skal der kunne ydes  \r\n\r\n tilskud til forældre eller andre, som privat laver en pasningsordning  \r\n\r\n (&#187;puljeordninger&#171;). </P>  \r\n\r\n<P>4. Socialministerens adgang til at fastsætte (vejledende) regler for  \r\n\r\n indretning m.v. af daginstitutioner ophæves. </P>  \r\n\r\n<P>Samtidig med, at rammerne for kommunernes handlefrihed på  \r\n\r\n dagtilbudsområdet gøres yderligere fleksible, findes det hensigtsmæssigt, at  \r\n\r\n der i bistandsloven indføres en overordnet formålsbestemmelse for disse  \r\n\r\n tilbud til børn. Formålsbestemmelsen, som indsættes som et nyt stk. 2 i  \r\n\r\n lovens § 69, er nærmere omtalt i bemærkningerne til de enkelte bestemmelser.  \r\n\r\n</P>  \r\n\r\n<P>Endelig mener regeringen, at der er behov for at ændre fripladsgrænserne.  \r\n\r\n Dette kan ske ved en ændring af betalingsbekendtgørelsen, og dette spørgsmål  \r\n\r\n vil blive taget op i anden sammenhæng. </P>  \r\n\r\n<P>ad 1. Bedre mulighed for dagplejeordninger i et hjemligt miljø. </P>  \r\n\r\n<P>I bistandslovens § 63, stk. 1, 2. pkt., er det fastsat, at der ikke kan  \r\n\r\n gives tilladelse til at have mere end 5 børn i privat dagpleje. </P>  \r\n\r\n<P>Baggrunden for bestemmelsen er et hensyn til børnene, idet der er en  \r\n\r\n grænse for, hvor mange børn en enkelt dagplejer kan overkomme. </P>  \r\n\r\n<P>Reglen er generel, dvs. den gælder både for rent private  \r\n\r\n dagplejearrangementer og de dagplejetilbud, der som et led i kommunens  \r\n\r\n pasningstilbud formidles af det sociale udvalg. </P>  \r\n\r\n<P>Kommunerne har i denne forbindelse anført, at når der er flere personer om  \r\n\r\n pasningen, er &#187;5-børnsreglen&#171; ikke rimelig, og en lempelse vil  \r\n\r\n kunne øge muligheden for en hensigtsmæssig tilrettelæggelse af den kommunale  \r\n\r\n dagpleje. </P>  \r\n\r\n<P>Behovet for dette bekræftes af forsøgsvirksomheden i forbindelse med  \r\n\r\n dagpleje, hvor flere forsøg har drejet sig om at give dispensation fra  \r\n\r\n &#187;5-børnsreglen&#171;. </P>  \r\n\r\n<P>Den traditionelle dagpleje etableres i dagplejerens eget hjem. For at øge  \r\n\r\n mulighederne for at etablere pasningstilbud for børn foreslås, at dagplejen  \r\n\r\n ikke nødvendigvis skal finde sted i plejerens hjem, og at det tillige skal  \r\n\r\n være muligt at udnytte velegnede lokaler i børnenes hjemlige miljø, f.eks. i  \r\n\r\n kollektiver og bofællesskaber, i boligbebyggelsen eller i et af børnenes  \r\n\r\n hjem. </P>  \r\n\r\n<P>Loven foreslås derfor ændret således, at dagplejen kan etableres på andre  \r\n\r\n måder end i private hjem, og at der i dagplejen kan være op til 10 børn, når  \r\n\r\n der er mere end en person om pasningen. Når flere dagplejere indgår i en  \r\n\r\n ordning med op til 10 børn, skal de hver for sig kunne godkendes som  \r\n\r\n dagplejere. </P>  \r\n\r\n<P>Dagplejen skal fortsat være en ordning, der omfatter et begrænset antal  \r\n\r\n børn og etableres i et hjem eller i børnenes hjemlige miljø, og det  \r\n\r\n forudsættes, at kommunerne sikrer sig, at de pasningsmæssige rammer er  \r\n\r\n forsvarlige, herunder at de fysiske rammer er egnet til at modtage det antal  \r\n\r\n børn, som dagplejen godkendes til. </P>  \r\n\r\n<P>ad 2. Forældrebetalingen skal kunne justeres i årets løb. </P>  \r\n\r\n<P>I bistandslovens § 73, stk. 4, er det fastsat, at forældrebetalingen  \r\n\r\n fastsættes for et regnskabsår ad gangen på grundlag af institutionernes  \r\n\r\n budgetter. </P>  \r\n\r\n<P>Denne bestemmelse har bl.a. til formål at forenkle administrationen af  \r\n\r\n betalingsreglerne, bl.a. således at utilsigtede afvigelser fra budgettet ikke  \r\n\r\n bevirker, at forældrene med henvisning til &#187;35 pct.'s-reglen&#171; i §  \r\n\r\n 73, stk. 1, kan kræve for meget betalt forældrebetaling tilbage. </P>  \r\n\r\n<P>Bestemmelsen kan imidlertid hindre, at der løbende sker en justering af  \r\n\r\n institutionernes drift. For eksempel betyder det, at forældrene ikke har  \r\n\r\n mulighed for at opnå fordelene ved, at institutionsudgifterne i løbet af  \r\n\r\n budgetåret justeres nedad. Tilsvarende gælder, at hvis omkostningerne forøges  \r\n\r\n - f.eks. hvis forældre ønsker længere åbningstid - kan kommunen ikke  \r\n\r\n umiddelbart regulere forældrebetalingen på baggrund af de øgede omkostninger.  \r\n\r\n</P>  \r\n\r\n<P>Dette reducerer muligheden for løbende at opnå sammenhæng mellem  \r\n\r\n forældrebetalingen og udgifterne ved drift af pasningsordningen. </P>  \r\n\r\n<P>Det foreslås derfor, at der på grundlag af reviderede budgetter i løbet af  \r\n\r\n året kan ske ændringer i forældrebetalingen. </P>  \r\n\r\n<P>I overensstemmelse med gældende principper skal ændringerne gives med et  \r\n\r\n passende varsel, som sættes til mindst 1 måned. </P>  \r\n\r\n<P>ad 3. Adgang for kommunerne til at yde tilskud til forældre eller andre,  \r\n\r\n som driver en pasningsordning (&#187;puljeordninger&#171;). </P>  \r\n\r\n<P>Efter bistandsloven kan kommunerne tilbyde pasning af børn og unge i  \r\n\r\n daginstitutioner eller i den kommunale dagpleje. </P>  \r\n\r\n<P>Institutionerne kan være kommunale eller selvejende institutioner, som  \r\n\r\n kommunen har indgået overenskomst med. De selvejende institutioner er  \r\n\r\n omfattet af bistandslovens almindelige regler om f.eks. forældrebetaling,  \r\n\r\n central pladsanvisning m.v. Videre er disse institutioner via overenskomsten  \r\n\r\n med kommunen forpligtet til at følge de almindelige konterings- og  \r\n\r\n regnskabsprincipper, som gælder for kommunernes drift af institutionerne.  \r\n\r\n</P>  \r\n\r\n<P>Gennem selvejende institutioner er der således mulighed for, at privat  \r\n\r\n foretagsomhed kan medvirke til at fremskaffe pasningstilbud, men det må  \r\n\r\n samtidig konstateres, at de gældende regler kan stille sig i vejen for, at  \r\n\r\n private på andre måder kan deltage i løsningen af ventelisteproblemet. </P>  \r\n\r\n<P>For at skabe yderligere fleksibilitet og for at give forældre og andre  \r\n\r\n bedre betingelser for på egne præmisser at løse børns dagpasningsbehov  \r\n\r\n foreslås derfor indført adgang til, at kommunerne kan yde et økonomisk  \r\n\r\n tilskud til pasningsordninger. </P>  \r\n\r\n<P>Hvis en kreds af forældre, en virksomhed eller lign. ønsker at stå for  \r\n\r\n ansvaret for en pasningsordning, skal kommunerne derfor kunne yde et tilskud  \r\n\r\n til en sådan ordning. </P>  \r\n\r\n<P>Kommunalbestyrelsen afgør, om den vil yde støtten, og det er også  \r\n\r\n kommunalbestyrelsen, som fastlægger størrelsen af tilskuddet, som ydes i form  \r\n\r\n af et beløb pr. barn. </P>  \r\n\r\n<P>Initiativtagerne til en sådan privat pasningsordning forudsættes selv at  \r\n\r\n finde egnede lokaler, fastsætte børneantal, personalenormering, åbningstid  \r\n\r\n m.v. Initiativtagerne tilrettelægger således i det hele den daglige drift,  \r\n\r\n herunder også regnskabsføring. </P>  \r\n\r\n<P>Det er en forudsætning, at disse pasningstilbud skal være åbne også for  \r\n\r\n børn, som kræver en særlig indsats, og for sådanne børn må kommunen forhøje  \r\n\r\n tilskuddet til ordningen. </P>  \r\n\r\n<P>Initiativtagerne må på baggrund af de modtagne kommunale tilskud og evt.  \r\n\r\n andre indtægter fastsætte forældrebetalingen således, at der er dækning for  \r\n\r\n udgifterne til pasningsordningen, dog må forældrebetalingen ikke overstige 35  \r\n\r\n pct. af udgifterne i tilsvarende kommunale pasningstilbud. </P>  \r\n\r\n<P>Det skal fremhæves, at reglerne om hel eller delvis friplads også skal  \r\n\r\n gælde for disse ordninger. Det vil sige, at forældre med lave indtægter kan  \r\n\r\n få hel eller delvis fritagelse for betalingen efter de almindelige regler i  \r\n\r\n betalingsbekendtgørelsen. </P>  \r\n\r\n<P>Derimod er disse ordninger ikke - medmindre kommunalbestyrelsen ønsker det  \r\n\r\n - omfattet af reglerne om central visitation. </P>  \r\n\r\n<P>Kernen i disse nye muligheder er således, at de bestående  \r\n\r\n pasningsordninger skal kunne suppleres med private ordninger, hvor der -  \r\n\r\n bortset fra et kommunalt tilskud - i udstrakt grad er et selvstændigt ansvar  \r\n\r\n for ordningens drift m.v. </P>  \r\n\r\n<P>Der skal således være øget frihed til, at private - f.eks. en  \r\n\r\n forældrekreds - får mulighed for en høj grad af indflydelse på, hvorledes  \r\n\r\n deres egne børn skal passes i dagtimerne. </P>  \r\n\r\n<P>Forældre, der har bestemte ønsker til det pædagogiske miljø, deres børn  \r\n\r\n skal passes i, får således med nyordningen en lettere adgang til at realisere  \r\n\r\n deres ideer. </P>  \r\n\r\n<P>Ordningen vil f.eks. også kunne anvendes af virksomheder, der som led i  \r\n\r\n deres personalepolitik vurderer det hensigtsmæssigt at kunne tilbyde deres  \r\n\r\n ansatte pasningsmuligheder. </P>  \r\n\r\n<P>Det er imidlertid en grundlæggende forudsætning, at kommunen ønsker at  \r\n\r\n medvirke til ordningerne, og selv om private - en forældrekreds eller f.eks.  \r\n\r\n en virksomhed - har det primære ansvar for tilrettelæggelse og drift af  \r\n\r\n ordningerne, er kommunerne ikke fritaget for at føre tilsyn med disse  \r\n\r\n ordninger. </P>  \r\n\r\n<P>Kommunalbestyrelsen skal således sikre, at det ydede tilskud anvendes  \r\n\r\n efter sit formål, herunder at ordningen udgør en forsvarlig ramme for de  \r\n\r\n deltagende børn. </P>  \r\n\r\n<P>Da der er tale om en nydannelse, er det vigtigt, at udviklingen følges  \r\n\r\n tæt, og med henblik herpå bliver kommunerne forpligtet til at orientere  \r\n\r\n Socialstyrelsen om sådanne ordninger, inden kommunalbestyrelsen giver tilsagn  \r\n\r\n om tilskud. </P>  \r\n\r\n<P>På baggrund af indhøstede erfaringer vil socialministeren i folketingsåret  \r\n\r\n 1992-1993 fremsætte forslag til lov om revision af ordningen. </P>  \r\n\r\n<P>ad 4. Socialministerens adgang til at fastsætte (vejledende) regler for  \r\n\r\n indretning m.v. af daginstitutioner ophæves. </P>  \r\n\r\n<P>Bistandsloven sætter kun få grænser for kommunernes handlefrihed på  \r\n\r\n dagforanstaltningsområdet. </P>  \r\n\r\n<P>De få bindende regler er følgende: </P>  \r\n\r\n<P>a. Institutionerne skal enten være kommunale eller selvejende  \r\n\r\n institutioner, med hvem kommunen indgår overenskomst. Dette fremgår af lovens  \r\n\r\n § 69, stk. 2. Denne bestemmelse blødgøres nu med forslaget om mulighed for  \r\n\r\n &#187;puljeordninger&#171;, jf. ad 4. </P>  \r\n\r\n<P>b. Kommunalbestyrelsen skal føre tilsyn med institutionerne. Dette fremgår  \r\n\r\n af lovens § 71, som også omfatter &#187;puljeordninger&#171; etableret efter  \r\n\r\n den nye affattelse af § 70. </P>  \r\n\r\n<P>c. Der skal være en central pladsanvisning, jf. § 72. Denne bestemmelse  \r\n\r\n lempes for så vidt angår &#187;puljeordningerne&#171;. </P>  \r\n\r\n<P>d. Der er fastsat en øverstegrænse for forældrebetalingen, og der skal  \r\n\r\n ydes fripladser efter regler fastsat af socialministeren. Dette fremgår af  \r\n\r\n lovens § 73. For &#187;puljeordninger&#171; gælder særlige regler. </P>  \r\n\r\n<P>Socialministeren kan videre med hjemmel i den nuværende udformning af  \r\n\r\n lovens § 70 udsende retningslinier for indretning af daginstitutioner, men  \r\n\r\n denne bemyndigelse har ikke været benyttet. Denne hjemmel foreslås derfor  \r\n\r\n ophævet. </P>  \r\n\r\n<P>Loven indeholder derudover i § 69, stk. 3, hjemmel for, at  \r\n\r\n socialministeren kan udsende vejledende regler for institutionernes ledelse  \r\n\r\n og drift. </P>  \r\n\r\n<P>Denne adgang er bl.a. benyttet til at udsende vejledende regler om  \r\n\r\n opsigelse og flytning af børn. </P>  \r\n\r\n<P>Disse bestemmelser er alene af vejledende art, og de har derfor mere  \r\n\r\n karakter af råd, som kommunerne på ingen måde er forpligtet til at følge.  \r\n\r\n</P>  \r\n\r\n<P>Da udsendelse af vejledninger ikke kræver særlig lovhjemmel, og da der  \r\n\r\n fortsat er en vis usikkerhed om karakteren af disse forskrifter, foreslås  \r\n\r\n det, at hjemlen til at udstede vejledende regler ophæves. Det vil herefter  \r\n\r\n stå helt klart, at kommunerne alene er forpligtet til at følge de bindende  \r\n\r\n bestemmelser, som kan udstedes med hjemmel i bistandsloven. </P>  \r\n\r\n<P>Økonomiske konsekvenser. </P>  \r\n\r\n<P>Forslagene er økonomisk neutrale og har derfor ingen konsekvenser for de  \r\n\r\n økonomiske forhold mellem staten og kommunerne. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1, 2 og 3 </P>  \r\n\r\n<P>Med de foreslåede ændringer bliver der mulighed for, at den kommunale  \r\n\r\n dagpleje kan etableres i andre lokaler end private hjem, og at der kan være  \r\n\r\n op til 10 børn i dagplejen, når der er mindst 2 personer, som varetager  \r\n\r\n pasningen. Der henvises i øvrigt til pkt. 1 i de almindelige bemærkninger til  \r\n\r\n lovforslaget. </P>  \r\n\r\n<P>Til nr. 4 </P>  \r\n\r\n<P>Formålsbestemmelsen i § 69, stk. 2, er ny. </P>  \r\n\r\n<P>Nogle grundlæggende principper for dagtilbud til børn har bl.a. været  \r\n\r\n behandlet i udvalget om børns dagligdag, der i sin rapport fra februar 1988  \r\n\r\n har peget på det ønskelige i, at der opstilles nogle generelle målsætninger  \r\n\r\n for indsatsen og virksomheden på området. </P>  \r\n\r\n<P>Formålsbestemmelsen trækker følgende forhold frem: </P>  \r\n\r\n<P>- Dagtilbuddene skal ses som et led i områdets samlede tilbud til børn.  \r\n\r\n</P>  \r\n\r\n<P>Tilbuddene til børn efter bistandsloven bør indpasses i en overordnet  \r\n\r\n generel lokal børnepolitik, der sigter imod et varieret og differentieret  \r\n\r\n udbud af muligheder for beskæftigelse, leg og samvær for både små og større  \r\n\r\n børn. </P>  \r\n\r\n<P>Daginstitutionerne, dagplejen og puljeordninger, bør derfor ikke betragtes  \r\n\r\n som isolerede tilbud for børn og deres forældre, men det bør tilstræbes, at  \r\n\r\n disse tilbud ses i sammenhæng med lokalområdets øvrige muligheder for tilbud  \r\n\r\n der udbydes i tilslutning til skoler, idrætsforeninger, sangkor,  \r\n\r\n spejderbevægelser o.lign.. </P>  \r\n\r\n<P>En sådan overordnet synsvinkel kan få betydning såvel ved planlægningen  \r\n\r\n som ved den konkrete udformning af indholdet i tilbuddene. Der bør i den  \r\n\r\n forbindelse lægges vægt på, at institutionerne åbner sig over for  \r\n\r\n lokalsamfundet, herunder ved at samarbejde med beboerforeninger, frivillige  \r\n\r\n organisationer m.v. </P>  \r\n\r\n<P>- Daginstitutioner m.v. er en ressource i det forebyggende arbejde. </P>  \r\n\r\n<P>Sammen med områdets øvrige børnetilbud har institutionerne en forebyggende  \r\n\r\n effekt, men herudover bør det medtages som en særlig målsætning, at  \r\n\r\n institutionerne og dagplejen også skal indgå i det specifikke forebyggende  \r\n\r\n arbejde. Det kan f.eks. vedrøre særligt truede børnegrupper, f.eks.  \r\n\r\n flygtninge og indvandrerbørn, eller det kan dreje sig om børn, der konkret er  \r\n\r\n i en vanskelig situation. Dette peger på behovet for et tværfagligt  \r\n\r\n samarbejde med f.eks. sundhedsplejersker, socialrådgivere, hospitaler m.v.  \r\n\r\n</P>  \r\n\r\n<P>- Forældre skal have indflydelse. </P>  \r\n\r\n<P>Det er overordentligt vigtigt, at forældrene aktivt søges indraget i  \r\n\r\n arbejdet med børnene. Det kan ske på flere måder, f.eks. ved forældreråd, som  \r\n\r\n medlemmer af bestyrelsen i den selvejende institution, eller f.eks. ved, at  \r\n\r\n forældrene selv driver en puljeordning. Det er vigtigt, at  \r\n\r\n forældreindflydelsen ikke kun manifesterer sig via formelle organer. Det bør  \r\n\r\n også være naturligt, at forældre får tilbud om og mulighed for at indgå i  \r\n\r\n dagligdagens aktiviteter sammmen med børnene. </P>  \r\n\r\n<P>- Der skal lyttes til børnene. </P>  \r\n\r\n<P>Formen for medvirken må naturligvis afhænge af børnenes alder og modenhed.  \r\n\r\n</P>  \r\n\r\n<P>Det vil ofte være lettest at inddrage de større børn, men man bør også for  \r\n\r\n små børns vedkommende give dem mulighed for at få indflydelse på, hvordan  \r\n\r\n dagligdagen skal være. </P>  \r\n\r\n<P>- Børns udvikling, trivsel og selvstændighed skal fremmes. </P>  \r\n\r\n<P>Dette er måske det mest centrale led i målsætningen. Børnene skal have det  \r\n\r\n godt, og de skal have udfordringer og udviklingsmuligheder, der kan fremme  \r\n\r\n deres selvstændighed. </P>  \r\n\r\n<P>Sammenfattende kan man om den foreslåede målsætning for dagtilbuddene  \r\n\r\n efter bistandsloven sige, at den ikke er udtyk for en ny  \r\n\r\n daginstitutionspolitik. Tværtimod bygger den på elementer, som i ganske mange  \r\n\r\n år har været bærende for indsatsen på området. </P>  \r\n\r\n<P>Målsætningsbestemmelsen kan ikke benyttes til at fastsætte meget præcise  \r\n\r\n krav til, hvordan dagtilbuddene skal tilrettelægges. Det er heller ikke  \r\n\r\n hensigten. Målsætningsbestemmelsen sætter derimod nogle generelle overordnede  \r\n\r\n retningslinier op, som kan benyttes til den lokale planlægning og udvikling  \r\n\r\n af dagtilbuddene. </P>  \r\n\r\n<P>Til nr. 5, 6 og 7 </P>  \r\n\r\n<P>Med ophævelsen af § 69, stk. 3, og den gældende udformning af § 70  \r\n\r\n tydeliggøres det, at de få bindende regler om daginstitutioner m.v. findes i  \r\n\r\n eller udstedes med hjemmel i lovens § 69, stk. 1 og 2, § 72 og § 73. Der  \r\n\r\n henvises herved til pkt. 4 i de almindelige bemærkninger. </P>  \r\n\r\n<P>Med den nye affattelse af § 70 indføres en mulighed for, at  \r\n\r\n kommunalbestyrelsen kan yde tilskud til private pasningsordninger, som  \r\n\r\n nærmere er beskrevet i pkt. 3 i de almindelige bemærkninger. </P>  \r\n\r\n<P>Disse &#187;puljeordninger&#171; er ikke fuldt ud omfattet af de  \r\n\r\n ovennævnte få bindende bestemmelser. Det er således ikke et krav, at disse -  \r\n\r\n uanset børnetal - skal være selvejende institutioner, og kommunalbestyrelsen  \r\n\r\n kan bestemme, at de ikke skal være omfattet af den centrale visitation. Med  \r\n\r\n hensyn til forældrebetaling gælder reglerne om fripladser udstedt efter  \r\n\r\n lovens § 73, stk. 2. I øvrigt gælder reglerne i § 73 ikke for disse  \r\n\r\n ordninger. Det er dog således, at forældrebetalingen ikke kan overstige 35  \r\n\r\n pct. af udgifterne i tilsvarende kommunale pasningstilbud. Dette må  \r\n\r\n kommunalbestyrelsen påse som led i sin almindelige forpligtelse til at føre  \r\n\r\n tilsyn med ordningerne. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. I <I>§ 63, stk. 1, 2. pkt.</I> indsættes efter &#187;dagpleje&#171;:  \r\n\r\n &#187;,jf. dog § 64, stk. 1, 2. pkt.&#171;. </P>  \r\n\r\n<P>§ 63. Ingen må modtage mere end 2 børn under 14 år i privat dagpleje mod  \r\n\r\n betaling uden at have tilladelse dertil fra det sociale udvalg. Der kan ikke  \r\n\r\n gives tilladelse til at have mere end 5 børn i privat dagpleje. </P>  \r\n\r\n<P>Stk. 2. Dagplejehjem og lignende, der modtager flere end 5 børn under 14  \r\n\r\n år mod betaling, og som drives af private uden offentlige midler, må kun  \r\n\r\n oprettes og drives med tilladelse fra det sociale udvalg. </P>  \r\n\r\n<P>Stk. 3. Det sociale udvalg fører tilsyn med forholdene i hjemmene. </P>  \r\n\r\n<P>2. I <I>§ 64, stk. 1, 1. pkt.</I> indsættes efter &#187;hjem&#171;:  \r\n\r\n &#187;og andre lokaler&#171;. </P>  \r\n\r\n<P>3. I <I>§ 64, stk. 1,</I> indsættes efter <I>1. pkt.: </I></P>  \r\n\r\n<P>&#187;Varetages dagplejen af flere personer, kan kommunalbestyrelsen  \r\n\r\n bestemme, at der i dagplejen kan modtages op til 10 børn.&#171;. </P>  \r\n\r\n<P>§ 64. Det sociale udvalg kan formidle anbringelse af børn i dagpleje i  \r\n\r\n private hjem, der forud er godkendt af udvalget til dette formål. Det sociale  \r\n\r\n udvalgs afgørelse om anbringelse i dagpleje kan ikke indbringes for anden  \r\n\r\n administrativ myndighed. </P>  \r\n\r\n<P>Stk. 2. Det sociale udvalg fører tilsyn med dagplejens udøvelse. </P>  \r\n\r\n<P>Stk. 3. Børnenes forældre betaler for dagplejen efter sammer regler som  \r\n\r\n ved anbringelse i daginstitutioner. </P>  \r\n\r\n<P>4. I <I>§ 69</I> indsættes efter stk. 1, som nyt stykke: </P>  \r\n\r\n<P>&#187;Stk. 2. Tilbud om ophold i daginstitution er sammen med dagpleje  \r\n\r\n efter § 64 og pasningsordninger efter § 70 et led i kommunens samlede  \r\n\r\n generelle og forebyggende tilbud til børn, og ordningerne skal i samarbejde  \r\n\r\n med forældrene og børnene skabe rammer, der fremmer børns udvikling, trivsel  \r\n\r\n og selvstændighed.&#171; </P>  \r\n\r\n<P>Stk. 2.-3. bliver herefter stk. 3.-4. </P>  \r\n\r\n<P>5. <I>§ 69, stk. 3,</I> der bliver stk. 4, ophæves. </P>  \r\n\r\n<P>§ 69. Kommunalbestyrelsen skal sørge for, at der er det nødvendige antal  \r\n\r\n pladser på daginstitutioner for børn og unge, herunder socialpædagogiske  \r\n\r\n fritidsforanstaltninger, jf. dog § 95 a. </P>  \r\n\r\n<P>Stk. 2. Daginstitutioner for børn og unge kan oprettes og drives af en  \r\n\r\n eller flere kommuner eller som privat institutioner, med hvilke  \r\n\r\n kommunalbestyrelsen indgår overenskomst. Private institutioner skal være  \r\n\r\n selvejende, hvis der er plads til mindst 6 børn. </P>  \r\n\r\n<P>Stk. 3. Socialministeren fastsætter vejledende regler for institutionernes  \r\n\r\n ledelse og drift. </P>  \r\n\r\n<P>6. <I>§ 70</I> affattes således: </P>  \r\n\r\n<P>&#187;§ 70. Kommunalbestyrelsen kan til private pasningsordninger for børn  \r\n\r\n yde et tilskud pr. barn. </P>  \r\n\r\n<P>Stk. 2. Pasningsordninger efter stk. 1 er ikke omfattet af § 73, stk. 1,  \r\n\r\n stk. 3 og 4, dog kan forældrebetalingen ikke overstige 35 pct. af udgifterne  \r\n\r\n i tilsvarende kommunale pasningstilbud. </P>  \r\n\r\n<P>Stk. 3. Kommunalbestyrelsen underretter Socialstyrelsen om  \r\n\r\n pasningsordninger, inden der gives tilskud efter stk. 1.&#171;. </P>  \r\n\r\n<P>§ 70. Kommunalbestyrelsen skal påse, at planer for oprettelse eller  \r\n\r\n ændring af daginstitutioner er i overensstemmelse med retningslinier, der er  \r\n\r\n udarbejdet af socialministeren. </P>  \r\n\r\n<P>7. I <I>§ 72</I> indsættes som <I>2. pkt.: </I></P>  \r\n\r\n<P>&#187;Kommunalbestyrelsen kan bestemme, at pasningsordninger etableret  \r\n\r\n efter § 70 ikke er omfattet af 1. pkt.&#171;. </P>  \r\n\r\n<P>§ 72. Bestemmelse om optagelse i en daginstitution træffes af det sociale  \r\n\r\n udvalg,hvis afgørelse ikke kan indbringes for anden administrativ myndighed.  \r\n\r\n</P>  \r\n\r\n<P>8. I <I>§ 73, stk. 4,</I> udgår: &#187;for et regnskabsår ad gangen&#171;.  \r\n\r\n</P>  \r\n\r\n<P>§ 73. Børnenes forældre betaler for opholdet med et beløb, der svarer til  \r\n\r\n 35 pct. af udgifterne ved ophold i institutionen, bortset fra  \r\n\r\n ejendomsudgifter, herunder husleje og vedligeholdelse, jf. dog stk. 2.  \r\n\r\n Kommunalbestyrelsen afgør, om betalingen skal beregnes på grundlag af  \r\n\r\n udgifterne ved driften af den enkelte institution eller på grundlag af de  \r\n\r\n gennemsnitlige udgifter ved driften af institutioner af samme type i  \r\n\r\n kommunen. </P>  \r\n\r\n<P>Stk. 2. Socialministeren fastsætter nærmere regler om betalingen efter  \r\n\r\n stk. 1 og kan herunder bestemme, at der skal ske nedsættelse eller bortfald  \r\n\r\n af betalingen under hensyn til forældrenes økonomiske forhold og børnenes  \r\n\r\n særlige behov for ophold i daginstitution. Der kan endvidere fastsættes en  \r\n\r\n lavere betaling for særlige grupper af institutioner. </P>  \r\n\r\n<P>Stk. 3. Særlige indtægter for institutionerne anvendes til nedsættelse af  \r\n\r\n forældrenes betaling. </P>  \r\n\r\n<P>Stk. 4. Betalingen fastsættes for et regnskabsår ad gangen på grundlag af  \r\n\r\n institutionernes budgetter. </P>  \r\n\r\n<P>Efter 2. behandling den 17. april 1990 </P>  \r\n\r\n<P>§ 1 </P>  \r\n\r\n<P>I lov om social bistand, jf. lovbekendtgørelse nr. 637 af 27. september  \r\n\r\n 1989, foretages følgende ændringer: </P>  \r\n\r\n<P>1. I <I>§ 63, stk. 1, 2. pkt.,</I> indsættes efter &#187;dagpleje&#171;:  \r\n\r\n &#187;, jf. dog § 64, stk. 1, 2. pkt.&#171; </P>  \r\n\r\n<P>2. I <I>§ 64, stk. 1, 1. pkt.,</I> indsættes efter &#187;hjem&#171;:  \r\n\r\n &#187;og andre lokaler i børnenes hjemlige miljø&#171;. </P>  \r\n\r\n<P>3. I <I>§ 64, stk. 1,</I> indsættes efter 1. pkt.: </P>  \r\n\r\n<P>&#187;Varetages dagplejen af flere personer fra samme husstand, kan  \r\n\r\n kommunalbestyrelsen bestemme, at der i dagplejen kan modtages op til 10  \r\n\r\n børn.&#171; </P>  \r\n\r\n<P>4. I <I>§ 69</I> indsættes efter stk. 1 som nyt stykke: </P>  \r\n\r\n<P>&#187;Stk. 2. Tilbud om ophold i daginstitution er sammen med dagpleje  \r\n\r\n efter § 64 og pasningsordninger efter § 70 et led i kommunens samlede  \r\n\r\n generelle og forebyggende tilbud til børn, og ordningerne skal i samarbejde  \r\n\r\n med forældrene og børnene skabe rammer, der fremmer børns udvikling, trivsel  \r\n\r\n og selvstændighed.&#171; </P>  \r\n\r\n<P>Stk. 2-3 bliver herefter stk. 3-4. </P>  \r\n\r\n<P>5. <I>§ 69, stk. 3,</I> der bliver stk. 4, ophæves. </P>  \r\n\r\n<P>6. <I>§ 70</I> affattes således: </P>  \r\n\r\n<P>&#187;§ 70. Kommunalbestyrelsen kan til private pasningsordninger for børn  \r\n\r\n yde et tilskud pr. barn. </P>  \r\n\r\n<P>Stk. 2. Pasningsordninger efter stk. 1 er ikke omfattet af § 73, stk. 1, 3  \r\n\r\n og 4, dog kan forældrebetalingen ikke overstige 35 pct. af udgifterne i  \r\n\r\n tilsvarende kommunale pasningstilbud. </P>  \r\n\r\n<P>Stk. 3. Kommunalbestyrelsen underretter Socialstyrelsen om  \r\n\r\n pasningsordninger, inden der gives tilskud efter stk. 1.&#171; </P>  \r\n\r\n<P>7. I <I>§ 72</I> indsættes som <I>2. pkt.: </I></P>  \r\n\r\n<P>&#187;Kommunalbestyrelsen kan bestemme, at pasningsordninger etableret  \r\n\r\n efter § 70 ikke er omfattet af 1. pkt.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. Socialministeren fremsætter forslag for Folketinget om revision af  \r\n\r\n bistandslovens § 70 inden udgangen af folketingsåret 1992-93. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/05/1990"
        },
        {
            "displayName": "Accession",
            "displayValue": "198912K00061"
        },
        {
            "displayName": "Entydig dokumentidentifikation",
            "displayValue": "CL003625"
        },
        {
            "displayName": "Dato for førstegangsindlæggelse",
            "displayValue": "03/05/1990"
        },
        {
            "displayName": "Dato for indlæggelse",
            "displayValue": "03/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}