{
    "id": 107815,
    "title": "1987 BTL 30   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (REFINANSIERINGSORDNINGEN FOR LANDBRUGET)    NR L 30 1987-88, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/2 BTL 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 30 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Refinansieringsordningen for landbruget) <BR>  \r\n\r\n Nr L 30 1987-88, 2. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19880628 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <B>flertal</B> (Socialdemokratiets, Det  \r\n\r\n Konservative Folkepartis, Venstres, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <B>vedtagelse</B> med de  \r\n\r\n af ministeren stillede ændringsforslag. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) vil  \r\n\r\n redegøre for sin stilling til ændringsforslagene og lovforslaget som helhed  \r\n\r\n ved 2. behandling. </P>  \r\n\r\n<P>Et <B>andet mindretal</B> (Fremskridtspartiets medlem af udvalget)  \r\n\r\n indstiller lovforslaget til <B>vedtagelse. </B></P>  \r\n\r\n<P>Mindretallet bemærker, at dets afstemninger vedrørende ændringsforslagene  \r\n\r\n til syvende og sidst vil bero på den skæbne, der overgår de bagvedliggende  \r\n\r\n ændringsforslag vedrørende L 27-29. </P>  \r\n\r\n<P>Et tredje mindretal (Centrum-Demokraternes medlem af udvalget) vil  \r\n\r\n redegøre for sin stilling ved 2. behandling af lovforslaget. </P>  \r\n\r\n<P>Ændringsforslag </P>  \r\n\r\n<P>Af <B>skatteministeren,</B> tiltrådt af et <B>flertal</B> (S, KF, V, RV og  \r\n\r\n KRF): </P>  \r\n\r\n<P>Til § 1 </P>  \r\n\r\n<P>1) <B>Paragraffen</B> udgår. </P>  \r\n\r\n<P>Til § 2 </P>  \r\n\r\n<P>2) I det foreslåede <B>§ 7, stk. 2,</B> indsættes efter 1. pkt. som nyt  \r\n\r\n punktum: </P>  \r\n\r\n<P>&#187;Tilsvarende kan Finansieringsfonden af 1963 fradrage beløb, der  \r\n\r\n indskydes i en restgældsreguleringsfond.&#171; </P>  \r\n\r\n<P>3) I det foreslåede <B>§ 7, stk. 2, 2. pkt.,</B> der bliver 3. pkt.,  \r\n\r\n indsættes efter &#187;Låntagernes&#171;: &#187;indskud og&#171;. </P>  \r\n\r\n<P>Til § 3 </P>  \r\n\r\n<P>4) <B>Paragraffen</B> affattes således: </P>  \r\n\r\n<P>&#187;§ 3 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 829 af 19. november 1987, som  \r\n\r\n senest ændret ved lov nr. 132 af 12. marts 1988, foretages følgende  \r\n\r\n ændringer: </P>  \r\n\r\n<P>1. I <B>§ 7 J</B> indsættes efter &#187;Afdragsbidrag, der efter&#171;  \r\n\r\n ordene: &#187;§ 13 i lov om refinansiering af realkreditlån m.v. i  \r\n\r\n landbrugsejendomme og&#171;. </P>  \r\n\r\n<P>2. Efter § 14 indsættes som ny paragraf: </P>  \r\n\r\n<P>&#187;§ 14 A. Beløb, som låntager betaler til et realkreditinstitut efter  \r\n\r\n § 10 b, stk. 3, 4. pkt., i lov om realkreditinstitutter, og § 4 b i lov om et  \r\n\r\n finansieringsinstitut for landbrug m.v., kan fradrages i den skattepligtige  \r\n\r\n indkomst for indbetalingsåret. </P>  \r\n\r\n<P>Stk. 2. Beløb, som udbetales fra en restgældsreguleringsfond som nævnt i §  \r\n\r\n 23 g, stk. 1, i lov om realkreditinstitutter, og § 4 b i lov om et  \r\n\r\n finansieringsinstitut for landbrug m.v., medregnes ved opgørelsen af den  \r\n\r\n skattepligtige indkomst.&#171;&#187; </P>  \r\n\r\n<P>Til § 5 </P>  \r\n\r\n<P>5) <B>Paragraffen</B> affattes således: </P>  \r\n\r\n<P>&#187;§ 5 </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1988.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter ændringsforslaget bortfalder realrenteafgiftsfritagelsen for de  \r\n\r\n særlige, nominelle, fast forrentede obligationer, der er nævnt i § 6, stk. 1,  \r\n\r\n nr. 3, i det af landbrugsministeren fremsatte forslag til lov om  \r\n\r\n refinansiering af realkreditlån m.v. i landbrugsejendomme (L 27). </P>  \r\n\r\n<P>Til nr. 2 </P>  \r\n\r\n<P>Det foreslåede nye punktum til det foreslåede § 7, stk. 2, sikrer, at  \r\n\r\n Finansieringsfonden af 1963 ved opgørelse af fondens skattepligtige indkomst  \r\n\r\n kan fradrage beløb, der indskydes i en restgældsreguleringsfond oprettet i et  \r\n\r\n realkreditinstitut. </P>  \r\n\r\n<P>Provenuvirkningen af fradragsretten for dette indskud vil afhænge af  \r\n\r\n forholdet mellem fondens nettoindtægter og øvrige udlodninger det år, hvor  \r\n\r\n indskudet foretages. Der vil kun fremkomme provenutab, såfremt  \r\n\r\n nettoindtægterne overstiger de øvrige udlodninger. </P>  \r\n\r\n<P>Til nr. 3 </P>  \r\n\r\n<P>Den foreslåede tilføjelse i § 7, stk. 2, 2. pkt., er en følge af  \r\n\r\n boligministerens og landbrugsministerens ændringsforslag til de i  \r\n\r\n Boligudvalget og Landbrugs- og Fiskeriudvalget samtidig hermed behandlede  \r\n\r\n lovforslag, hvoraf fremgår, at låntager foruden det løbende bidrag, der  \r\n\r\n beregnes af den til enhver tid værende restgæld, skal foretage et indskud ved  \r\n\r\n lånets optagelse på 2 pct. af udlandslånets hovedstol. </P>  \r\n\r\n<P>Til nr. 4 </P>  \r\n\r\n<P>Den foreslåede tilføjelse til § 7 J sikrer, at afdragsbidrag ydet af  \r\n\r\n landbrugsministeren er skattefri for låntager på samme måde som  \r\n\r\n afdragsbidrag, der efter §§ 2 a-2 c i lov om indeksregulerede realkreditlån  \r\n\r\n af staten ydes til jordbrugslån. </P>  \r\n\r\n<P>Ifølge landbrugsministerens og boligministerens samtidig hermed fremsatte  \r\n\r\n lovforslag skal restgældsreguleringsfondens midler fuldt ud anvendes til  \r\n\r\n nedbringelse af restgælden, når udlandslånet forfalder til betaling. </P>  \r\n\r\n<P>Det foreslås nu i ændringsforslagene til landbrugsministerens og  \r\n\r\n boligministerens lovforslag, at den del af restgældsreguleringsfondens midler  \r\n\r\n inkl. forrentning, der ikke anvendes til dækning af valutakursjusteringer,  \r\n\r\n skal tilbagebetales til de oprindelige indskydere. Boligministeren fastsætter  \r\n\r\n nærmere regler for tilbagebetalingen. </P>  \r\n\r\n<P>Den foreslåede ændring for så vidt angår § 14 A indebærer, at beløb, der  \r\n\r\n tilbagebetales til landmanden, et realkreditinstitut og Finansieringsfonden  \r\n\r\n af 1963, skal medregnes ved opgørelsen af den skattepligtige indkomst hos  \r\n\r\n modtageren. </P>  \r\n\r\n<P>For landmandens vedkommende skal tilbagebetalingsbeløbet anvendes til  \r\n\r\n restgældsnedskrivning. </P>  \r\n\r\n<P>Til nr. 5 </P>  \r\n\r\n<P>Ændringsforslaget er en konsekvens af det samtidig under nr. 1 stillede  \r\n\r\n ændringsforslag. </P>  \r\n\r\n<P>Aagaard (KF) Kirkegaard (KF) Pernille Sams (KF) Svend Heiselberg (V) nfmd.  \r\n\r\n<B>Skrumsager Skau (V) Glistrup (FP) Elisabeth Arnold (RV) Bente Juncker (CD)  \r\n\r\n Kofod-Svendsen (KRF) Helen Beim (S) Erling Christensen (S) Pia Gjellerup (S)  \r\n\r\n Klaus Hækkerup (S) Grete </B></P>  \r\n\r\n<P>Schødts (S) Stavad (S) fmd. <B>Bjørn Poulsen (SF) Jens Thoft (SF) </B></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Herefter indstiller et <B>flertal</B> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<B>vedtagelse uændret. </B></P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n henviser i denne forbindelse til Fremskridtspartiets bidrag til  \r\n\r\n tillægsbetænkningen over forslag til lov om refinansiering af realkreditlån  \r\n\r\n m.v. i landbrugsejendomme (L 27). </P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) indstiller lovforslaget til <B>forkastelse. </B></P>  \r\n\r\n<P>Et mindretal inden for mindretallet (Socialdemokratiets medlemmer af  \r\n\r\n udvalget) henviser i øvrigt til Socialdemokratiets bidrag til  \r\n\r\n tillægsbetænkningen over forslag til lov om refinansiering af realkreditlån  \r\n\r\n m.v. i landbrugsejendomme (L 27). </P>  \r\n\r\n<P>Aagaard (KF) Kirkegaard (KF) Pernille Sams (KF) Svend Heiselberg (V) nfmd.  \r\n\r\n<B>Skrumsager Skau (V) Glistrup (FP) Elisabeth Arnold (RV) Bente Juncker (CD)  \r\n\r\n Kofod-Svendsen (KRF) Helen Beim (S) Erling Christensen (S) Pia Gjellerup (S)  \r\n\r\n Klaus Hækkerup (S) Grete Schødts (S) Stavad (S)</B> fmd. <B>Bjørn Poulsen  \r\n\r\n (SF) Jens Thoft (SF) </B></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/07/1988"
        },
        {
            "displayName": "Accession",
            "displayValue": "198724K00030"
        },
        {
            "displayName": "Entydig dokumentidentifikation",
            "displayValue": "CL004646"
        },
        {
            "displayName": "Dato for førstegangsindlæggelse",
            "displayValue": "07/07/1988"
        },
        {
            "displayName": "Dato for indlæggelse",
            "displayValue": "07/07/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}