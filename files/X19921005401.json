{
    "id": 41416,
    "title": "Klage over rådgivning om valget af stedet for installation af vaskemaskine. Forbrugerklagenævnet fandt ikke, at montøren havde tilsidesat sin vejledningspligt. Tjenesteydelse IV. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 10054 af 12/10/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En montør skulle udføre installationsarbejde med henblik på  \r\n\r\n tilslutning af en vaskemaskine, der skulle leveres senere. Han fik i denne  \r\n\r\n forbindelse forevist en brochure om vaskemaskinen, hvorved han opdagede, at  \r\n\r\n vaskemaskinen var for høj til at stå i køkkenskabet, som klageren havde  \r\n\r\n planlagt. Man valgte derfor at udføre installationen i badeværelset. Det  \r\n\r\n viste sig senere, at vaskemaskinens topplade kunne udskiftes med en dækplade,  \r\n\r\n hvorved maskinen kunne have været anbragt i køkkenskabet. Fugerklagenævnet  \r\n\r\n fandt ikke, at montøren havde tilsidesat sin vejledningspligt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klage over rådgivning om valget af stedet for  \r\n\r\n installation af vaskemaskine. Forbrugerklagenævnet fandt ikke, at montøren  \r\n\r\n havde tilsidesat sin vejledningspligt. Tjenesteydelse IV. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et ægtepar bestilte et El-VVS-firma til at udføre installationsarbejde med  \r\n\r\n henblik på tilslutning af en vaskemaskine og en opvaskemaskine. Maskinerne,  \r\n\r\n som skulle leveres af et andet firma, var en gave til ægteparrets unge søn,  \r\n\r\n der havde fået egen lejlighed. </P>  \r\n\r\n<P>Inden modtagelsen af montøren, havde forældrene tømt 2 skabe i køkkenet,  \r\n\r\n hvor maskinerne skulle stå. Installationen til vaskemaskinen blev i stedet  \r\n\r\n udført i badeværelset, fordi montøren sagde, at vaskemaskinen var for høj til  \r\n\r\n at gå ind i køkkenskabet. </P>  \r\n\r\n<P>Kort tid efter blev familien klar over, at vaskemaskinens top kunne  \r\n\r\n udskiftes med en dækplade, således at maskinen kunne have været anbragt i  \r\n\r\n køkkenet. </P>  \r\n\r\n<P>Ægteparret krævede herefter vederlagsfri omplacering af vaskemaskinen,  \r\n\r\n afmontering af den overflødige del af installationen, reparation af huller  \r\n\r\n samt tilbagebetaling af den del af vederlaget, som kunne være undgået. </P>  \r\n\r\n<P>installationsfirmaet forklarede, at ægteparret og montøren havde  \r\n\r\n gennemgået en salgsbrochure over vaskemaskinen. I brochuren var maskinens  \r\n\r\n højde angivet til 85 cm. da bordhøjden i køkkenet var 83 cm, aftalte man, at  \r\n\r\n vaskemaskinen skulle stå i badeværelset. Det kom herunder på tale, at sønnen  \r\n\r\n sikkert ville mangle skabsplads, hvis der blev anbragt 2 maskiner i  \r\n\r\n køkkenskabene. </P>  \r\n\r\n<P>Ægteparret forklarede, at man havde vist montøren et katalog, der  \r\n\r\n omhandlede vaskemaskinen. På side 7 var højden angivet til 85 cm. på side 54  \r\n\r\n var vaskemaskinens højde med og uden topplade imidlertid angivet til  \r\n\r\n henholdsvis 85 OG 82 cm. </P>  \r\n\r\n<P>Forbrugerklagenævnets sagkyndige udtalte, at man ikke kan gå ud fra, at  \r\n\r\n enhver vaskemaskinens topplade kan udskiftes med en dækplade. En fagmand bør  \r\n\r\n dog være opmærksom på, at muligheden består. </P>  \r\n\r\n<P>Forbrugerklagenævnet gav ikke klagerne medhold i klagen. Nævnet henviste  \r\n\r\n til, at firmaet var blevet anmodet om at udføre installationsarbejde til  \r\n\r\n hårde hvidevarer, der allerede var bestilt hos et andet firma. under disse  \r\n\r\n omstændigheder fandt nævnet ikke, at montøren havde tilsidesat sin  \r\n\r\n vejledningspligt. (1991-431/7-18) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er gengivet i forbrugerstyrelsens juridiske årbog 1993,  \r\n\r\n side . . . </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/06/1998"
        },
        {
            "displayName": "Accession",
            "displayValue": "X19921005401"
        },
        {
            "displayName": "Entydig dokumentidentifikation",
            "displayValue": "CA009387"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10054"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "12/10/1992"
        },
        {
            "displayName": "Administrerende myndighed",
            "displayValue": "Forbrugerklagenævnet"
        },
        {
            "displayName": "Ressortministeriets journalnummer",
            "displayValue": "1991-431/7-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}