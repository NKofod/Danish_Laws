{
    "id": 55073,
    "title": "Cirkulæreskrivelse om, at de almennyttige boligselskaber fremover er omfattet af EF-udbudsdirektiverne ",
    "documentTypeId": "210",
    "isSagsforlobPeriodValid": false,
    "shortName": "CIS nr 101 af 22/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om, at de almennyttige  \r\n\r\n boligselskaber fremover er omfattet af EF-udbudsdirektiverne </H1>  \r\n\r\n<P></P>  \r\n\r\n<BR>  \r\n\r\n<P>I Bygge- og Boligstyrelsens cirkulæreskrivelse af (* 1) 29.1.1991 meddelte  \r\n\r\n man, at de almennyttige boligselskaber indtil videre ikke anses for omfattet  \r\n\r\n af EF-udbudsdirektiverne, idet spørgsmålet var genstand for drøftelser mellem  \r\n\r\n EF-Kommissionen og de danske myndigheder. </P>  \r\n\r\n<P>Kommissionens besvarelse foreligger nu. Det fremgår heraf, at det er  \r\n\r\n Kommissionens opfattelse, at de almennyttige boligselskaber må betragtes som  \r\n\r\n et offentligretligt organ i henhold til artikel 1, litra b) i direktiv  \r\n\r\n 89/440/EØF (bygge- og anlægsdirektivet). </P>  \r\n\r\n<P>Efter Kommissionens opfattelse gælder dette, uanset om boligselskabet er  \r\n\r\n organiseret som en almennyttig andelsboligforening, et selvejende  \r\n\r\n boligselskab eller et almennyttigt garantiselskab. </P>  \r\n\r\n<P>Kommissionen gør samtidig opmærksom på, at de almennyttige boligselskaber  \r\n\r\n ligeledes er omfattet af direktiv 92/50/EØF (tjenesteydelsesdirektivet), som  \r\n\r\n skal følges fra den 1.7.1993, og tillige af det direktiv der den 14.6.1993 er  \r\n\r\n vedtaget til afløsning af det gældende indkøbsdirektiv (77/62/EØF) med senere  \r\n\r\n ændringer. Det nye indkøbsdirektiv skal finde anvendelse fra den 14.6.1994.  \r\n\r\n</P>  \r\n\r\n<P>Bygge- og Boligstyrelsen og KonkurrenceSekretariatet har taget  \r\n\r\n Kommissionens opfattelse til efterretning. </P>  \r\n\r\n<P>Det betyder, at projektering, opførelse og drift herunder  \r\n\r\n ejendomsadministration og indkøb af/til almennytigt boligbyggeri og  \r\n\r\n ungdomsboliger med tilsagn om støtte efter lov om boligbyggeri og  \r\n\r\n ældreboliger med tilsagn om støtte efter lov om boliger for ældre og personer  \r\n\r\n med handikap fremover er omfattet af EF's udbudsdirektiver. </P>  \r\n\r\n<P>Beløbsgrænsen (tærskelværdien) for, hvornår et arbejde skal udbydes efter  \r\n\r\n bygge- og anlægsdirektivet er 5 mio. ECU eller 39.460.300 kr. </P>  \r\n\r\n<P>Tærskelværdien for, hvornår en indkøbsaftale eller tjenesteydelsesaftale  \r\n\r\n skal udbydes efter indkøbs- eller tjenesteydelsesdirektivet er 200.000 ECU  \r\n\r\n eller 1.578.412. kr. </P>  \r\n\r\n<P>Bygge- og Boligstyrelsen og KonkurrenceSekretariatet skal herefter  \r\n\r\n henstille, at kommunalbestyrelserne ved deres tilsyn med de almennyttige  \r\n\r\n boligselskaber sørger for, at selskaberne fremover følger reglerne i EF's  \r\n\r\n udbudsdirektiver. </P>  \r\n\r\n<P>Pdv </P>  \r\n\r\n<P>eb </P>  \r\n\r\n<P>Bjarne Strand </P>  \r\n\r\n<P>Bygge- og Boligstyrelsen </P>  \r\n\r\n<P>Lars Koefod-Johnsen </P>  \r\n\r\n<P>KonkurrenceSekretariatet </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Cis. nr. 21 af 29. januar 1991 om EF's regler for udbud af  \r\n\r\n offentlige bygge- og anlægsarbejder har været offentliggjort i  \r\n\r\n Ministerialtidende og forefindes i Retsinformation. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/1993"
        },
        {
            "displayName": "Accession",
            "displayValue": "C19930010110"
        },
        {
            "displayName": "Entydig dokumentidentifikation",
            "displayValue": "CM013960"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/06/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "B1-6282-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}