{
    "id": 107993,
    "title": "1986 BTL 134   BETÆNKNING OVER FORSLAG TIL LOV OM ADGANG TIL PRÆSTESTILLINGER I   FOLKEKIRKEN    NR L 134 1986-87, 1. SAMLING BLAD NR 755 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 134 </P>  \r\n\r\n<P></P>  \r\n\r\n<P>Betænkning over Forslag til lov om adgang til præstestillinger i  \r\n\r\n folkekirken <BR>  \r\n\r\n Nr L 134 1986-87, 1. samling Blad nr 755 </P>  \r\n\r\n<P></P>  \r\n\r\n<P>Afgivet af kirkeudvalget </P>  \r\n\r\n<P></P>  \r\n\r\n<P>Afgivet: 19870422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kirkeministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af disse spørgsmål og kirkeministerens svar herpå er optrykt </P>  \r\n\r\n<P>som bilag til betænkningen. </P>  \r\n\r\n<P>I forbindelse med behandlingen af lovforslaget har udvalget aflagt et </P>  \r\n\r\n<P>besøg på Pastoralseminariet. Det har ligget udvalget meget på </P>  \r\n\r\n<P>sinde, at uddannelsen til praktisk præstegerning ikke bliver </P>  \r\n\r\n<P>elimineret i forbindelse med et kommende udvalgsarbejde, da den </P>  \r\n\r\n<P>del af præsteuddannelsen har stor betydning for såvel præstens som </P>  \r\n\r\n<P>menighedsrådets arbejde. </P>  \r\n\r\n<P>Herefter indstiller udvalget lovforslaget til VEDTAGELSE UÆNDRET. </P>  \r\n\r\n<P>ALICE BRASK (KF) KAREN THURØE HANSEN (KF) IKAST (KF) EVA MØLLER </P>  \r\n\r\n<P>(KF) POVL BRØNDSTED (V) fmd. BIRTHE RØNN HORNBECH (V) ADDI </P>  \r\n\r\n<P>ANDERSEN (CD) STEFFENSEN (KRF) ARNE JENSEN (S) QVIST </P>  \r\n\r\n<P>JØRGENSEN (S) KORNELIUSEN (S) TOVE LINDBO LARSEN (S) nfmd. </P>  \r\n\r\n<P>HENNING NIELSEN (S) NØRGAARD-SØRENSEN (S) INGER HARMS (SF) </P>  \r\n\r\n<P>HANNE THANNING JACOBSEN (SF) OLE VIG JENSEN (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til kirkeministeren og dennes svar herpå: </P>  \r\n\r\n<P>SPØRGSMÅL 2: </P>  \r\n\r\n<P>&#187;Ministerens kommentar til de forskellige udlægninger af </P>  \r\n\r\n<P>lovforslaget, som der gives udtryk for i vedlagte artikel af 23. </P>  \r\n\r\n<P>februar 1987 fra Kristeligt Dagblad, udbedes.&#171; </P>  \r\n\r\n<P>SVAR: </P>  \r\n\r\n<P>Lovforslagets § 2, hvorefter kirkeministeren undtagelsesvis kan give </P>  \r\n\r\n<P>personer, der ikke opfylder betingelserne i § 1, tilladelse til at </P>  \r\n\r\n<P>søge præstestilling, stiller ikke krav om nogen forudgående </P>  \r\n\r\n<P>bestemt uddannelse, for at en person kan tages i betragtning. I </P>  \r\n\r\n<P>bemærkningerne til bestemmelsen redegøres der for forslagets </P>  \r\n\r\n<P>forudsætninger. Det anføres bl.a. i denne forbindelse, at de </P>  \r\n\r\n<P>betingelser, som forslaget forudsætter opfyldt af en ansøger, ikke </P>  \r\n\r\n<P>knytter sig til nogen bestemt uddannelse eller et bestemt </P>  \r\n\r\n<P>uddannelsesniveau. Det anføres endvidere, at en af ulemperne ved </P>  \r\n\r\n<P>den tidligere gældende &#187;akademikerparagraf&#171; netop var, at den  \r\n\r\n</P>  \r\n\r\n<P>knyttede an til et bestemt uddannelsesniveau og dermed i praksis </P>  \r\n\r\n<P>gjorde dette til den afgørende faktor. Det er således ikke </P>  \r\n\r\n<P>lovforslagets hensigt, at bestemmelsen i § 2 alene skal anvendes </P>  \r\n\r\n<P>på personer med akademisk uddannelse, men at kirkeministeren </P>  \r\n\r\n<P>tværtimod skal være ubundet af, hvorledes en person, der i øvrigt </P>  \r\n\r\n<P>skønnes at opfylde lovforslagets betingelser, har erhvervet de </P>  \r\n\r\n<P>fornødne forudsætninger. </P>  \r\n\r\n<P>SPØRGSMÅL 3: </P>  \r\n\r\n<P>&#187;Af bemærkningerne til § 2, side 6, i lovforslaget fremgår det, at en  \r\n\r\n</P>  \r\n\r\n<P>person, der søger tilladelse til at søge præstestilling, skal </P>  \r\n\r\n<P>vurderes af biskoppen i det stift, hvor den pågældende har sin </P>  \r\n\r\n<P>bopæl. </P>  \r\n\r\n<P>Der kan i praksis være mange situationer, der tilskikker, at en anden </P>  \r\n\r\n<P>af landets biskopper kender vedkommende bedre. Vil der således </P>  \r\n\r\n<P>efter lovforslagets udformning være noget til hinder for, at </P>  \r\n\r\n<P>vurderingen foretages af en anden af landets 10 biskopper?&#187; </P>  \r\n\r\n<P>SVAR: </P>  \r\n\r\n<P>I bemærkningerne til § 2 er det forudsat, at det er biskoppen i det </P>  \r\n\r\n<P>stift, hvor den pågældende ansøger har bopæl, der skal foretage </P>  \r\n\r\n<P>indstilling til kirkeministeren om ansøgerens egnethed. Det vil </P>  \r\n\r\n<P>være naturligt, at biskoppen rådfører sig med kolleger, der har et </P>  \r\n\r\n<P>bedre kendskab til den pågældende ansøger end biskoppen selv. </P>  \r\n\r\n<P>Derimod vil det kunne have uheldige virkninger at stille ansøgere </P>  \r\n\r\n<P>frit med hensyn til, hvilken biskop de ønsker sig vurderet af, og </P>  \r\n\r\n<P>det forekommer derfor mest hensigtsmæssigt at fastholde den </P>  \r\n\r\n<P>skitserede løsning. </P>  \r\n\r\n<P>SPØRGSMÅL 4: </P>  \r\n\r\n<P>&#187;Ministeren meddelte under 1. behandling af lovforslaget, at det </P>  \r\n\r\n<P>endnu ikke var besluttet, hvem der skulle bestemme, hvilke prøver </P>  \r\n\r\n<P>der skal aflægges af ansøgerne. Det blev nævnt, at biskoppen i </P>  \r\n\r\n<P>samarbejde med eventuelt et teologisk fakultet eller med provster </P>  \r\n\r\n<P>skulle foreslå, hvilke prøver ansøgeren skal aflægge. </P>  \r\n\r\n<P>Ministeren bedes oplyse, om overvejelserne går på det teoretiske </P>  \r\n\r\n<P>og/eller det praktiske, samt hvornår beslutningen forventes </P>  \r\n\r\n<P>taget.&#171; </P>  \r\n\r\n<P>SVAR: </P>  \r\n\r\n<P>Efter bestemmelsen skal prøvekravene fastsættes af kirkeministeren i </P>  \r\n\r\n<P>hvert enkelt tilfælde efter indstilling fra vedkommende biskop. </P>  \r\n\r\n<P>Prøvekravene behøver således ikke i alle tilfælde at være ens, og </P>  \r\n\r\n<P>fag, som ansøgeren på anden måde kan dokumentere - eller i praksis </P>  \r\n\r\n<P>har dokumenteret - tilfredsstillende viden om, kan udelades. Det </P>  \r\n\r\n<P>må som minimum sikres, at den pågældende ansøger har et godt </P>  \r\n\r\n<P>kendskab til de teologiske hovedfag, nemlig: Gammel Testamente, Ny </P>  \r\n\r\n<P>Testamente, Kirkehistorie, Dogmatik og Religionsfilosofi. </P>  \r\n\r\n<P>De teologiske fakulteters bistand kan af biskoppen - eventuelt </P>  \r\n\r\n<P>naturligvis også af kirkeministeren benyttes ved fastlæggelse af </P>  \r\n\r\n<P>prøvekravene og navnlig ved prøvens afvikling og bedømmelsen af </P>  \r\n\r\n<P>udfaldet. </P>  \r\n\r\n<P>Da bestemmelsen har undtagelseskarakter, er det ikke hensigten at </P>  \r\n\r\n<P>fastlægge en prøveordning med et generelt indhold. Når det bør </P>  \r\n\r\n<P>foretrækkes, at prøven fastlægges i hvert enkelt tilfælde, er det </P>  \r\n\r\n<P>tillige for ikke på ny at institutionalisere en egentlig anden </P>  \r\n\r\n<P>uddannelse til præstestillinger ved siden af den teologiske </P>  \r\n\r\n<P>kandidateksamen. </P>  \r\n\r\n<P>SPØRGSMÅL 5: </P>  \r\n\r\n<P>&#187;I betænkningen om præsters uddannelse side 48, sidste afsnit, </P>  \r\n\r\n<P>omtales, at den ny bestemmelse i særlig grad tænkes at skulle </P>  \r\n\r\n<P>benyttes af &#187;personer, der på en fortjenstfuld måde&#171; etc. </P>  \r\n\r\n<P>Anser ministeren begrebet &#187;fortjenstfuld&#171; som en særlig  \r\n\r\n kvalifikation </P>  \r\n\r\n<P>i forhold til ønsket om at blive præst i folkekirken?&#187; </P>  \r\n\r\n<P>SVAR: </P>  \r\n\r\n<P>Betænkningens side 48, sidste afsnit, opregner eksempler på områder, </P>  \r\n\r\n<P>inden for hvilke der efter udvalgets skøn er særlige muligheder </P>  \r\n\r\n<P>for at vise egenskaber, som gør en person velegnet som præst i </P>  \r\n\r\n<P>folkekirken. At mulighederne er til stede, er naturligvis ikke </P>  \r\n\r\n<P>nok. Ansøgeren må gennem sin måde at udnytte mulighederne på have </P>  \r\n\r\n<P>vist de egenskaber, der er af betydning for præstegerningen. Jeg </P>  \r\n\r\n<P>har opfattet betænkningen således, at det er dette sidstnævnte, </P>  \r\n\r\n<P>hvortil der sigtes med udtrykket &#187;fortjenstfuld måde&#171;. </P>  \r\n\r\n<P>SPØRGSMÅL 6: </P>  \r\n\r\n<P>Ministeren bedes oplyse om, hvornår udvalgsarbejdet i </P>  \r\n\r\n<P>undervisningsministeriet vedrørende teologistudiet inklusive </P>  \r\n\r\n<P>Pastoralseminariet begynder, og hvorledes udvalget forventes </P>  \r\n\r\n<P>sammensat. </P>  \r\n\r\n<P>SVAR: </P>  \r\n\r\n<P>Jeg har anmodet undervisningsministeren om at blive repræsenteret </P>  \r\n\r\n<P>under forhandlingerne med universitetsmyndighederne om det </P>  \r\n\r\n<P>teologiske studium og henstillet, at disse forhandlinger optages </P>  \r\n\r\n<P>senest efter sommerferien. Når der af undervisningsministeren er </P>  \r\n\r\n<P>taget stilling til forhandlingernes påbegyndelse, vil jeg som </P>  \r\n\r\n<P>foreslået i udvalgsbetænkningen, side 38, nedsætte en </P>  \r\n\r\n<P>baggrundsgruppe for den eller dem, der skal repræsentere </P>  \r\n\r\n<P>kirkeministeriet under forhandlingerne. </P>  \r\n\r\n<P>Det vil være baggrundsgruppens opgave at formulere forslag og ønsker </P>  \r\n\r\n<P>vedrørende det teologiske studium, som begrundes i folkekirkens </P>  \r\n\r\n<P>erfaring. Det må særligt sikres, at de praktisk-teologiske fags </P>  \r\n\r\n<P>placering i studiet klarlægges med henblik på en efterfølgende </P>  \r\n\r\n<P>overvejelse af den supplerende uddannelse i folkekirkens regie med </P>  \r\n\r\n<P>sigte på overtagelse af præstestilling i folkekirken. </P>  \r\n\r\n<P>Baggrundsgruppens kommissorium vil blive udformet i </P>  \r\n\r\n<P>overensstemmelse hermed, og gruppen vil blive sammensat af en </P>  \r\n\r\n<P>eller flere biskopper, repræsentanter for menighedsråd og præster </P>  \r\n\r\n<P>efter indstilling fra henholdsvis Landsforeningen af </P>  \r\n\r\n<P>Menighedsrådsmedlemmer og Den danske Præsteforening, </P>  \r\n\r\n<P>Præstehøjskolens rektor og Pastoralseminariets rektor. </P>  \r\n\r\n<P>SPØRGSMÅL 7: </P>  \r\n\r\n<P>Såfremt udvalgskommissoriet er udformet, bedes dette tilsendt </P>  \r\n\r\n<P>udvalget. </P>  \r\n\r\n<P>SVAR: </P>  \r\n\r\n<P>Der henvises til besvarelsen af spørgsmål 6. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00134"
        },
        {
            "displayName": "Entydig dokumentidentifikation",
            "displayValue": "CL005267"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}