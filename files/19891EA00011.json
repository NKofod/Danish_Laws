{
    "id": 105591,
    "title": "1989 BRB 11   BERETNING OVER FORSLAG TIL FOLKETINGSBESLUTNING OM BEDRE INTEGRATION AF   INDVANDRERE  <B>AF BIRTE WEISS (S) M.FL.</B>     NR B 11 1989-90, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1989/1 BRB 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 11 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om bedre integration af  \r\n\r\n indvandrere  <B>af Birte Weiss (S) m.fl.</B>  <BR>  \r\n\r\n Nr B 11 1989-90, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19900510 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til indenrigsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Direktoratet for Københavns Kommunale Skolevæsen, </P>  \r\n\r\n<P>Mellemfolkeligt Samvirke og </P>  \r\n\r\n<P>Sammenslutningen af Indvandrerforeninger i Danmark. </P>  \r\n\r\n<P>Det har gennem udvalgets drøftelser vist sig, at der er bred tilslutning  \r\n\r\n til ønsket om at forbedre undervisningen af i første omgang nye  \r\n\r\n familiesammenførte voksne indvandrere. Herved vil indvandrere få mulighed for  \r\n\r\n at deltage i et lige så sammenhængende og systematisk integrationsprogram som  \r\n\r\n det, der i dag tilbydes flygtninge. Undervisningen i dansk er et vigtigt  \r\n\r\n element heri. </P>  \r\n\r\n<P>Der er ligeledes bred tilslutning til ønsket om, at indvandrerne selv og  \r\n\r\n danske organisationer med særlig ekspertise på området inddrages i  \r\n\r\n tilrettelæggelsen af integrationsprogrammerne, der skal bygge på respekt for  \r\n\r\n indvandrernes baggrund og kultur. </P>  \r\n\r\n<P>Undervisningen skal tage udgangspunkt i læseplaner med henblik på, at  \r\n\r\n deltagerne skal nå konkrete resultater inden for sprogfærdighed og forståelse  \r\n\r\n af dansk samfunds- og arbejdsliv. Sigtet er at bringe dem i stand til at  \r\n\r\n klare sig selv på arbejdsmarkedet og i den danske hverdag i øvrigt. </P>  \r\n\r\n<P>Integrationsprogrammet skal hvile på den grundforudsætning, at  \r\n\r\n indvandrerne er en meget uhomogen gruppe, og at behovene med hensyn til  \r\n\r\n undervisningens varighed og metoder er stærkt varierede. F.eks. skal  \r\n\r\n indvandrere, der i forvejen har gode sprogkundskaber, og som f.eks. gennem  \r\n\r\n ægteskab og arbejde har dansk som hverdags- og arbejdssprog, have mulighed  \r\n\r\n for at følge udvalgte dele af undervisningen. </P>  \r\n\r\n<P>Der er også i udvalget forståelse for behovet for at skaffe  \r\n\r\n børnepasningsmuligheder i forbindelse med undervisningen. </P>  \r\n\r\n<P>Man er ligeledes for folkeskolens vedkommende opmærksom på, at der på  \r\n\r\n trods af allerede eksisterende samarbejde mellem naboskoler alligevel er en  \r\n\r\n meget ujævn fordeling af danske og delvis fremmedsprogede børn i en række  \r\n\r\n kommuner og skoledistrikter. Et flertal i udvalget ønsker derfor præciseret,  \r\n\r\n at der er mulighed for at sammensætte klasser på tværs af skoledistrikter.  \r\n\r\n Det understreges imidlertid, at der ikke kan blive tale om anvisning af skole  \r\n\r\n langt fra bopælen. </P>  \r\n\r\n<P>Da indenrigsministeren har sat et tværministerielt udredningsarbejde i  \r\n\r\n gang på baggrund af dette beslutningsforslag, finder udvalget det rigtigt at  \r\n\r\n afvente dets afslutning i juni 1990. Flertallet understreger imidlertid  \r\n\r\n nødvendigheden af, at der fremsættes lovforslag om bedre  \r\n\r\n integrationsmuligheder for indvandrere inden udgangen af 1990. </P>  \r\n\r\n<P>Et <I>flertal</I> (udvalget med undtagelse af Fremskridtspartiets og  \r\n\r\n Centrum-Demokraternes medlemmer) kan derfor tiltræde ovenstående. </P>  \r\n\r\n<P>Et <I>mindretal</I> (Centrum-Demokraternes medlem af udvalget) finder det  \r\n\r\n rigtigst at afvente det af indenrigsministeren igangsatte tværministerielle  \r\n\r\n udredningsarbejde. Såfremt dette udredningsarbejde påviser mangler i de  \r\n\r\n gældende integrationsmuligheder for indvandrere, vil Centrum-Demokraterne se  \r\n\r\n velvilligt på forslag til afhjælpning af sådanne mangler. </P>  \r\n\r\n<P>P. u. v. </P>  \r\n\r\n<P>Hjortnæs </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1990"
        },
        {
            "displayName": "Accession",
            "displayValue": "19891EA00011"
        },
        {
            "displayName": "Entydig dokumentidentifikation",
            "displayValue": "CL003342"
        },
        {
            "displayName": "Dato for førstegangsindlæggelse",
            "displayValue": "21/05/1990"
        },
        {
            "displayName": "Dato for indlæggelse",
            "displayValue": "21/05/1990"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}