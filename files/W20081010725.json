{
    "id": 125679,
    "title": "Tilbagebetaling af EØS-dagpenge for en periode, hvor medlemmet efterfølgende blev slettet som medlem af a-kassen på grund af kontingentrestance",
    "documentTypeId": "240",
    "isSagsforlobPeriodValid": true,
    "shortName": "KEN nr 10107 af 31/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Tilbagebetaling af EØS-dagpenge for en periode, hvor medlemmet efterfølgende blev slettet som medlem af a-kassen på grund af kontingentrestance</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen udbetalte på grundlag af attest E 303 tre måneders dagpenge til et medlem, der den 24. juli 2006 var rejst til udlandet for at søge arbejde.</div>\r\n        </p>\r\n        <p class=\"Tekst2\">\r\n          <div>A-kassen konstaterede efterfølgende, at medlemmet ikke havde betalt kontingent for oktober 2006, og medlemmet blev slettet med virkning fra den 30. september 2006. A-kassen fulgte den formelle rykker- og sletteprocedure.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte Arbejdsdirektoratets afgørelse om, at medlemmet ikke havde ret til de dagpenge, der var udbetalt for perioden fra den 1. til den 23. oktober 2006. Medlemmet skulle desuden have en karantæne på 20 timer for uagtsomhed.</div>\r\n        </p>\r\n        <p class=\"Tekst2\">\r\n          <div>Ankenævnet henviste blandt andet til, at a-kassen forinden afrejsen til udlandet havde vejledt medlemmet om, at det hun skulle være medlem af a-kassen i hele attestperioden.</div>\r\n        </p>\r\n      </div>\r\n      <p class=\"TekstV\">Arbejdsmarkedets Ankenævn har på møde den 30. oktober 2008 behandlet Deres klage over Arbejdsdirektoratets afgørelse om tilbagebetaling og karantæne for uagtsomhed.</p>\r\n      <p class=\"TekstV\">Ankenævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">De anses for at være slettet som medlem af X Arbejdsløshedskasse med virkning fra den 30. september 2006.</p>\r\n      <p class=\"TekstV\">De har ikke ret til de udbetalte dagpenge for perioden fra den 1. til den 23. oktober 2006.</p>\r\n      <p class=\"TekstV\">De skal tilbagebetale de dagpenge, som De har modtaget for denne periode. Beløbet er opgjort til 7.774 kr.</p>\r\n      <p class=\"TekstV\">De skal gennemgå en effektiv karantæne på 20 timer.</p>\r\n      <p class=\"TekstV\">Ankenævnet tiltræder således direktoratets afgørelse af den 5. oktober 2007.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at De på grundlag af attest E 303 har modtaget danske dagpenge i perioden fra den 24. juli til den 23. oktober 2006 i forbindelse med Deres flytning til og arbejdssøgning i England</p>\r\n        <p class=\"Liste1\"><span class=\"Liste1Nr\" id=\"\">–</span> at De den 20. juli 2006 var til samtale i a-kassen, hvor De blandt andet blev vejledt om, at De fortsat skulle betale medlemsbidrag til den danske a-kasse i hele attestperioden</p>\r\n        <p class=\"Liste1\"><span class=\"Liste1Nr\" id=\"\">–</span> at De ved brev af 25. juli 2006 blev vejledt om, at De selv havde ansvaret for at indbetale medlemsbidrag til den danske a-kasse i hele attestperioden</p>\r\n        <p class=\"Liste1\"><span class=\"Liste1Nr\" id=\"\">–</span> at a-kassen den 7. december 2006 skrev til Dem, fordi De ikke havde betalt medlemsbidrag for perioden fra den 1. oktober til den 30. november 2006</p>\r\n        <p class=\"Liste1\"><span class=\"Liste1Nr\" id=\"\">–</span> at a-kassen samtidig meddelte Dem, at De ville blive slettet som medlem med virkning fra den 30. september 2006, hvis De ikke havde betalt det skyldige beløb senest den 1. januar 2007</p>\r\n        <p class=\"Liste1\"><span class=\"Liste1Nr\" id=\"\">–</span> at a-kassen den 17. januar 2007 skrev til Dem og meddelte Dem, at De var slettet som medlem med virkning fra den 30. september 2006, da De ikke havde betalt det manglende medlemsbidrag for perioden fra den 1. oktober til den 30. november 2006 inden for fristen</p>\r\n        <p class=\"Liste1\"><span class=\"Liste1Nr\" id=\"\">–</span> at a-kassen samtidig oplyste, at sletningen kunne ophæves, hvis De betalte det skyldige medlemsbidrag inden fire uger.</p>\r\n      </p>\r\n      <p class=\"TekstV\"><span class=\"Underline\">Ret til dagpenge i perioden fra den 1. til den 23. oktober 2006:</span></p>\r\n      <p class=\"TekstV\">Det er en betingelse for at modtage dagpenge fra a-kassen, herunder dagpenge under arbejdssøgning i et andet EØS-land, at man er medlem af a-kassen. Der kan således ikke udbetales dagpenge for en periode, hvor man ikke har været medlem af a-kassen.</p>\r\n      <p class=\"TekstV\">Et medlem, der udlader at betale det fulde medlemsbidrag rettidigt, slettes som medlem af a-kassen med virkning fra det tidspunkt, hvortil medlemmet har betalt bidrag. Hvis det skyldige medlemsbidrag samt senere forfaldent medlemsbidrag betales senest fire uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"TekstV\">Ankenævnet finder, at De ikke har haft ret til dagpenge fra a-kassen fra den 1. oktober 2006, fordi De som følge af manglende betaling af medlemsbidrag blev slettet som medlem af a-kassen med virkning fra den 30. september 2006.</p>\r\n      <p class=\"TekstV\">Ankenævnet har herved lagt vægt på, at De ikke inden for de givne frister betalte medlemsbidraget for oktober måned 2006.</p>\r\n      <p class=\"TekstV\">Ankenævnet har i den forbindelse lagt vægt på, at a-kassen i overensstemmelse med reglerne skriftligt rykkede Dem for den manglende betaling af medlemsbidraget for oktober måned, og at De fik tre ugers frist til at indbetale det manglende beløb. I forbindelse med den skriftlige underretning om sletningen oplyste a-kassen, at slettelsen ville blive ophævet, hvis De betalte medlemsbidraget senest fire uger efter slettelsen.</p>\r\n      <p class=\"TekstV\">Ankenævnet har i øvrigt lagt vægt på, at De gentagne gange i forbindelse med udstedelsen af attest E 303 blev vejledt om, at det var en forudsætning for at De kunne få udbetalt dagpenge, at De var medlem af a-kassen i hele attestperioden.</p>\r\n      <p class=\"TekstV\">Da De blev slettet som medlem af a-kassen pr. 30. september 2006, har De ikke haft ret til de dagpenge, som De fik udbetalt for perioden fra den 1. til den 23. oktober 2006.</p>\r\n      <p class=\"TekstV\"><span class=\"Underline\">Tilbagebetaling:</span></p>\r\n      <p class=\"TekstV\">Et medlem, der uberettiget har modtaget danske dagpenge under arbejdssøgning i et andet EØS-land, skal betale beløbet tilbage, hvis medlemmet har givet urigtige oplysninger eller har fortiet omstændigheder, der er af betydning for retten til dagpengene, eller hvis medlemmet i øvrigt indså eller burde have indset, at modtagelse af beløbet skete med urette.</p>\r\n      <p class=\"TekstV\">Ankenævnet finder, at De indså eller burde have indset, at De ikke havde ret til dagpenge i perioden fra den 1. til den 23. oktober 2006, fordi De ikke havde betalt medlemsbidraget for oktober måned.</p>\r\n      <p class=\"TekstV\">Ankenævnet har i den forbindelse lagt vægt på, at De gentagne gange var blevet vejledt om, at De skulle være medlem af a-kassen i hele attestperioden, og at a-kassen i overensstemmelse med reglerne rykkede Dem for den manglende betaling af medlemsbidraget for oktober måned.</p>\r\n      <p class=\"TekstV\">De skal derfor tilbagebetale de dagpenge, som De med urette fik udbetalt for perioden fra den 1. til den 23. oktober 2006.</p>\r\n      <p class=\"TekstV\">Det fremgår af direktoratets afgørelse, at tilbagebetalingsbeløbet er opgjort til 7.774 kr.</p>\r\n      <p class=\"TekstV\"><span class=\"Underline\">Sanktion for uagtsomhed:</span></p>\r\n      <p class=\"TekstV\">Et medlem eller tidligere medlem, der i forbindelse med modtagelse af danske dagpenge under arbejdssøgning i et andet EØS-land, har gjort sig skyldig i anden forseelse end svig over for a-kassen, kan pålægges en effektiv karantæne på højst 37 timer.</p>\r\n      <p class=\"TekstV\">Ankenævnet finder, at det forhold, at De modtog dagpenge for perioden fra den 1. til den 23. oktober 2006, selv om De ikke betalte medlemsbidrag til a-kassen for oktober måned, ikke kan anses for at være udtryk for en bevidst handling fra Deres side, men at den manglende betaling skyldtes skødesløshed eller lignende fra Deres side.</p>\r\n      <p class=\"TekstV\">Ankenævnet finder således, at De burde have indset, at Deres manglende overblik over Deres betaling af medlemsbidrag kunne medføre, at De ikke fik indbetalt medlemsbidrag for oktober måned, således at De fik udbetalt dagpenge, som De ikke havde ret til.</p>\r\n      <p class=\"TekstV\">Ankenævnet har i den forbindelse lagt vægt på, at a-kassen havde oplyst Dem om, at De selv havde ansvaret for at indbetale medlemsbidrag til a-kassen i hele attestperioden, og at De i den forbindelse blev vejledt om, at De eventuelt kunne kontakte a-kassen om indbetalingen.</p>\r\n      <p class=\"TekstV\">De har derfor udvist uagtsomhed over for a-kassen i forbindelse med, at De fik udbetalt dagpenge for perioden fra den 1. til den 23. oktober 2006.</p>\r\n      <p class=\"TekstV\">Hvis beløbet, som er udbetalt som følge af uagtsomhed, højst udgør 25 gange den maksimale dagpengesats for fuldtidsforsikrede (683 kr.) på konstateringstidspunktet, udgør sanktionen for uagtsomhed en effektiv karantæne på 20 timer.</p>\r\n      <p class=\"TekstV\">De fik udbetalt 7.774 kr., og De skal derfor have en karantæne på 20 timer.</p>\r\n      <p class=\"TekstV\"><span class=\"Italic\">B E M Æ K N I N G E R </span><span class=\"Italic\">T I L </span><span class=\"Italic\">K L A G E N </span><span class=\"Italic\">M.V.</span></p>\r\n      <p class=\"TekstV\">Det er blandt andet anført i klagen, at De troede, at De havde betalt medlemsbidraget for juli måned af juli-lønnen, og at de to måneders medlemsbidrag, som De betalte via girokort, dækkede august og september måned.</p>\r\n      <p class=\"TekstV\">Ankenævnet bemærker hertil, at det under alle omstændigheder var Deres ansvar at sørge for, at indbetalingen af medlemsbidraget for hele attestperioden var i orden. A-kassen havde i øvrigt gentagne gange oplyst Dem om, at De skulle betale medlemsbidrag for hele perioden og De blev i den forbindelse vejledt om eventuelt at kontakte a-kassen om betalingen.</p>\r\n      <p class=\"TekstV\">Det er også anført, at De ved telefonisk henvendelse til fagforeningen havde forstået, at De havde betalt det De skulle.</p>\r\n      <p class=\"TekstV\">Hertil bemærker ankenævnet, at det er a-kassen og ikke den faglige organisation, der skal vejlede medlemmerne om spørgsmål om indbetaling af medlemsbidrag. Deres a-kasse har ikke kunnet bekræfte, at De har rettet telefonisk henvendelse til a-kassen om indbetaling af medlemsbidrag efter afrejsen til England. Det kan således ikke verificeres, at a-kassen eventuelt har givet Dem forkert oplysning om, at De havde betalt medlemsbidraget for oktober måned.</p>\r\n      <p class=\"TekstV\">For så vidt angår det forhold, at posten ikke blev videresendt til Deres permanente bopælsadresse i England, bemærkes at a-kassens rykkerbrev og slettebrev blev sendt til den adresse, som De havde oplyst til a-kassen i forbindelse med ansøgningen om attest E 303. A-kassen har oplyst ikke at have modtaget nogen anden adresse fra Dem, ligesom a-kassen heller ikke har modtaget brevene retur.</p>\r\n      <p class=\"TekstV\">Det bemærkes i øvrigt, at De selv havde pligt til at anmelde eventuel adresseændring til a-kassen, og at De selv må bære risikoen for de problemer, som er opstået i forbindelse med videresendelse af posten fra den adresse, som De havde oplyst over for a-kassen, til Deres permanente adresse i England.</p>\r\n      <p class=\"TekstV\">De har tilbudt at betale medlemsbidrag for oktober måned 2006, hvis De får tilsendt et girokort.</p>\r\n      <p class=\"TekstV\">Ankenævnet skal hertil oplyse, at fristen for indbetaling under alle omstændigheder er overskredet. Der henvises herved til, at det fremgik af det slettebrev, som a-kassen sendte til Dem den 17. januar 2007, at sletningen kunne ophæves, hvis De inden fire uger betalte det skyldige kontingent. Reglerne giver ikke mulighed for at ophæve slettelsen ved indbetaling af medlemsbidrag efter dette tidspunkt.</p>\r\n      <p class=\"TekstV\">Det er således ankenævnets opfattelse, at der ikke er forhold i klagen, der kan begrunde en ændret vurdering af sagen.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Artikel 69 i forordning nr. 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet</p>\r\n        <p class=\"Liste1\"><span class=\"Liste1Nr\" id=\"\">–</span> § 34, stk. 1 og stk. 2, nr. 3), § 65, stk. 1 og stk. 5, § 78, stk. 1-4 og stk. 6, § 86a, stk. 1 samt § 87a, stk. 2 og stk. 3 i lov om arbejdsløshedsforsikring, jf. lovbekendtgørelse nr. 874 af 11. september 2005</p>\r\n        <p class=\"Liste1\"><span class=\"Liste1Nr\" id=\"\">–</span> § 1 i Arbejdsdirektoratets bekendtgørelse nr. 1471 af 21. december 2005 om standardvedtægt for anerkendte arbejdsløshedskasser samt § 11, stk. 1 og § 14, stk. 1 i bilag 1 til bekendtgørelsen (Standardvedtægten)</p>\r\n        <p class=\"Liste1\"><span class=\"Liste1Nr\" id=\"\">–</span> § 8 og § 9 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 3 samt § 7 i Arbejdsdirektoratets bekendtgørelse nr. 470 af 4. juni 2003 om sanktion til medlemmer af en arbejdsløshedskasse</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 5 samt § 16 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede</p>\r\n      </p>\r\n      <p class=\"TekstV\"><span class=\"Italic\">O P L Y S N I N G E R N E </span><span class=\"Italic\">I </span><span class=\"Italic\">S A G E N</span></p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"BoldUnderline\">Regler:</span></p>\r\n      <p class=\"TekstV\"><span class=\"Bold\">Forordning nr. 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet:</span></p>\r\n      <p class=\"TekstV\"><span class=\"Italic\">Arbejdsløse, der rejser til en anden medlemsstat end den kompetente stat</span></p>\r\n      <p class=\"TekstV\"><span class=\"Bold\">Artikel 69</span></p>\r\n      <p class=\"TekstV\">Betingelser og grænser for bevarelse af ret til ydelser</p>\r\n      <p>\r\n        <p class=\"Liste1\"><span class=\"Liste1Nr\" id=\"\"></span> 1. En helt arbejdsløs arbejdstager eller selvstændig erhvervsdrivende, der opfylder de i en medlemsstats lovgivning foreskrevne betingelser for ret til ydelser, og som rejser til en eller flere andre Medlemsstater for at søge beskæftigelse dér, bevarer sin ret til disse ydelser under følgende betingelser og inden for følgende grænser:</p>\r\n        <p class=\"Liste1\"><span class=\"Liste1Nr\" id=\"\">a)</span> han skal før sin afrejse have været tilmeldt som arbejdssøgende og have stået til rådighed for arbejdsformidlingen i den kompetente stat i mindst fire uger, efter at han blev arbejdsløs. Det kompetente arbejdsformidlingskontor eller den kompetente institution kan dog give samtykke til, at han rejser inden udløbet af denne frist</p>\r\n        <p class=\"Liste1\"><span class=\"Liste1Nr\" id=\"\">b)</span> han skal tilmelde sig som arbejdssøgende ved arbejdsformidlingen i hver af de Medlemsstater, han rejser til, og underkaste sig den dér bestående kontrol; denne betingelse anses for opfyldt for tidsrummet forud for tilmeldingen, såfremt denne sker inden syv dage efter det tidspunkt, da den pågældende er ophørt med at stå til rådighed for arbejdsformidlingen i den stat, han har forladt; i undtagelsestilfælde kan det kompetente arbejdsformidlingskontor eller den kompetente institution forlænge denne frist</p>\r\n        <p class=\"Liste1\"><span class=\"Liste1Nr\" id=\"\">c)</span> retten til ydelser bevares i et tidsrum af højst tre måneder, regnet fra det tidspunkt, da den pågældende er ophørt med at stå til rådighed for arbejdsformidlingen i den stat, han har forladt, dog således at det samlede tidsrum, for hvilket der tilkendes ydelser, ikke kan overstige det tidsrum, for hvilket den pågældende har ret til ydelser i medfør af den nævnte stats lovgivning; hvor det drejer sig om en sæsonarbejder, er dette tidsrum yderligere begrænset til den resterende del af den sæson, for hvilken han er ansat.</p>\r\n        <p class=\"Tekst2\">\r\n          <div>2. Såfremt den pågældende vender tilbage til den kompetente stat inden udløbet af den periode, i hvilken han efter bestemmelserne i stk. 1, litra c), har ret til ydelser, er han fortsat berettiget til ydelser efter denne stats lovgivning; såfremt han ikke vender tilbage til den kompetente stat inden udløbet af nævnte periode, mister han enhver ret til ydelser efter denne stats lovgivning; i undtagelsestilfælde kan det kompetente arbejdsformidlingskontor eller den kompetente institution forlænge denne frist.</div>\r\n        </p>\r\n        <p class=\"Tekst2\">\r\n          <div>3. Bestemmelserne i stk. 1 kan kun gøres gældende én gang mellem to beskæftigelsesperioder.</div>\r\n        </p>\r\n      </p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\"><span class=\"Italic\">Vedtægter</span></p>\r\n      <p class=\"TekstV\"><span class=\"Bold\">§ 34.</span> En anerkendt arbejdsløshedskasses vedtægt skal være i overensstemmelse med en standardvedtægt, som udarbejdes af direktøren for Arbejdsdirektoratet efter forhandling med Beskæftigelsesrådet og godkendes af beskæftigelsesministeren.</p>\r\n      <p class=\"TekstV\"><span class=\"Italic\">Stk. 2.</span> Vedtægten skal indeholde oplysninger om:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> .........</p>\r\n        <p class=\"Liste1\"><span class=\"Liste1Nr\" id=\"\">2)</span> .........</p>\r\n        <p class=\"Liste1\"><span class=\"Liste1Nr\" id=\"\">3)</span> Medlemmernes rettigheder og pligter.</p>\r\n        <p class=\"Liste1\"><span class=\"Liste1Nr\" id=\"\">4)</span> .........</p>\r\n        <p class=\"Liste1\"><span class=\"Liste1Nr\" id=\"\">5)</span> .........</p>\r\n      </p>\r\n      <p class=\"TekstV\"><span class=\"Italic\">Ret til dagpenge og aktiveringsydelse</span></p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Italic\">Stk. 4.</span> .........</p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">Stk. 6.</span> .........</p>\r\n      <p class=\"TekstV\"><span class=\"Italic\">Indbetaling af medlemsbidrag m.v.</span></p>\r\n      <p class=\"TekstV\"><span class=\"Bold\">§ 78.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"TekstV\"><span class=\"Italic\">Stk. 2.</span> Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"TekstV\"><span class=\"Italic\">Stk. 3.</span> Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"TekstV\"><span class=\"Italic\">Stk. 4.</span> Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet kan bestemme, at fristen efter stk. 3, 1. pkt., forlænges for en kasse eller en gruppe af medlemmer af kassen, når særlige forhold medfører væsentlige vanskeligheder for medlemmerne ved at overholde fristen.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"TekstV\"><span class=\"Italic\">Stk. 7.</span> .........</p>\r\n      <p class=\"TekstV\"><span class=\"Italic\">Stk. 8.</span> .........</p>\r\n      <p class=\"TekstV\"><span class=\"Italic\">Tilbagebetaling og sanktioner</span></p>\r\n      <p class=\"TekstV\"><span class=\"Bold\">§ 86 a.</span> Et medlem, som uberettiget har modtaget dagpenge efter artikel 69 i forordning (EØF) nr. 1408/71, skal betale beløbet tilbage, hvis medlemmet har givet urigtige oplysninger eller fortiet omstændigheder, der er af betydning for retten til dagpengene, eller hvis medlemmet i øvrigt indså eller burde have indset, at modtagelse af beløbet var uberettiget.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Italic\">Stk. 4.</span> .........</p>\r\n      <p class=\"TekstV\"><span class=\"Italic\">Stk. 5.</span> .........</p>\r\n      <p class=\"TekstV\"><span class=\"Bold\">§ 87 a.</span> Har et medlem gjort sig skyldig i svig eller forsøg på svig i forbindelse med modtagelse af dagpenge efter artikel 69 i forordning (EØF) nr. 1408/71, kan direktøren for Arbejdsdirektoratet bestemme, at medlemmet skal gennemgå en effektiv karantæne, jf. § 87, stk. 3, på mindst 74 og højst 962 timer. Er medlemmet tidligere pålagt en sanktion for svig, kan direktøren bestemme, at pågældende slettes som medlem af kassen, hvis den seneste forseelse er begået mindre end 5 år efter direktørens tidligere afgørelse. Et medlem, som slettes af kassen, kan genoptages som nyt medlem.</p>\r\n      <p class=\"TekstV\"><span class=\"Italic\">Stk. 2.</span> Har et medlem gjort sig skyldig i anden forseelse i forbindelse med modtagelse af dagpenge som nævnt i stk. 1, kan direktøren for Arbejdsdirektoratet bestemme, at medlemmet skal gennemgå en effektiv karantæne, jf. § 87, stk. 3, på højst 37 timer.</p>\r\n      <p class=\"TekstV\"><span class=\"Italic\">Stk. 3.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelse af stk. 1 og 2.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1471 af 21. december 2005 om standardvedtægt for anerkendte a-kasser:</span></p>\r\n      <p class=\"TekstV\"><span class=\"Bold\">§ 1.</span> Vedtægten for en anerkendt a-kasse skal være i overensstemmelse med standardvedtægten, jf. bilag 1 til denne bekendtgørelse.</p>\r\n      <p class=\"TekstV\"><span class=\"Bold\">Bilag 1 til bekendtgørelse om standardvedtægt for anerkendte a-kasser</span></p>\r\n      <p class=\"TekstV\"><span class=\"Bold\">(Standardvedtægten)</span></p>\r\n      <p class=\"TekstV\"><span class=\"Italic\">Medlemmernes pligter</span></p>\r\n      <p class=\"TekstV\"><span class=\"Italic\">Pligt til at betale medlemsbidrag</span></p>\r\n      <p class=\"TekstV\"><span class=\"Bold\">§ 11.</span> Medlemmet har pligt til at betale medlemsbidrag, ATP- og evt. efterlønsbidrag efter de regler, der er fastsat i loven og a-kassen.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Andre pligter</span></p>\r\n      <p class=\"TekstV\"><span class=\"Bold\">§ 14.</span> Et medlem har pligt til at meddele bopælsændring til a-kassen.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse</span></p>\r\n      <p class=\"TekstV\"><span class=\"Italic\">Rykker- og sletteproceduren for medlemsbidraget</span></p>\r\n      <p class=\"TekstV\"><span class=\"Italic\">Rykkerproceduren</span></p>\r\n      <p class=\"TekstV\"><span class=\"Bold\">§ 8.</span> Betaler man ikke medlemsbidraget til tiden, skal a-kassen sende et rykkerbrev.</p>\r\n      <p class=\"TekstV\"><span class=\"Italic\">Stk. 2.</span> A-kassen skal sende brevet, når den konstaterer, at man ved den forudgående måneds afslutning ikke har betalt hele det bidrag, der skulle betales i denne måned. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden brevet sendes. Restancegebyret må ikke fremstå som en del af medlemsbidraget.</p>\r\n      <p class=\"TekstV\"><span class=\"Italic\">Stk. 3.</span> A-kassen skal i brevet klart skrive, at man vil blive slettet, hvis medlemsbidraget til a-kassen ikke bliver betalt senest 3 uger efter, at brevet er sendt, jf. dog § 9, stk. 3, om genoprettelse af medlemskabet.</p>\r\n      <p class=\"TekstV\"><span class=\"Italic\">Stk. 4.</span> Betaler man medlemsbidraget til a-kassen, kan man ikke slettes som medlem af denne, selvom man ikke betaler det faglige kontingent.</p>\r\n      <p class=\"TekstV\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p>\r\n      <p class=\"TekstV\"><span class=\"Italic\">Slettelse og genoprettelse af medlemskabet</span></p>\r\n      <p class=\"TekstV\"><span class=\"Bold\">§ 9.</span> Betaler man ikke medlemsbidraget inden udløbet af betalingsfristen på 3 uger, jf. § 8, stk. 3, skal a-kassen straks sende et brev om, at man slettes som medlem af a-kassen. Man slettes fra det tidspunkt, hvortil man har betalt.</p>\r\n      <p class=\"TekstV\"><span class=\"Italic\">Stk. 2.</span> A-kassen skal skrive i slettebrevet, at medlemskabet bliver genoprettet, hvis man senest 4 uger efter at brevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"TekstV\"><span class=\"Italic\">Stk. 3.</span> Betaler man, hvad man skylder senest 4 uger efter, at a-kassen har sendt brevet, genoprettes medlemskabet. Betaler man det opkrævede bidrag senest den dag, brevet sendes, genoprettes medlemskabet.</p>\r\n      <p class=\"TekstV\"><span class=\"Italic\">Stk. 4.</span> Betaler man bidraget efter udløbet af betalingsfristen på 3 uger i rykkerbrevet, og får man sit medlemskab genoprettet, får man en karantæne, jf. § 10, stk. 1.</p>\r\n      <p class=\"TekstV\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 470 af 4. juni 2003 om sanktion til medlemmer af en arbejdsløshedskasse:</span></p>\r\n      <p class=\"TekstV\"><span class=\"Italic\">Anvendelsesområde, kompetencer og begreber</span></p>\r\n      <p class=\"TekstV\"><span class=\"Bold\">§ 1.</span> Denne bekendtgørelse skal bruges, når et medlem eller et tidligere medlem af en a-kasse ved svig med urette har beholdt, har fået eller har forsøgt at få udbetalt en ydelse fra a-kassen. Den skal også bruges, når et medlem eller et tidligere medlem ved uagtsomhed med urette har beholdt eller har fået udbetalt en ydelse fra a-kassen. Bekendtgørelsen bruges ikke på VEU-godtgørelse.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> Bekendtgørelsens §§ 3-8 skal også bruges, når et medlem ved svig eller uagtsomhed med urette har fået udbetalt dagpenge efter artikel 69 i forordning (EØF) nr. 1408/71.</p>\r\n      <p class=\"TekstV\"><span class=\"Italic\">Uagtsomhed</span></p>\r\n      <p class=\"TekstV\"><span class=\"Bold\">§ 7.</span> Ved uagtsomhed skal et medlem have en effektiv karantæne. Karantænen kan højst være på 37 timer.</p>\r\n      <p class=\"TekstV\"><span class=\"Italic\">Stk. 2.</span> Har et medlem ved uagtsomhed fået et beløb, der højst udgør 25 gange den maksimale dagpengesats for fuldtidsforsikrede på konstateringstidspunktet, skal medlemmet have en effektiv karantæne på 20 timer.</p>\r\n      <p class=\"TekstV\"><span class=\"Italic\">Stk. 3.</span> Har et medlem ved uagtsomhed fået et beløb, der højst udgør 2 gange den maksimale dagpengesats for fuldtidsforsikrede på konstateringstidspunktet, skal medlemmet ikke have nogen effektiv karantæne.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede:</span></p>\r\n      <p class=\"TekstV\"><span class=\"Italic\">Generelle pligter</span></p>\r\n      <p class=\"TekstV\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p>\r\n      <p class=\"TekstV\"><span class=\"Italic\">Konkret vejledningspligt</span></p>\r\n      <p class=\"TekstV\"><span class=\"Italic\">Udlandet</span></p>\r\n      <p class=\"TekstV\"><span class=\"Bold\">§ 16.</span> Når et medlem oplyser, at medlemmet overvejer at rejse til udlandet, herunder Grønland og Færøerne, for at søge eller overtage arbejde, skal a-kassen vejlede om de rettigheder og pligter, der har betydning i den forbindelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "W20081010725"
        },
        {
            "displayName": "Entydig dokumentidentifikation",
            "displayValue": "BE003477"
        },
        {
            "displayName": "Dato for indlæggelse",
            "displayValue": "26/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10107"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "31/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5100061-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}