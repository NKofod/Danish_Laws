{
    "id": 37203,
    "title": "Friaktier. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18825 af 06/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En modtager af friaktier i Top-Danmark A/S blev under henvisning til  \r\n\r\n statsskattelovens § 4 og bestemmelserne i aktieavancebeskatningsloven anset  \r\n\r\n skattepligtig af friværdien i udstedelsesåret, selv om hun gjorde gældende,  \r\n\r\n at kursværdien på aktierne vil være undergivet svingninger, hvorfor  \r\n\r\n beskatning burde udskydes til der var konstateret en realisationsværdi. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Friaktier. (* 1) </H1>  \r\n\r\n<P></P>  \r\n\r\n<P>Civilingeniør A klagede for indkomståret 1985 over, at hendes selvangivne  \r\n\r\n indkomst var forhøjet med 20.995 kr., udgørende værdi af modtagne friaktier i  \r\n\r\n Top-Danmark A/S i forbindelse med, at det tidligere gensidige  \r\n\r\n forsikringsselskab Topsikring i 1985 var omdannet til aktieselskab. </P>  \r\n\r\n<P>Beløbet modsvarede kursværdien af nominelt 2.880 kr. aktier, som klageren  \r\n\r\n som forsikringstager fik tilbudt ved konverteringen, og som hun - uanset  \r\n\r\n valgfrihed til at sige fra - lod sig tildele. Aktieudstederen havde ved  \r\n\r\n emissionen orienteret kunderne om de skattemæssige følger. </P>  \r\n\r\n<P>En af disse var efter de stedlige skattemyndigheders opfattelse, at  \r\n\r\n klageren vederlagsfrit havde opnået et gode af økonomisk værdi, og at der  \r\n\r\n derfor for hende var opstået en indkomstskattepligtig fordel i medfør af den  \r\n\r\n almindelige regel i statsskattelovens § 4. </P>  \r\n\r\n<P>Klageren protesterede ikke talmæssigt mod værdiansættelsen, og i og for  \r\n\r\n sig heller ikke mod synspunktet bag den af de stedlige skattemyndigheder  \r\n\r\n påberåbte lovhjemmel, som hun isoleret set fandt stemmende med ret og  \r\n\r\n billighed. Imidlertid anså hun det for mindre rimeligt, at hun, der havde  \r\n\r\n aktierne i behold, beskattedes for 1985 på basis af en kursværdi, som senere  \r\n\r\n ville være undergivet svingninger. Hun gjorde derfor gældende, at  \r\n\r\n beskatningen (de skattemæssige konsekvenser, også i tilfælde af tab) blev  \r\n\r\n udskudt, indtil der måtte blive konstateret en realisationsværdi. </P>  \r\n\r\n<P>Landsskatteretten var efter en gennemgang af aktieavancebeskatningslovens  \r\n\r\n regler enig med klageren i, at det stillede sig som usikkert, i hvilket  \r\n\r\n omfang disse regler ville få aktuel betydning, dersom beskatning gennemførtes  \r\n\r\n nu på det påklagede grundlag. En udskydelse af de skattemæssige konsekvenser  \r\n\r\n ville på den anden side ikke være forenelig med det gennem statsskatteloven  \r\n\r\n og aktieavancebeskatningsloven etablerede system, hvor bl.a. en tidsfaktor -  \r\n\r\n 3 års reglen i sidstnævnte lov - spillede ind. Der var for så vidt tale om et  \r\n\r\n periodeafgrænsningsspørgsmål, hvor klageren som berørt ikke umiddelbart kunne  \r\n\r\n acceptere beskatning med virkning for konverteringsåret, 1985. </P>  \r\n\r\n<P>På det i øvrigt foreliggende grundlag var Landsskatteretten efter  \r\n\r\n sammenhængen mellem statsskattelovens § 4 og aktieavancebeskatningslovens  \r\n\r\n bestemmelser enig med de stedlige skattemyndihgeder i, at der var hjemmel for  \r\n\r\n at medregne friaktieværdien til den skattepligtige indkomst for 1985. Den  \r\n\r\n påklagede ansættelse blev herefter stadfæstet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i SKAT 1989, nr. 12, side 951"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891882525"
        },
        {
            "displayName": "Entydig dokumentidentifikation",
            "displayValue": "CA005138"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18825"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/10/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-2-467"
        },
        {
            "displayName": "Stikord",
            "displayValue": "FRIAKTIER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}