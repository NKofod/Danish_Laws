{
    "id": 54697,
    "title": "Bekendtgørelse om beboerrepræsentation ",
    "documentTypeId": "60",
    "isSagsforlobPeriodValid": false,
    "shortName": "BEK nr 449 af 01/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om beboerrepræsentation </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 64, stk. 8, i lov om leje, jfr. lovbekendtgørelse nr. 375 af  \r\n\r\n 11. juli 1984, som ændret ved lov nr. 618 af 19. december 1984 og lov nr. 300  \r\n\r\n af 4. juni 1986, fastsættes herved følgende bestemmelser for afholdelse af  \r\n\r\n beboermøde og valg af beboerrepræsentanter samt om afholdelse af udgifter i  \r\n\r\n forbindelse med beboerrepræsentation. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lejerne kan etablere beboerrepræsentation i:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) en ejendom, der består af mindst 6 beboelseslejligheder; </LI>  \r\n\r\n<LI>b) en ejendom, der er opdelt i ejerlejligheder, når udlejer ejer mindst 6  \r\n\r\n beboelseslejligheder i ejerforeningen; </LI>  \r\n\r\n<LI>c) en ejendom, der ejes af en andelsboligforening, hvis mindst 6 af  \r\n\r\n beboelseslejlighederne ikke bebos af andelshavere. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Er flere ejendomme, der ejes af samme ejer,  \r\n\r\n opført kontinuerligt som en samlet bebyggelse, og har disse ejendomme fælles  \r\n\r\n friarealer eller nogen form for driftsfællesskab, kan der oprettes  \r\n\r\n beboerrepræsentation, når ejendommene i alt har mindst 13  \r\n\r\n beboelseslejligheder. Det samme gælder, hvor flere ejendomme er samvurderet  \r\n\r\n eller samnoteret i tingbogen. I sådanne tilfælde skal beboerrepræsentationen  \r\n\r\n omfatte samtlige ejendomme. </P>  \r\n\r\n<P CLASS=STK> <I>Stk. 3. </I> I ejendomme med mindre end 6 og mere end 2  \r\n\r\n udlejede beboelseslejligheder har et flertal af lejerne samme beføjelser, som  \r\n\r\n beboerrepræsentationen i andre ejendomme. Lejerne skal vælge en talsmand til  \r\n\r\n at repræsentere lejerne over for udlejeren. Reglerne i §§ 2-9 finder  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Enhver beboer eller en lejerforening, som har et  \r\n\r\n eller flere medlemmer blandt beboerne, kan indkalde til beboermøde for at  \r\n\r\n vælge beboerrepræsentanter. </P>  \r\n\r\n<P CLASS=STK> <I>Stk. 2. </I> Indkaldelse skal ske med mindst 8 dages varsel  \r\n\r\n ved opslag på passende sted eller brev til samtlige lejere i ejendommen,  \r\n\r\n herunder også til andre lejere end lejere af beboelseslejligheder. Samtidig  \r\n\r\n indkaldes udlejeren skriftligt. </P>  \r\n\r\n<P CLASS=STK> <I>Stk. 3. </I> Adgang til beboermødet har beboerne i  \r\n\r\n ejendommen, fuldmægtige for lejerne, erhvervslejere, repræsentanter for  \r\n\r\n udlejeren og - såfremt en lejer ønsker det - repræsentanter for en  \r\n\r\n lejerforening, hvoraf pågældende er medlem. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Beboermødet kan oprette beboerrepræsentation og  \r\n\r\n vælge beboerrepræsentanter, når mindst 50 pct. af de fremmødte lejere af  \r\n\r\n beboelseslejligheder giver tilslutning hertil. </P>  \r\n\r\n<P CLASS=STK> <I>Stk. 2. </I> Lejerne skal møde personligt eller lade sig  \r\n\r\n repræsentere af et husstandsmedlem eller ved fuldmagt. </P>  \r\n\r\n<P CLASS=STK> <I>Stk. 3. </I> Er der ikke 50 pct. af samtlige beboelseslejere  \r\n\r\n tilstede ved beboermødet, skal beslutning om at oprette beboerrepræsentation  \r\n\r\n efterfølgende bekræftes ved en urafstemning blandt lejerne af  \r\n\r\n beboelseslejlighederne. </P>  \r\n\r\n<P CLASS=STK> <I>Stk. 4. </I> Beboerrepræsentation er herefter oprettet,  \r\n\r\n såfremt flertallet af de ved urafstemningen afgivne stemmer går ind derfor.  \r\n\r\n</P>  \r\n\r\n<P CLASS=STK> <I>Stk. 5. </I> Urafstemningen er skriftlig. Hvert enkelt  \r\n\r\n beboelseslejemål har 1 stemme. Der kan ikke stemmes ved fuldmagt. </P>  \r\n\r\n<P CLASS=STK> <I>Stk. 6. </I> Reglerne i stk. 1-5 finder tilsvarende  \r\n\r\n anvendelse ved beslutninger om at ophæve beboerrepræsentationen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Beboermødet vælger selv sin dirigent. </P>  \r\n\r\n<P CLASS=STK> <I>Stk. 2. </I> Beboermødet foretager valg af  \r\n\r\n beboerrepræsentanter og suppleanter for disse. Der skal vælges 3  \r\n\r\n beboerrepræsentanter. I ejendomme med mindre end 13 beboelseslejligheder skal  \r\n\r\n der vælges 1 beboerrepræsentant. Genvalg kan finde sted. </P>  \r\n\r\n<P CLASS=STK> <I>Stk. 3. </I> Valgbar som beboerrepræsentant er enhver, der  \r\n\r\n bor i en udlejet beboelseslejlighed i ejendommen, uanset om vedkommende er  \r\n\r\n optaget på lejekontrakten. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Når beboerrepræsentanterne er valgt, påhviler  \r\n\r\n det dem at meddele udlejeren resultatet af valget med angivelse af, til hvem  \r\n\r\n udlejeren med frigørende virkning kan eller skal henvende sig angående  \r\n\r\n spørgsmål, som kan eller skal forelægges for beboerrepræsentanterne. </P>  \r\n\r\n<P CLASS=STK> <I>Stk. 2. </I> Beboerrepræsentanterne kan beslutte at søge  \r\n\r\n bistand i en lejerforening. Udlejeren kan ikke modsætte sig, at  \r\n\r\n lejerforeningen som bistand for beboerrepræsentanter deltager med 1  \r\n\r\n repræsentant i forhandlinger om ejendommens forhold. </P>  \r\n\r\n<P CLASS=STK> <I>Stk. 3. </I> Hvervet som beboerrepræsentant bortfalder ved  \r\n\r\n den valgte persons fraflytning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De valgte beboerrepræsentanter skal inden 2  \r\n\r\n måneder efter oprettelsen af beboerrepræsentationen afholde beboermøde i  \r\n\r\n ejendommen. </P>  \r\n\r\n<P CLASS=STK> <I>Stk. 2. </I> På beboermødet skal der træffes beslutning om,  \r\n\r\n at et beløb på indtil 120 kr. årligt pr. beboelseslejemål skal opkræves til  \r\n\r\n dækning af udgifterne ved beboerrepræsentanternes arbejde i ejendommen. </P>  \r\n\r\n<P CLASS=STK> <I>Stk. 3. </I> Beboerrepræsentanterne skal give meddelelse til  \r\n\r\n udlejeren om beløbets størrelse. Udlejeren opkræver beløbet kvartalsvis hos  \r\n\r\n beboelseslejerne og udbetaler det til beboerrepræsentanterne. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> De valgte beboerrepræsentanter skal i hvert  \r\n\r\n kalenderår inden 1. april afholde beboermøde i ejendommen. Dagsordenen for  \r\n\r\n beboermødet skal mindst omfatte følgende punkter: </P>  \r\n\r\n</DIV>  \r\n\r\n<P CLASS=PUNKT> <B>1.</B> Aflæggelse af beboerrepræsentanternes beretning  \r\n\r\n samt regnskab for det forløbne år. </P>  \r\n\r\n<P CLASS=PUNKT> <B>2.</B> Valg af beboerrepræsentanter. </P>  \r\n\r\n<P CLASS=STK> <I>Stk. 2. </I> Reglerne i § 2, stk. 2-3, finder tilsvarende  \r\n\r\n anvendelse. </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Beboermøde afholdes endvidere, når  \r\n\r\n beboerrepræsentanterne finder anledning dertil, eller når mindst 1/4 af  \r\n\r\n lejerne begærer dette, eller når der på et tidligere beboermøde er truffet  \r\n\r\n beslutning herom. </P>  \r\n\r\n<P CLASS=STK> <I>Stk. 2. </I> Reglerne i § 2, stk. 2-3, finder tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Beboermødets beslutninger træffes på grundlag af  \r\n\r\n almindelig stemmeflerhed blandt de mødende lejere. Hver beboelseslejlighed  \r\n\r\n har 1 stemme. Stemmeret kan udøves af et husstandsmedlem eller ved fuldmagt.  \r\n\r\n</P>  \r\n\r\n<P CLASS=STK> <I>Stk. 2. </I> Til beslutninger vedrørende forslag om  \r\n\r\n husorden, jfr. lejelovens § 67, kræves, at et flertal af samtlige  \r\n\r\n beboelseslejere på et beboermøde stemmer herfor. Såfremt forslaget uden at  \r\n\r\n være vedtaget efter denne regel har opnået tilslutning fra mindst halvdelen  \r\n\r\n af de fremmødte beboelseslejere, afholdes nyt beboermøde inden 1 måned, og på  \r\n\r\n dette møde kan forslaget - uanset antallet af fremmødte - vedtages med  \r\n\r\n halvdelen af de afgivne stemmer. </P>  \r\n\r\n<P CLASS=STK> <I>Stk. 3. </I> I ejendomme, der er opdelt i ejerlejligheder,  \r\n\r\n og i ejendomme, der ejes af andelsboligforeninger, skal samtlige beboere  \r\n\r\n indkaldes til det beboermøde, der træffer afgørelse om husordenen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft ved  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligstyrelsen, den 1. juli 1986 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>H. E. RASMUSSEN </P>  \r\n\r\n<P CLASS=MINISTER ALIGN=RIGHT>/Birgitte Raaschou-Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/07/1986"
        },
        {
            "displayName": "Accession",
            "displayValue": "B19860044905"
        },
        {
            "displayName": "Entydig dokumentidentifikation",
            "displayValue": "CM013580"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "449"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/07/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1993"
        },
        {
            "displayName": "Ressortministeriets journalnummer",
            "displayValue": "Boligstyrelsen, j.nr. 3-2-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}