{
    "id": 183231,
    "title": "Pressenævnets kendelse i sag nr. 16-70-00973",
    "documentTypeId": "240",
    "isSagsforlobPeriodValid": true,
    "shortName": "KEN nr 9606 af 22/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 16-70-00973</p>\r\n<div class=\"Resume\">\r\n   <p class=\"TekstGenerel\">Læserbrev bragt i to aviser inden for samme koncernen</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En læserbrevsskribent indleverede et læserbrev til Kolding Ugeavis. Læserbrevet blev redigeret og også bragt i JydskeVestkysten, der ligesom ugeavisen også er en del af Jysk Fynske Medier. Nævnet udtaler ikke kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnets begrundelse og afgørelse:</p>\r\n   <p class=\"TekstGenerel\">Det bemærkes, at JydskeVestkysten og Kolding Ugeavis begge er del af mediekoncernen Jysk Fynske Medier. Sådan som sagen foreligger oplyst, findes det ikke at være dokumenteret, at der forelå en mundtlig aftale mellem [Klager] og Kolding Ugeavis om, at læserbrevet ikke kunne anvendes i andre af koncernens medier. Sagen behandles derfor som om, der ikke forelå en sådan aftale.</p>\r\n   <p class=\"TekstGenerel\">I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Dette indebærer endvidere, at avisen er berettiget til at beslutte, hvornår læserbrevet skal bringes i avisen. Det forhold, at [Klager] ønskede læserbrevet offentliggjort før den 18. maj 2016, og da det ikke skete, føler hun sin ytringsfrihed krænket, kan ikke føre til en anden vurdering.</p>\r\n   <p class=\"TekstGenerel\">På det foreliggende grundlag udtaler Pressenævnet ikke kritik.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over tidspunktet for offentliggørelsen af hendes læserbrev <span class=\"Italic\">”Hvad laver de i Kolding Kommune?</span> <span class=\"Italic\">” </span>i Kolding Ugeavis den 18. maj 2016, idet hun mener, at god presseskik er tilsidesat.</p>\r\n<p>Sagen er behandlet sammen med sag nr. 16-70-00978, [Klager] mod JydskeVestkysten, som også omhandler klagers læserbrev.</p>\r\n<p>\r\n</p>\r\n<p>[Klager] har klaget over, at Kolding Ugeavis først offentliggjorde hendes læserbrev tre uger efter, at hun afleverede det til avisen.</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>[Klager] mødte den 26. april 2016 personligt op på Kolding Ugeavis’ redaktion med et læserbrev. JydskeVestkysten bragte den 8. maj 2016 læserbrevet, og Kolding Ugeavis bragte den 18. maj 2016 læserbrevet.</p>\r\n<p>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har blandt andet anført, at hun den 26. april 2016 personligt afleverede et læserbrev til Kolding Ugeavis. Avisen kontaktede herefter Kolding Kommune, så de kunne reagere på kritikken i læserbrevet. [Klager] fik en opringning fra kommunen og mødte en dame, der fortalte, at hun havde læst hendes læserbrev. Det overraskede klager, der henvendte sig til Kolding Ugeavis.</p>\r\n<p>Ifølge klager forklarede bladchefen, at der var sket en teknisk fejl, hvorfor læserbrevet var blevet trykt i et andet medie, JydskeVestkysten, den 8. maj 2016. JydskeVestkysten er en betalingsavis med et oplag på 5.331 aviser, og Kolding Ugeavis er en gratisomdelt avis med et oplag på 40.171 aviser. Bladchefen sagde, at læserbrevet hurtigst muligt ville blive bragt i Kolding Ugeavis. Det blev imidlertid først bragt her den 18. maj 2016, hvilket er 22 dage efter, at hun afleverede det til redaktionen. Hun føler sin ytringsfrihed krænket.</p>\r\n<p>\r\n</p>\r\n<p>\r\n   <span class=\"Bold\">2.2 Kolding Ugeavis’ synspunkter</span>\r\n</p>\r\n<p>JydskeVestkysten og Kolding Ugeavis afgivet en samlet udtalelse til Pressenævnet, hvori de har understreget, at et medies redaktion redigerer mediets indhold – herunder også læserbreve. Det har Pressenævnet understreget i talrige kendelser, og det fremgår af medieansvarslovens § 3, stk. 2.</p>\r\n<p>Såvel dagbladet JydskeVestkysten som Kolding Ugeavis er en del af Syddanske Medier, der igen er en del af Jysk Fynske Medier. Dagbladet og ugeavisen drives af en fælles redaktion, og det redaktionelle indhold bruges ofte i begge medier. Det gælder også læserbreve og også det læserbrev, klager indleverede.</p>\r\n<p>Aviserne har videre anført, at der ofte er ventetid på at få offentliggjort læserbreve, og derfor blev klagers indlæg først bragt i JydskeVestkysten 8. maj 2016 og i Kolding Ugeavis 18. maj 2016. Det er på ingen måde unormalt og ingen krænkelse af klagers ytringsfrihed. Ingen har krav på at få indsendte læserbreve publiceret.</p>\r\n<p>Ifølge JydskeVestkysten og Kolding Ugeavis er mediets redigeringsret suveræn og indebærer også, at medierne kan behandle et læserbrev journalistisk. Det er en del af redigeringsretten at forkorte og ændre overskrifter i læserbreve. Det er sket i yderst begrænset omfang i dette tilfælde. Ordet »Kommune« er af pladshensyn fjernet fra overskriften i JydskeVestkysten.</p>\r\n<p>Det er praksis og god journalistisk skik på de to medier at give personer eller organisationer, som i læserbreve udsættes for kritik, mulighed for at svare samtidig med, at kritikken bliver bragt. Derfor blev læserbrevet forelagt Kolding Kommune inden offentliggørelsen. JydskeVestkysten og Kolding Ugeavis publicerer ikke kritik af navngivne, menige medarbejdere, og [en medarbejder hos Kolding Kommune]s navn er derfor bortredigeret.</p>\r\n<p>For så vidt angår redigeringsretten er der henvist til Pressenævnets kendelse af 24. november 2015 i sag nr. 15-70-00859, kendelse af 30. august 2010 i sag nr. 2010-6-0984, kendelse af 30. april 2008 i sag nr. 2008-6-0633, kendelse af 24. januar 2006 i sag nr. 2005-6-0270 og kendelse af 16. januar 2002 i sag nr. 2001-0106.</p>\r\n<p>\r\n</p>\r\n<p>\r\n   <span class=\"Bold\">3 Pressenævnets afgørelse og begrundelse</span>\r\n</p>\r\n<p>Følgende nævnsmedlemmer har deltaget i behandlingen: Jesper Rothe, Jørn Mikkelsen, Lars Lindskov og Marlene Borst Hansen.</p>\r\n<p>\r\n</p>\r\n<p>Det bemærkes, at JydskeVestkysten og Kolding Ugeavis begge er del af mediekoncernen Jysk Fynske Medier. Sådan som sagen foreligger oplyst, findes det ikke at være dokumenteret, at der forelå en mundtlig aftale mellem [Klager] og Kolding Ugeavis om, at læserbrevet ikke kunne anvendes i andre af koncernens medier. Sagen behandles derfor som om, der ikke forelå en sådan aftale.</p>\r\n<p>I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Dette indebærer endvidere, at avisen er berettiget til at beslutte, hvornår læserbrevet skal bringes i avisen. Det forhold, at [Klager] ønskede læserbrevet offentliggjort før den 18. maj 2016, og da det ikke skete, føler hun sin ytringsfrihed krænket, kan ikke føre til en anden vurdering.</p>\r\n<p>På det foreliggende grundlag udtaler Pressenævnet ikke kritik.</p>\r\n<p>Afgjort den 22. juni 2016</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2016"
        },
        {
            "displayName": "Accession",
            "displayValue": "W20160960625"
        },
        {
            "displayName": "Entydig dokumentidentifikation",
            "displayValue": "AA009780"
        },
        {
            "displayName": "Dato for indlæggelse",
            "displayValue": "25/06/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9606"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "22/06/2016"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "16-70-00973"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}