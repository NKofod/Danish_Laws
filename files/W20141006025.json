{
    "id": 165547,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10060 af 09/04/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en mand skulle betale entré til et diskotek, mens kvinder kom gratis ind.</p>\r\n   <p class=\"TekstGenerel\">Klager fik derfor medhold og en godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager som mand skulle betale for entré til et diskotek, mens kvinder kom gratis ind.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at klager som mand skulle betale for entréen hos indklagede, mens kvinder kom gratis ind.</p>\r\n<p>Indklagede skal inden 14 dage betale en godtgørelse til klageren på 2.500 kr. med procesrente fra den 9. oktober 2013, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager, der er en mand, skulle en lørdag aften betale 70 kr. for entré hos indklagede diskotek, mens der hele natten var fri entré for kvinder.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>mener, at der er tale om kønsdiskriminering. Han ønsker en godtgørelse.</p>\r\n<p>Klager har ved søgning på google fundet oplysninger om, at indklagede tidligere har holdt Ladies Nights med fri entré for kvinder.</p>\r\n<p>Klager føler sig personligt krænket. Han går ind for ligestilling i samfundet, og han mener derfor, at der skal slås hårdt ned på sager om kønsdiskrimination. Han ønsker derfor den højest mulige godtgørelse indenfor lovens rammer.</p>\r\n<p>\r\n   <span class=\"Bold\">Indklagede </span>bekræfter, at der den pågældende aften var fri entré for piger.</p>\r\n<p>Indklagede holdt en såkaldt Ladies Night, hvor målgruppen var det kvindelige publikum. Indklagede havde i den anledning forskellige arrangementer på plakaten, blandt andet mandlige gæstebartendere og mandestrip. Dette arrangement foregik i tidsrummet 23.00 - 02.30 og appellerede klart til indklagedes kvindelige publikum. Kl. 03.00 var der fri entré for alle.</p>\r\n<p>Indklagede valgte at lave en \"Ladies Night\" ud fra inspiration fra landets øvrige natklubber. Stort set alle natklubber kører med lignende happenings. Hvis indklagede havde været oplyst om, at det var ulovligt, havde de ikke udført aftenen på denne måde.</p>\r\n<p>Der er tale om en engangsforseelse, som ikke vil gentage sig.</p>\r\n<p>Indklagede ønsker at drive en sund forretning med gæstens behov og ønsker som første prioritet. Hensigten med arrangementet var at skabe rammerne om fest udover det sædvanlige i trygge rammer med glade gæster.</p>\r\n<p>Det er muligt, at der har været lignende events under en tidligere ledelse.</p>\r\n<p>Det er frivilligt at komme ind hos indklagede. Der er mange andre restauranter i området man kan besøge, hvis man føler sig snydt/personligt krænket.</p>\r\n<p>Indklagede beklager de eventuelle gener arrangementet har påført klager, og de tilbyder at refunderer de 70 kr. for entréen, som klager har betalt.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle, som leverer varer og tjenesteydelser, som er tilgængelige for offentligheden.</p>\r\n<p>På den baggrund finder Ligebehandlingsnævnet, at klager har handlet i strid med ligestillingsloven.</p>\r\n<p>Klager får derfor medhold i klagen.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>Indklagede skal herefter betale 2.500 kr. til klager med procesrente fra den 9. oktober 2013, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141006025"
        },
        {
            "displayName": "Entydig dokumentidentifikation",
            "displayValue": "CF000327"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10060"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/04/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6811-41824"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}