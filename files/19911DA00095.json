{
    "id": 107226,
    "title": "1991 BTB 95   BETÆNKNING OVER FORSLAG TIL FOLKETINGSBESLUTNING OM AT STILLE EN DANSK   MILITÆR STYRKE TIL RÅDIGHED FOR DE FORENEDE NATIONER    NR B 95 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 95 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om at stille en dansk  \r\n\r\n militær styrke til rådighed for De Forenede Nationer <BR>  \r\n\r\n Nr B 95 1991-92, 1. samling </P>  \r\n\r\n<P></P>  \r\n\r\n<P>Afgivet af Forsvarsudvalget </P>  \r\n\r\n<P></P>  \r\n\r\n<P>Afgivet: 19920918 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til forsvarsministeren, som denne har </P>  \r\n\r\n<P>besvaret skriftligt. Et af udvalgets spørgsmål og </P>  \r\n\r\n<P>forsvarsministerens svar herpå optrykkes som bilag til betænkningen. </P>  \r\n\r\n<P>Herudover optrykkes som bilag en henvendelse til Forsvarsudvalget </P>  \r\n\r\n<P>fra Centralforeningen for Stampersonel og et uddrag fra beretning </P>  \r\n\r\n<P>nr. 7 af 24. juni 1990 fra Udvalget vedrørende Dansk </P>  \r\n\r\n<P>Sikkerhedspolitik vedrørende institutioner i en ny sikkerhedsordning. </P>  \r\n\r\n<P>Endvidere har udvalget modtaget mundtlige henvendelser fra: </P>  \r\n\r\n<P>Byggefagenes Samvirke i København, </P>  \r\n\r\n<P>Dansk Metal, Lyngby Afdeling 12 og 13, </P>  \r\n\r\n<P>Kommunistisk Forum og </P>  \r\n\r\n<P>Samarbejdskomiteen for fred og sikkerhed. </P>  \r\n\r\n<P>Der er af nogle mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Centrum-Demokraternes og Kristeligt Folkepartis  \r\n\r\n medlemmer af udvalget) forslaget til <I>vedtagelse uændret. </I></P>  \r\n\r\n<P> Flertallet lægger vægt på, at den danske styrke udsendes på frivillig  \r\n\r\n basis. Flertallet lægger samtidig vægt på, at styrken opstilles og  \r\n\r\n sammensættes således, at der opnås den højeste grad af professionalisme, og  \r\n\r\n at personellets sikkerhed tilgodeses i videst muligt omfang. </P>  \r\n\r\n<P>Forsvarsministeren opstiller styrken. Enhver, der udpeges til denne  \r\n\r\n specielle styrke i Bosnien-Herzegovina, skal gives lejlighed til at melde fra  \r\n\r\n med angivelse af en begrundelse herfor. </P>  \r\n\r\n<P>Flertallet opfordrer samtidig regeringen til at føre forhandlinger med  \r\n\r\n henblik på fastsættelse af klare retningslinier for fremtidig deltagelse i  \r\n\r\n militære styrker med internationale opgaver. </P>  \r\n\r\n<P>Flertallet lægger endvidere vægt på, at regeringen ved udarbejdelsen af  \r\n\r\n aktstykket vedrørende finansiering af udsendelse af styrken tilvejebringer  \r\n\r\n hjemmel for, at de særlige erstatninger, der i tilfælde af død eller  \r\n\r\n invaliditet, efter en tekstanmærkning til finansloven, gælder for forsvarets  \r\n\r\n personel, fastsættes således: </P>  \r\n\r\n<P>De hidtidige erstatningsbeløb ved dødsfald, der for forsørgere udgør  \r\n\r\n 400.000 kr. henholdsvis 500.000 kr., fastsættes til 800.000 kr., mens beløbet  \r\n\r\n for ikke-forsørgere, der udgør 150.000 kr. henholdsvis 250.000 kr.,  \r\n\r\n fastsættes til 400.000 kr. Samtidig forøges erstatningen for fuld  \r\n\r\n invaliditet, der hidtil har været identisk med erstatning ved død, til  \r\n\r\n 1.200.000 kr. </P>  \r\n\r\n<P>Disse erstatningsbeløb gælder alle personalegrupper, der afgives til  \r\n\r\n tjeneste under FN. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller forslaget til <I>forkastelse,</I> men stemmer for det af  \r\n\r\n mindretallet stillede ændringsforslag. </P>  \r\n\r\n<P>Mindretallet finder beslutningen om at sende 6.000 bevæbnede FN-soldater  \r\n\r\n med ret til at skyde først til Bosnien for at eskortere nødhjælpskonvojerne  \r\n\r\n forkert og mener derfor heller ikke, at Danmark bør deltage i aktionen. </P>  \r\n\r\n<P>Som begrundelse for denne holdning kan bl.a. anføres: </P>  \r\n\r\n<P>1. Nødhjælpsorganisationerne har udtrykkeligt frabedt sig militæreskorten.  \r\n\r\n De mener, at det kan forøge vanskelighederne ved at få hjælpen frem, fordi  \r\n\r\n konvojerne bliver militære mål for styrker, der ønsker at engagere  \r\n\r\n FN-styrkerne i kamp. </P>  \r\n\r\n<P>2. Aktionen indebærer en stor fare for en ukontrollabel eskalering. Angreb  \r\n\r\n på eskorten og tab i FN-styrken kan frygtes imødegået med indsættelse af  \r\n\r\n endnu flere styrker - uden en klar fjende at bekæmpe blandt de mange grupper,  \r\n\r\n der kan ønske at udnytte muligheden for militære konfrontationer med FN. Hvis  \r\n\r\n FN bliver en sådan krigsførende part i en krig mod ukendte fjender, kan det  \r\n\r\n svække organisationens muligheder for at tilvejebringe en fredsordning. </P>  \r\n\r\n<P>3. Aktionen kan skabe tvivl om de fredsbevarende FN-styrkers status og  \r\n\r\n udsætte dem for unødige vanskeligheder og risiko. </P>  \r\n\r\n<P>4. Der er ikke taget hensyn til alternative måder at sikre  \r\n\r\n nødhjælpsforsyningerne på. SF mener fortsat, at nødhjælpen mest  \r\n\r\n hensigtsmæssigt kan nå frem til konfliktens ofre gennem en massiv luftbro,  \r\n\r\n der ikke indebærer risikoen for involvering i en uoverskuelig landkrig. </P>  \r\n\r\n<P>SF ønsker, at Danmark opstiller en stående styrke til indsættelse ved  \r\n\r\n løsning af FN-opgaver. Men en sådan styrke eksisterer fortsat ikke. </P>  \r\n\r\n<P>Den foreliggende aktion i Bosnien er så uigennemskuelig og så farlig for  \r\n\r\n deltagerne, at det må være udelukket at tvangsudskrive personel, der, da de  \r\n\r\n begyndte deres arbejde i forsvaret, ikke havde den ringeste mulighed for at  \r\n\r\n forestille sig, at det kunne indebære udsendelse til kampstyrker i Bosnien.  \r\n\r\n</P>  \r\n\r\n<P>Skulle et flertal i Folketinget - mod SF's indstilling - ønske at afsende  \r\n\r\n et sådant kompagni, må det derfor i denne særlige situation sammensættes af  \r\n\r\n lutter frivillige. SF finder det ikke rimeligt, hvis frivilligheden blot  \r\n\r\n består i muligheden for at droppe ud af en enhed med alle de konsekvenser,  \r\n\r\n det indebærer for den enkelte. </P>  \r\n\r\n<P>SF har selv fremsat et ændringsforslag, der klart fastslår  \r\n\r\n frivillighedskravet i den foreliggende situation. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller forslaget til <I>forkastelse. </I></P>  \r\n\r\n<P> Mindretallet er af den opfattelse, at danske soldater under ingen  \r\n\r\n omstændigheder (hverken frivilligt eller ved tvungen udstationering) skal  \r\n\r\n sendes til Bosnien. </P>  \r\n\r\n<P>Hovedargumenterne herfor er følgende: </P>  \r\n\r\n<P>1. Der er tale om et område, hvor urolighederne er udsprunget af etniske  \r\n\r\n og religiøse årsager og i et land med total borgerkrig. </P>  \r\n\r\n<P>2. Danske soldater er ikke uddannet til opgaver i et land med en sådan  \r\n\r\n geografisk beskaffenhed, som tilfældet er i Bosnien, hvor der meget let kan  \r\n\r\n blive tale om, at danske soldater vil blive indblandet i den igangværende  \r\n\r\n borgerkrig under omstændigheder, der er danske soldater fuldstændig fremmede,  \r\n\r\n og som de ikke er trænede i. </P>  \r\n\r\n<P>3. Rekognosceringen i området er endnu ikke tilendebragt, og derfor har  \r\n\r\n man endnu ikke skaffet sig et komplet billede af konsekvenserne for en  \r\n\r\n eventuel dansk deltagelse. </P>  \r\n\r\n<P>4. Kompetenceforholdene er yderst uklare. Det er således ikke klart  \r\n\r\n fastslået, hvem der i givet fald skal have ledelsen af de danske soldater.  \r\n\r\n</P>  \r\n\r\n<P>5. I tilfælde af tilfangetagelse af danske soldater er der ingen  \r\n\r\n planlægning for, hvorledes disse skal blive søgt frigivet. </P>  \r\n\r\n<P>6. De økonomiske omkostninger for den danske stat er fuldstændig uvisse,  \r\n\r\n idet Fremskridtspartiet ikke har kunnet få oplyst, hvad udgifterne blot  \r\n\r\n tilnærmelsesvis vil blive. </P>  \r\n\r\n<P>7. Det foreslås, at udgifterne til en dansk indsats i Bosnien skal tages  \r\n\r\n efter aftalerne i forsvarsforliget, hvorefter der gives kompensation for alle  \r\n\r\n udgifter ved operationer under FN. Spørgsmålet er herefter, hvor man vil  \r\n\r\n hente pengene. Finansministerens reserver er langt overskredet, og den  \r\n\r\n samlede finanslov er på nuværende tidspunkt overskredet med over 10 mia. kr.  \r\n\r\n Når pengene skal findes, frygter Fremskridtspartiet, at det som sædvanligt  \r\n\r\n bliver syge, ældre og andre svage grupper, der må bøde for frådseriet fra  \r\n\r\n regeringen og Socialdemokratiet. </P>  \r\n\r\n<P>8. Det er ikke oplyst, hvor længe danske soldater i givet fald skal  \r\n\r\n opholde sig i Bosnien, eller hvordan man tænker sig transporten frem og  \r\n\r\n tilbage foretaget. </P>  \r\n\r\n<P>9. Fremskridtspartiet har bemærket, at man fra militær side skarpt har  \r\n\r\n frarådet, at danske soldater sendes til området, idet de ikke er uddannede  \r\n\r\n til den slags krigsførelse, der i givet fald kan blive tale om. </P>  \r\n\r\n<P>10. Fremskridtspartiet mener, at sagen er blevet søgt hastet igennem  \r\n\r\n Folketinget uden nogen form for folkelig debat. Sagen er alt for vigtig til  \r\n\r\n at blive afgjort hen over hovedet på befolkningen. </P>  \r\n\r\n<P>11. Regeringen har ikke søgt indhentet udtalelser i spørgsmålet fra  \r\n\r\n forsvarets forskellige organisationer, hvilket er uacceptabelt. </P>  \r\n\r\n<P>12. Det er Fremskridtspartiets opfattelse, at en dansk udstationering af  \r\n\r\n militært personel fundamentalt vil bryde med vor nuværende forsvars- og  \r\n\r\n udenrigspolitik, idet der ikke er tale om operationer i et NATO-land, fordi  \r\n\r\n der ikke foreligger nogen krigserklæring mod Danmark, og fordi danske  \r\n\r\n soldater i et vist omfang kan blive beordret til at gøre tjeneste i Bosnien.  \r\n\r\n</P>  \r\n\r\n<P>13. I tilfælde af, at danske soldater bliver dræbt ved kamphandlinger i  \r\n\r\n Bosnien, er det ikke klarlagt, hvorvidt erstatningsmandskab skal afsendes, og  \r\n\r\n om dette i givet fald skal ske på frivillighedens grundlag eller ved beordret  \r\n\r\n indsats. </P>  \r\n\r\n<P>14. Ved en eventuel dansk indsats i Bosnien forudser Fremskridtspartiet en  \r\n\r\n situation, hvor forholdene eskalerer til en for også Danmark fuldstændig  \r\n\r\n ukontrollerbar situation, som vi i givet fald vil have meget svært ved at  \r\n\r\n bringe os ud af. </P>  \r\n\r\n<P>15. Selv nødhjælpsorganisationerne fraråder militær beskyttelse. Den vil  \r\n\r\n kun forværre situationen, og man frygter, at det vil blive endnu sværere at  \r\n\r\n få nødhjælpen frem, da nødhjælpen vil kunne forveksles med militære aktioner.  \r\n\r\n</P>  \r\n\r\n<P>Af ovennævnte grunde mener Fremskridtspartiet, at det vil være helt  \r\n\r\n uacceptabelt at lade danske soldater udføre missioner i Bosnien. </P>  \r\n\r\n<P>Allerede nu er Danmark et af de lande, der, efter befolkningens størrelse,  \r\n\r\n har det største militære kontingent i det tidligere Jugoslavien. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget)  \r\n\r\n indstiller forslaget til <I>vedtagelse</I> med det af mindretallet stillede  \r\n\r\n ændringsforslag. Mindretallet kan i øvrigt tilslutte sig flertallets  \r\n\r\n opfordring til regeringen om at føre forhandlinger med henblik på  \r\n\r\n fastsættelse af klare retningslinier for fremtidig deltagelse i militære  \r\n\r\n styrker med militære opgaver. </P>  \r\n\r\n<P>Ændringsforslag </P>  \r\n\r\n<P>Til teksten </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>1)</B> Efter ordene &#187;dansk militærstyrke&#171; indsættes ordene:  \r\n\r\n &#187;udelukkende bestående af frivillige&#171;. </P>  \r\n\r\n<P>Af et <I>mindretal</I> (RV): </P>  \r\n\r\n<P> <B>2)</B> Efter ordene &#187;dansk militærstyrke&#171; indsættes ordene:  \r\n\r\n &#187;på frivilligt grundlag&#171;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Den danske styrke udsendes på frivillig basis. Forsvarsministeren  \r\n\r\n opstiller styrken. Enhver, der udpeges til denne specielle styrke i  \r\n\r\n Bosnien-Herzegovina, skal kunne sige nej. </P>  \r\n\r\n<P> <I>Helen Jørgensen (S) Hans Hækkerup (S) fmd. Arne Jensen (S) Qvist  \r\n\r\n</I></P>  \r\n\r\n<P>Jørgensen (S) Ingrid Rasmussen (S) Trøjborg (S) Jens Thoft (SF) Pelle </P>  \r\n\r\n<P>Voigt (SF) Arne Melchior (CD) Helge Adam Møller (KF) Rønholt (KF) Pia </P>  \r\n\r\n<P>Larsen (V) Hanne Severinsen (V) Sønderby (V) nfmd. Annette Just (FP) </P>  \r\n\r\n<P>Jørgen Estrup (RV) Glønborg (KRF) </P>  \r\n\r\n<P> <B>Bilag 1 </B></P>  \r\n\r\n<P>Et af udvalgets spørgsmål til forsvarsministeren og dennes besvarelse  \r\n\r\n heraf </P>  \r\n\r\n<P> <I>Spørgsmål nr. 30: </I></P>  \r\n\r\n<P> &#187;Der bedes om en oversigt over størrelsen af de enkelte  \r\n\r\n FN-deltagerlandes nuværende militære kontingenter i Kroatien og størrelsen af  \r\n\r\n landenes tilsvarende forventede kontingenter i Bosnien-Herzegovina.&#171;  \r\n\r\n</P>  \r\n\r\n<P> <I>Svar: </I></P>  \r\n\r\n<P> De nuværende militære kontingenter i Kroatien fremgår af følgende  \r\n\r\n oversigt, som dags dato er oplyst af FN i New York (udsendt politi er ikke  \r\n\r\n medregnet): </P>  \r\n\r\n<P>Argentina 886 Kenya 891 </P>  \r\n\r\n<P>Australien 1 Luxembourg 40 </P>  \r\n\r\n<P>Bangladesh 4 Nepal 904 </P>  \r\n\r\n<P>Belgien 514 New Zealand 4 </P>  \r\n\r\n<P>Canada 1.147 Nigeria 871 </P>  \r\n\r\n<P>Colombia 4 Norge 104 </P>  \r\n\r\n<P>Danmark 880 Polen 883 </P>  \r\n\r\n<P>Egypten 3 Portugal 3 </P>  \r\n\r\n<P>Finland 296 Rusland 903 </P>  \r\n\r\n<P>Frankrig 2.054 Sverige 119 </P>  \r\n\r\n<P>Ghana 3 Schweiz 4 </P>  \r\n\r\n<P>Holland 314 Storbrit. 289 </P>  \r\n\r\n<P>Indien 1 Tjekkoslov. 504 </P>  \r\n\r\n<P>Irland 4 Venezuela 3 </P>  \r\n\r\n<P>Jordan 860 </P>  \r\n\r\n<P>Den nuværende styrke i Bosnien-Herzegovina på ca. 1.500 FN-soldater, der  \r\n\r\n kommer fra Egypten, Frankrig og Ukraine, forventes forøget med ca. 6.000 mand  \r\n\r\n fra disse tre lande samt Canada, Spanien, Storbritannien, Danmark, Holland,  \r\n\r\n Belgien og Portugal. Fordelingen mellem disse nationer er ikke endeligt  \r\n\r\n fastlagt. </P>  \r\n\r\n<P>CENTRALFORENINGEN FOR STAMPERSONEL (CS)  <B>Bilag 2</B>  </P>  \r\n\r\n<P>Folketingets Forsvarsudvalg </P>  \r\n\r\n<P>28. august 1992 </P>  \r\n\r\n<P>Centralforeningen for Stampersonel (CS) skal hermed, som faglig  \r\n\r\n organisation for det ansatte stampersonel i flyvevåbnet, søværnet og  \r\n\r\n sergentgruppen i hæren, henlede opmærksomheden på, at en udsendelse af danske  \r\n\r\n soldater til Jugoslavien, hvor disse skal udføre andre end de hidtidige  \r\n\r\n<I>fredsbevarende</I> opgaver, i henhold til de for organisationen  \r\n\r\n foreliggende oplysninger vil have som konsekvens, at såvel  \r\n\r\n kollektive/overenskomstmæssige som privattegnede livs- og ulykkesforsikringer  \r\n\r\n i en sådan situation ikke vil komme til udbetaling på normale vilkår, idet en  \r\n\r\n sådan opgave af forsikringsselskaberne betegnes som aktiv deltagelse i krig,  \r\n\r\n oprør eller lignende uden for dansk område. </P>  \r\n\r\n<P>På den baggrund skal organisationen påpege, at der i forbindelse med en  \r\n\r\n eventuel beslutning om udsendelse af danske soldater til løsning af  \r\n\r\n fredsskabende og/eller humanitære beskyttelsesopgaver i FN/NATO-regi, bør  \r\n\r\n træffes beslutning om, at disse i påkommende tilfælde sikres erstatninger,  \r\n\r\n der mindst svarer til de erstatninger, de ville have opnået, hvis hændelsen  \r\n\r\n var sket under normale fredstidsvilkår i Danmark. </P>  \r\n\r\n<P>Centralforeningen for Stampersonel skal ikke undlade at påpege, at netop  \r\n\r\n de forsikringsmæssige forhold spiller en meget stor rolle for såvel den  \r\n\r\n udsendte soldat som dennes tilbageblevne familie, hvorfor det må anses for  \r\n\r\n endda særdeles betydningsfuldt, at der i det mindste ikke sker det, at danske  \r\n\r\n soldater udsendt i forbindelse med internationale operationer er ringere  \r\n\r\n stillet forsikringsmæssigt, end hvis de var blevet hjemme. </P>  \r\n\r\n<P>Til orientering vedlægges en oversigt over de forsikringsordninger, som  \r\n\r\n organisationens medlemmer er - eller kan være - omfattet af. Det skal i den  \r\n\r\n forbindelse fremhæves, at oversigten <I>ikke</I> medtager eventuelt  \r\n\r\n privattegnede forsikringer. </P>  \r\n\r\n<P>Med venlig hilsen </P>  \r\n\r\n<P>Finn Busse Jensen </P>  \r\n\r\n<P>formand </P>  \r\n\r\n<P>/ E.B. Henry F. Olsen </P>  \r\n\r\n<P>administrationschef </P>  \r\n\r\n<P>CS-FORSIKRING 28. august 1992 </P>  \r\n\r\n<P>Til Centralforeningen for Stampersonel </P>  \r\n\r\n<P>att. adm.chef Henry Olsen </P>  \r\n\r\n<P>Emne: <I>CS' kollektive forsikringer i Jugoslavien </I></P>  \r\n\r\n<P> I henhold til dagens drøftelser kan det oplyses, at inden for CS'  \r\n\r\n forhandlingskompetenceområde er der følgende kollektive forsikringer: </P>  \r\n\r\n<P>CS' medlemmer er d.d. omfattet af følgende kollektive forsikringer, jf.  \r\n\r\n vedlagte oversigter af 4. dm. I oversigterne har vi opdelt medlemmerne i  \r\n\r\n ansættelsesgrupper, og vi har anført en samlet forsikringssum for alle  \r\n\r\n forsikringer. Til sammenligning har vi medtaget ikke-medlemmers  \r\n\r\n forsikringssummer, idet en del af de kollektive forsikringer også dækker  \r\n\r\n ikke-medlemmer. </P>  \r\n\r\n<P>1. <I>CS'medlemsforsikring</I> (obligatorisk forsikring) </P>  \r\n\r\n<P>Dækning: medlems dødsfald og ægtefælles/sambos dødsfald. </P>  \r\n\r\n<P>Forsikringen er tegnet af CS hos Forenede Gruppeliv, og samtlige  \r\n\r\n kontingentbetalende medlemmer af CS-organisationer er omfattet af  \r\n\r\n forsikringen. </P>  \r\n\r\n<P>Præmien er en andel af kontingentet til organisationen. </P>  \r\n\r\n<P>2. <I>Forsikring af korttidsansatte med arbejdsmarkedspension</I>  \r\n\r\n (obligatorisk forsikring) </P>  \r\n\r\n<P>Dækning: medlems invaliditet og børnerente ved medlems dødsfald. </P>  \r\n\r\n<P>Forsikringen er tegnet af CS hos Forenede Gruppeliv, og alle, der betaler  \r\n\r\n arbejdsmarkedspension til CS-KAPfond, er omfattet. </P>  \r\n\r\n<P>Præmien er andel af arbejdsmarkedspensionsbidraget. </P>  \r\n\r\n<P>3. <I>Forsikring af langtidsansatte med kapitalpension</I> (obligatorisk  \r\n\r\n forsikring) </P>  \r\n\r\n<P>Dækning: medlems død og ægtefælles/sambos død samt medlems  \r\n\r\n erhvervsudygtighed. </P>  \r\n\r\n<P>Forsikringen er tegnet af CS hos Forenede Gruppeliv, og alle, der  \r\n\r\n indbetaler obligatoriske kapitalpensionsbidrag til CS-KAPfond, er omfattet.  \r\n\r\n</P>  \r\n\r\n<P>Præmien er andel af kapitalpensionsbidraget. </P>  \r\n\r\n<P>4. <I>Forsikring af CS' tjenestemænd/tjenestemandslignende</I> (frivillig  \r\n\r\n forsikring) </P>  \r\n\r\n<P>Dækning: medlems død og ægtefælles/sambos død samt medlems  \r\n\r\n erhvervsudygtighed. </P>  \r\n\r\n<P>Ægtefælles/sambos dækning kan fravælges. </P>  \r\n\r\n<P>Forsikringen er tegnet af CS hos Forenede Gruppeliv. </P>  \r\n\r\n<P>Forsikringspræmien fratrækkes på de tilmeldte medlemmers lønsedler. </P>  \r\n\r\n<P>5. <I>CFU-forsikring for statens tjenestemænd</I> (obligatorisk  \r\n\r\n forsikring) </P>  \r\n\r\n<P>Dækning: medlems død. </P>  \r\n\r\n<P>Forsikringen er tegnet af Finansministeriet hos Forenede Gruppeliv, og  \r\n\r\n alle tjenestemænd inden for CS' forhandlingskompetenceområde er omfattet.  \r\n\r\n</P>  \r\n\r\n<P>Forsikringspræmien betales af staten, hvorfor medlemmerne må betale den  \r\n\r\n skattemæssige værdi af præmien. </P>  \r\n\r\n<P>6. <I>CFU-forsikring for statens overenskomstansatte</I> (obligatorisk  \r\n\r\n forsikring) </P>  \r\n\r\n<P>Dækning: medlems død. </P>  \r\n\r\n<P>Forsikringen er tegnet af Finansministeriet hos Forenede Gruppeliv, og  \r\n\r\n alle CS' korttidsansatte (dog ekskl. elever) og CS' langtidsansatte med  \r\n\r\n kapitalpension er omfattet. </P>  \r\n\r\n<P>Forsikringspræmien betales af staten, hvorfor medlemmerne må betale den  \r\n\r\n skattemæssige værdi af præmien. </P>  \r\n\r\n<P>7. <I>Fritidsulykkesforsikring for CS' medlemmer</I> (obligatorisk  \r\n\r\n forsikring) </P>  \r\n\r\n<P>Dækning: medlems ulykke i fritiden. </P>  \r\n\r\n<P>Forsikringen er tegnet af CS hos Hafnia, og samtlige kontingentbetalende  \r\n\r\n medlemmer af CS-organisationer er omfattet af forsikringen. </P>  \r\n\r\n<P>Præmien udgør en andel af kontingentet til organisationen. Med venlig  \r\n\r\n hilsen Jørgen Ahrens H. C. Drewsen fondschef konsulent </P>  \r\n\r\n<P>CS' KOLLEKTIVE FORSIKRINGER </P>  \r\n\r\n<P>Den 4. august 1992 </P>  \r\n\r\n<P> <B>Dødsfaldssummer efter afdøde medlemmer </B></P>  \r\n\r\n<P>Nuværende ordning </P>  \r\n\r\n<P> <I>Medlemmer af CS-organisation</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Elever Korttids- Korttids- Langtids- Tjenestemænd      Tjenestemænd  \r\n\r\n        ansatte   ansatte   ansatte      m/tj.             u/tj.  \r\n\r\n        u/arb.    m/arb.    m/kapital  forsikring        forsikring  \r\n\r\n        markeds-  markeds-  pension  \r\n\r\n        pension   pension  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:   u/41 år: 723.700  \r\n\r\n 187.700 337.700  337.700  828.700  41-45 -  652.700  \r\n\r\n                                    46-50 -  581.700  \r\n\r\n                                    51-52 -  509.700  u/53 år: 232.700  \r\n\r\n                                       53 -  506.100    53  -  229.100  \r\n\r\n                                       54 -  502.500    54  -  225.500  \r\n\r\n                                       55 -  498.900    55  -  221.900  \r\n\r\n                                       56 -  421.300    56  -  218.300  \r\n\r\n                                       57 -  417.700    57  -  214-700  \r\n\r\n                                       58 -  414.100    58  -  211.100  \r\n\r\n                 + 10.000              59 -  410.500    59  -  207.500  \r\n\r\n                 i løbende  \r\n\r\n                 rater     + 49.100     + 55.100           + 6.000  \r\n\r\n                 pr. barn  pr. barn     pr. barn           pr. barn  \r\n\r\n                 u/21 år   u/21 år      u/21 år            u/21 år  \r\n\r\n ---------------------------------------------------------------------  \r\n\r\n  Ikke-medlemmer  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:   Ikke-medlemmer    u/ 53 år: 45.000  \r\n\r\n    0    150.000  150.000  641.000  kan ikke til-        53  -  41.400  \r\n\r\n                                    melde sig til        54  -  37.800  \r\n\r\n                                    denne tj-            55  -  34.200  \r\n\r\n                                    forsikring           56  -  30.600  \r\n\r\n                                                         57  -  27.000  \r\n\r\n                                                         58  -  23.400  \r\n\r\n                                                         59  -  19.800  \r\n\r\n                 + 10.000  \r\n\r\n                 i løbende  \r\n\r\n                 rater     + 49.100                        + 6.000  \r\n\r\n                 pr. barn  pr. barn                        pr. barn  \r\n\r\n                 u/21 år   u/21 år                         u/21 år  \r\n\r\n ---------------------------------------------------------------------  \r\n\r\n</font></pre>\r\n\r\n<P>Dødsfaldssummerne udbetales til </P>  \r\n\r\n<P>1) ægtefælle, evt. registreret partner </P>  \r\n\r\n<P>2) begunstiget person (tvangsarv skal respekteres. Hvis begunstiget er  \r\n\r\n sambo, så mindst 2 års samliv) </P>  \r\n\r\n<P>3) livsarvinger </P>  \r\n\r\n<P>4) arvinger iflg. testamente </P>  \r\n\r\n<P>5) Arvinger iflg. arvelov: forældre søskende søskendes børn </P>  \r\n\r\n<P> <B>Erhvervsudygtighedssum/-rente til medlemmer afskediget pga. sygdom  \r\n\r\n</B></P>  \r\n\r\n<P>Nuværende ordning </P>  \r\n\r\n<P> <I>Medlemmer af CS-organisation</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Elever Korttids- Korttids- Langtids- Tjenestemænd      Tjenestemænd  \r\n\r\n        ansatte   ansatte   ansatte      m/tj.             u/tj.  \r\n\r\n        u/arb.    m/arb.    m/kapital  forsikring        forsikring  \r\n\r\n        markeds-  markeds-  pension  \r\n\r\n        pension   pension  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:              Sumudb:      Alle:  \r\n\r\n    0       0     80.000 i  49.100 i  u/41 år: 295.000        0  \r\n\r\n                  løbende   løbende   41-45 -  252.000  \r\n\r\n                  rater     rater     46-50 -  209.000  \r\n\r\n                                      51-55 -  167.000  \r\n\r\n                                      56-59 -  122.000  \r\n\r\n ---------------------------------------------------------------------  \r\n\r\n  Ikke-medlemmer  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:     Ikke-medlemmer        Alle:  \r\n\r\n    0       0     80.000 i  49.100 i  kan ikke til-           0  \r\n\r\n                  løbende   løbende   melde sig til  \r\n\r\n                  rater     rater     denne tj-  \r\n\r\n                                      forsikring  \r\n\r\n ---------------------------------------------------------------------  \r\n\r\n Erhvervsudygtighedsraterne/-summerne udbetales kun til medlemmet  \r\n\r\n    (bortfalder ved medlemmets død)  \r\n\r\n ---------------------------------------------------------------------  \r\n\r\n  Ulykkesforsikringssummer til medlemmer pga. ulykke i fritiden  \r\n\r\n Nuværende ordning  \r\n\r\n  Medlemmer af CS-organisation  \r\n\r\n ---------------------------------------------------------------------  \r\n\r\n Elever Korttids- Korttids- Langtids- Tjenestemænd      Tjenestemænd  \r\n\r\n        ansatte   ansatte   ansatte      m/tj.             u/tj.  \r\n\r\n        u/arb.    m/arb.    m/kapital  forsikring        forsikring  \r\n\r\n        markeds-  markeds-  pension  \r\n\r\n        pension   pension  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:         Alle:             Alle:  \r\n\r\n  % af    % af     % af     % af          % af              % af  \r\n\r\n 340.000 340.000 340.000  340.000       340.000            340.000  \r\n\r\n ---------------------------------------------------------------------  \r\n\r\n  Ikke-medlemmer  \r\n\r\n ---------------------------------------------------------------------  \r\n\r\n  Alle:   Alle:    Alle:    Alle:         Alle:             Alle:  \r\n\r\n    0       0        0        0             0                 0  \r\n\r\n ---------------------------------------------------------------------  \r\n\r\n Fritidsulykkessummerne udbetales til medlemmet og beregnes med  \r\n\r\n    medlemmets invaliditetsprocent af 340.000, dog forhøjelse ved  \r\n\r\n    over 20% invaliditet:  \r\n\r\n  5% invalid:  17.000     30% invalid: 136.000  \r\n\r\n 65% invalid: 408.000    100% invalid: 765.000  \r\n\r\n</font></pre>\r\n\r\n<P>Rimelige udgifter til tandbehandling efter ulykke betales fuldt ud. </P>  \r\n\r\n<P> <B>Bilag 3 </B></P>  \r\n\r\n<P>Uddrag af beretning afgivet af Udvalget vedrørende Dansk Sikkerhedspolitik  \r\n\r\n den 24. juni 1991 vedrørende institutioner i en ny sikkerhedsordning </P>  \r\n\r\n<P>Det nedenfor anførte &#187;Kapitel 2. FN som garant for den globale  \r\n\r\n sikkerhed&#171; er en del af Socialdemokratiets og Det Radikale Venstres  \r\n\r\n udtalelse i beretningen, som såvel Det Konservative Folkeparti som Venstre,  \r\n\r\n Centrum-Demokraterne og Kristeligt Folkeparti tilsluttede sig. </P>  \r\n\r\n<P> <I>Kapitel 2. FN som garant for den globale sikkerhed </I></P>  \r\n\r\n<P> FN har siden sin oprettelse i 1945 været afskåret fra at opfylde sin  \r\n\r\n vigtigste målsætning om at skabe global fred. Årsagerne skal bl.a. findes i  \r\n\r\n modsætningerne mellem Øst og Vest samt Nord og Syd. Med den kolde krigs ophør  \r\n\r\n er der nu en mulighed for, at FN kan komme til at spille den rolle,  \r\n\r\n organisationen var tiltænkt. </P>  \r\n\r\n<P>I en tid, hvor sikkerhed ikke alene defineres militært, er FN's meget  \r\n\r\n brede emneområde vigtigt. Organisationen har mulighed for at koordinere en  \r\n\r\n global indsats inden for flere områder. </P>  \r\n\r\n<P>Golf-krigen illustrerede både FN's styrke og svaghed. Det lykkedes i  \r\n\r\n Sikkerhedsrådet at få tilslutning til en række resolutioner, der fordømte  \r\n\r\n Iraks invasion af Kuwait. Mere afgørende var det, at FN's mulighed for at  \r\n\r\n gennemføre en økonomisk blokade og at gribe militært ind i en konflikt blev  \r\n\r\n afprøvet for første gang med billigelse af samtlige permanente medlemmer af  \r\n\r\n Sikkerhedsrådet. Netop den militære indsats i Golf-krigen afslørede samtidig  \r\n\r\n FN's svaghed. Organisationen er ikke i besiddelse af et militært  \r\n\r\n kommandosystem, som aktivt kan bekæmpe aggression, men er afhængig af  \r\n\r\n medlemmernes egne militære styrker og officerer. Desuden er den mulighed, som  \r\n\r\n findes i FN-pagtens artikel 43 for at indgå sådanne aftaler med  \r\n\r\n medlemsstaterne, hidtil ikke forsøgt udnyttet. </P>  \r\n\r\n<P>For at leve op til fremtidens krav bør det nu overvejes at give FN's  \r\n\r\n militære stabskomite mulighed for at udfylde de funktioner, der er forudset i  \r\n\r\n FN-pagtens kapitel 7, artikel 45-47. </P>  \r\n\r\n<P>En udløber af Golf-krigen - Saddam Husseins forfølgelse af det kurdiske  \r\n\r\n mindretal i Irak - demonstrerede en yderligere svaghed ved FN. FN kunne ikke  \r\n\r\n iværksætte beskyttelse af kurderne i Irak. Opgaven har været overladt en  \r\n\r\n række vestlige lande, der selv har taget initiativ til en indsats. I  \r\n\r\n fremtiden er det vigtigt, at FN beslutter, om et medlemslands suverænitet  \r\n\r\n skal tilsidesættes. </P>  \r\n\r\n<P>Mindretallet opfordrer regeringen til aktivt at arbejde for, at disse  \r\n\r\n formelle muligheder bliver en realitet, jf. at udvalget har anmodet Det  \r\n\r\n Sikkerheds- og Nedrustningspolitiske Udvalg (SNU) om at analysere  \r\n\r\n mulighederne herfor. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/10/1992"
        },
        {
            "displayName": "Accession",
            "displayValue": "19911DA00095"
        },
        {
            "displayName": "Entydig dokumentidentifikation",
            "displayValue": "CL002099"
        },
        {
            "displayName": "Dato for førstegangsindlæggelse",
            "displayValue": "05/10/1992"
        },
        {
            "displayName": "Dato for indlæggelse",
            "displayValue": "05/10/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}