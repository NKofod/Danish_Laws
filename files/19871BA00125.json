{
    "id": 105931,
    "title": "1987 BSF 125   FORSLAG TIL FOLKETINGSBESLUTNING OM SKÆRPELSE AF KONTROLLEN MED   HANDELSSANKTIONER OVER FOR SYDAFRIKA ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 125",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 125 </P>  \r\n\r\n<P></P>  \r\n\r\n<P>Forslag til folketingsbeslutning om skærpelse af kontrollen med  \r\n\r\n handelssanktioner over for Sydafrika </P>  \r\n\r\n<P></P>  \r\n\r\n<P>Fremsat af Riishøj (SF) Carsten Andersen (SF) Birgitte Husmark (SF) Ejner  \r\n\r\n Larsen (SF) Gert Petersen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 23. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med det formål at forbedre såvel den danske som den internationale </P>  \r\n\r\n<P>kontrol med overholdelse af sanktionslovgivning over for Sydafrika </P>  \r\n\r\n<P>og at støtte bestræbelserne for at gennemføre yderligere bindende </P>  \r\n\r\n<P>sanktioner over for Sydafrika opfordrer Folketinget regeringen til: </P>  \r\n\r\n<P>- kraftigt at forbedre kontrollen med overholdelse af den vedtagne </P>  \r\n\r\n<P>danske lovgivning om forbud mod handel med og forbud mod </P>  \r\n\r\n<P>nyinvesteringer i Sydafrika, </P>  \r\n\r\n<P>- på det nordiske udenrigsministermøde at stille forslag om et </P>  \r\n\r\n<P>tættere nordisk samarbejde om kontrollen med de nordiske landes </P>  \r\n\r\n<P>handelssanktioner, bl.a. gennem oprettelse af et fællesnordisk </P>  \r\n\r\n<P>sekretariat til kontrol med handelsembargoens overholdelse, </P>  \r\n\r\n<P>- at støtte de internationale organisationer, der arbejder for at </P>  \r\n\r\n<P>forbedre kontrollen med overholdelsen af sanktioner over for </P>  \r\n\r\n<P>Sydafrika, bl.a. gennem ydelse af økonomisk støtte til det </P>  \r\n\r\n<P>hollandske Shipping Research Bureau og til det i Norge beliggende </P>  \r\n\r\n<P>World Campaign against military and nuclear cooperation with </P>  \r\n\r\n<P>South Africa og til oprettelse af det fællesnordiske </P>  \r\n\r\n<P>sanktionsbureau, herunder til dettes danske sektion. </P>  \r\n\r\n<P>Bemærkninger til forslaget </P>  \r\n\r\n<P>Den 30. maj 1986 vedtog Folketinget ved 3. behandling lovforslaget </P>  \r\n\r\n<P>om forbud mod handel med Den Sydafrikanske Republik og Namibia </P>  \r\n\r\n<P>(lov nr. 289 af 4. juni 1986) (se Folketingstidende 1985-86, </P>  \r\n\r\n<P>forhandlingerne sp. 8744, 9727, 11606 og 12454, tillæg A sp. </P>  \r\n\r\n<P>5263, tillæg B sp. 1653 og 1961 samt tillæg C sp. 1065), der, når </P>  \r\n\r\n<P>overgangsbestemmelserne udløber i december 1988, vil standse alt </P>  \r\n\r\n<P>erhvervsmæssigt samkvem med Sydafrika og Namibia bortset fra </P>  \r\n\r\n<P>eksport af produkter til rent lægelige formål. Indførsel af kul </P>  \r\n\r\n<P>er dog i stedet omfattet af lov nr. 267 af 22. maj 1986 om forbud </P>  \r\n\r\n<P>mod indførsel af kul fra Den Sydafrikanske Republik og Namibia </P>  \r\n\r\n<P>(se Folketingstidende 1985-86, forhandlingerne sp. 6123, 7988, </P>  \r\n\r\n<P>10295 og 10553, tillæg A sp. 4111, tillæg B sp. 1277 og 1429 og </P>  \r\n\r\n<P>tillæg C sp. 501). Med disse love og den tidligere vedtagne lov </P>  \r\n\r\n<P>om forbud mod nye danske investeringer m.v. i Sydafrika og </P>  \r\n\r\n<P>Namibia (lov nr. 243 af 6. juni 1985) har Danmark fået en i </P>  \r\n\r\n<P>international sammenhæng enestående Sydafrikalovgivning. De andre </P>  \r\n\r\n<P>nordiske lande har siden gennemført handelsembargo over for </P>  \r\n\r\n<P>Sydafrika, ligesom der i den amerikanske kongres er vedtaget de </P>  \r\n\r\n<P>hidtil mest vidtgående begrænsninger i USA's økonomiske </P>  \r\n\r\n<P>samarbejde med Sydafrika. Derimod er det ikke lykkedes i </P>  \r\n\r\n<P>EF-sammenhæng at gennemføre sanktioner med blot begrænset </P>  \r\n\r\n<P>virkning. </P>  \r\n\r\n<P>Dette indebærer dog ikke, at den danske Sydafrikapolitik ikke lider </P>  \r\n\r\n<P>af alvorlige mangler. Det er således dybt beklageligt, at den </P>  \r\n\r\n<P>danske regerings samarbejde med og direkte støtte til ANC og </P>  \r\n\r\n<P>SWAPO er meget tilbage at ønske i sammenligning med den indsats, </P>  \r\n\r\n<P>der ydes i de andre nordiske lande. Den danske apartheidbevilling </P>  \r\n\r\n<P>er lille i nordisk sammenhæng, og dertil kommer, at andre </P>  \r\n\r\n<P>nordiske lande yder direkte støtte til internationale </P>  \r\n\r\n<P>institutioner, der søger sanktioner kontrolleret og fremmet, </P>  \r\n\r\n<P>bl.a. Shipping Research Bureau og World Campaign against military </P>  \r\n\r\n<P>and nuclear cooperation with South Africa. En sådan støtte ydes </P>  \r\n\r\n<P>ikke fra dansk side. Selv om de samlede tal for samhandlen mellem </P>  \r\n\r\n<P>Danmark og landene i det sydlige Afrika endnu ikke foreligger for </P>  \r\n\r\n<P>hele 1987, så tyder tallene for januar-august 1987 (jf. svar i </P>  \r\n\r\n<P>Udenrigsudvalget) på, at der sker en omgåelse af den danske </P>  \r\n\r\n<P>sanktionslovgivning bl.a. gennem eksport (og reeksport) fra de </P>  \r\n\r\n<P>svageste frontliniestater. </P>  \r\n\r\n<P>Desuden er det velkendt, at Sydafrika udøver en bestemt ikke </P>  \r\n\r\n<P>resultatløs indsats for at omgå sanktioner, bl.a. gennem sine </P>  \r\n\r\n<P>ambassader i vestlige lande. I selve Sydafrika er der med dette </P>  \r\n\r\n<P>formål oprettet et særligt sekretariat, Secretariat for </P>  \r\n\r\n<P>unconventional trade. Sagen omkring Trigonrederiet (Operation </P>  \r\n\r\n<P>Armscore) afslørede det netværk, som Sydafrika betjener sig af </P>  \r\n\r\n<P>for at omgå FN's Sikkerhedsråds bindende våbenembargo. </P>  \r\n\r\n<P>Det er kendt, at sydafrikansk frugt flere gange er nået frem til det </P>  \r\n\r\n<P>danske marked i løbet af 1987 under nye mærker og med et andet </P>  \r\n\r\n<P>oprindelsesland. F.eks. har FDB i april 1987 indkøbt et parti </P>  \r\n\r\n<P>druer af mærket Crown med oprindelsesland Zambia. Under udpakning </P>  \r\n\r\n<P>af partiet blev der dog ved nogle af klaserne konstateret </P>  \r\n\r\n<P>Cape-mærker, hvoraf det fremgår, at druerne kom fra Sydafrika. </P>  \r\n\r\n<P>FDB har underrettet såvel Statens Plantetilsyn som </P>  \r\n\r\n<P>Landbrugsministeriet om dette, men disse myndigheder har ikke </P>  \r\n\r\n<P>mulighed for at kontrollere, om oprindelseslandet er rigtigt. En </P>  \r\n\r\n<P>medarbejder ved Statens Plantetilsyn har over for månedsbladet </P>  \r\n\r\n<P>Press bekræftet, at hun er blevet informeret af en frugtimportør </P>  \r\n\r\n<P>om, at det er &#187;almindelig viden&#171; i branchen, at der sker en </P>  \r\n\r\n<P>opblanding med sydafrikansk frugt til det danske marked i </P>  \r\n\r\n<P>Hamburg. Sydafrikakomiteen i København har i efteråret 1987 købt </P>  \r\n\r\n<P>kasser med æbler af mærket Crown og med labelen Product of Zambia </P>  \r\n\r\n<P>på Grønttorvet. Over for månedsbladet Press har Zambias </P>  \r\n\r\n<P>ambassadør i Stockholm fortalt, at Zambia ikke eksporterer æbler </P>  \r\n\r\n<P>til Europa under mærket Crown. </P>  \r\n\r\n<P>Det vides, at sydafrikansk kul opblandes i f.eks. den belgiske </P>  \r\n\r\n<P>havneby Antwerpen og derfra sælges bl.a. til Danmark. Det vides, </P>  \r\n\r\n<P>at Sydafrika bl.a. via aktiviteter i multinationale selskaber </P>  \r\n\r\n<P>søger at usynliggøre en meget stor import af avanceret teknologi. </P>  \r\n\r\n<P>Dette sker også via Danmark, som afsløret i dagbladet Information </P>  \r\n\r\n<P>den 30.-31. januar 1988. Her vistes, hvordan et sydafrikansk </P>  \r\n\r\n<P>firma annoncerer efter kunder, som firmaet vil tilbyde &#187;praktisk </P>  \r\n\r\n<P>hjælp&#171; til at omgå handelsforbudet mellem Skandinavien og </P>  \r\n\r\n<P>Sydafrika. Via et mellemhandlerfirma i Hamburg kan danske varer, </P>  \r\n\r\n<P>f.eks. computerudstyr i store partier, sendes via tredjelande til </P>  \r\n\r\n<P>Sydafrika. </P>  \r\n\r\n<P>Weekendavisen har den 22.-28. januar 1988 påvist, at flere </P>  \r\n\r\n<P>rejsebureauer og luftfartsselskaber fortsat sælger rejser til </P>  \r\n\r\n<P>Sydafrika. Blot sker det mere skjult, og nogle gange ved at </P>  \r\n\r\n<P>billetten udstedes til f.eks. Botswana, hvortil rejsen går gennem </P>  \r\n\r\n<P>Sydafrika. Månedsbladet Press har dokumenteret, at det </P>  \r\n\r\n<P>sydafrikanske luftfartsselskab SAA (South African Airways) i </P>  \r\n\r\n<P>København i samarbejde med Holger Krogsgaards firma Jensens </P>  \r\n\r\n<P>Safari i slutningen af februar 1988 vil sende danske turister til </P>  \r\n\r\n<P>Sydafrika på fotosafari i modstrid med den danske lov, der </P>  \r\n\r\n<P>forbyder sådan handel og tjenesteydelser. I samme artikel i Press </P>  \r\n\r\n<P>og dagbladet Information den 6.-7. februar 1988 nævnes, at </P>  \r\n\r\n<P>Jensens Safari alene i 1987 har sørget for hjemsendelse uden om </P>  \r\n\r\n<P>det danske toldvæsen af 500 jagttrofæer, og at Jensens Safari i </P>  \r\n\r\n<P>samarbejde med SAA (South African Airways) i København også </P>  \r\n\r\n<P>planlægger at formidle rigtige safarirejser i 1988. </P>  \r\n\r\n<P>Såvel disse omgåelser som Sydafrikas effektive arbejde i vestlige </P>  \r\n\r\n<P>lande for at bryde sanktionerne kræver modsvar. Derfor foreslås </P>  \r\n\r\n<P>det, at den danske kontrol med overholdelse af den vedtagne </P>  \r\n\r\n<P>embargo styrkes gennem ansættelse af det fornødne personale i </P>  \r\n\r\n<P>Industriministeriet og i toldvæsenet. Kontrollen bør have samme </P>  \r\n\r\n<P>indhold, som gælder med hensyn til overtrædelser af </P>  \r\n\r\n<P>våbenembargoen over for Sydafrika, bl.a. m.h.t. konfiskation og </P>  \r\n\r\n<P>straf, og myndighedernes mulighed for at udøve kontrol bør ikke </P>  \r\n\r\n<P>være mindre, end hvad der er gældende ved kontrol med </P>  \r\n\r\n<P>overholdelse af den strategiske embargo i Øst-Vest-handlen </P>  \r\n\r\n<P>(COCOM). Der bør gives en årlig redegørelse til Folketingets </P>  \r\n\r\n<P>Udenrigsudvalg for, hvordan handelsembargoen kontrolleres, med </P>  \r\n\r\n<P>angivelse af, hvilke firmaer der eksporterer varer i henhold til </P>  \r\n\r\n<P>undtagelsesbestemmelsen for lægemiddeleksport, og for hvilke </P>  \r\n\r\n<P>beløb. </P>  \r\n\r\n<P>På nordisk plan arbejdes i øjeblikket med justering af det </P>  \r\n\r\n<P>fællesnordiske handelsprogram over for Sydafrika i lyset af de </P>  \r\n\r\n<P>nordiske landes vedtagne handelsembargo. Det vil derfor være </P>  \r\n\r\n<P>nærliggende, om Danmark tager initiativ til et tæt nordisk </P>  \r\n\r\n<P>statsligt samarbejde vedrørende kontrol. </P>  \r\n\r\n<P>I denne sammenhæng bør såvel Danmark som et fællesnordisk </P>  \r\n\r\n<P>sekretariat arbejde tæt sammen med internationale organisationer </P>  \r\n\r\n<P>og institutioner, der udfører et uundværligt arbejde for at </P>  \r\n\r\n<P>omsætte FN's og de enkelte staters vedtagelser om sanktioner fra </P>  \r\n\r\n<P>ord til handling. Dette er nødvendigt både for at undgå </P>  \r\n\r\n<P>overlapning og for at gøre indsatsen så effektiv og folkeligt </P>  \r\n\r\n<P>støttet som overhovedet muligt. </P>  \r\n\r\n<P>Såvel Sverige som Norge yder støtte til det hollandske Shipping </P>  \r\n\r\n<P>Research Bureau, der udfører et fortræffeligt arbejde med hensyn </P>  \r\n\r\n<P>til afsløring af omgåelser af FN's frivillige olieboykot, en </P>  \r\n\r\n<P>boykot, der i Danmark er indført ved lov. Støtten fra svensk og </P>  \r\n\r\n<P>norsk side er på ca. 45.000 hollandske gylden om året. Danmark </P>  \r\n\r\n<P>bør kunne yde mindst samme beløb. Det samme gælder det af Abdul </P>  \r\n\r\n<P>Mintys ledede World Campaign against military and nuclear </P>  \r\n\r\n<P>cooperation with South Africa, der tidligere har modtaget støtte </P>  \r\n\r\n<P>fra Danmark og i dag får støtte i hvert fald fra den norske stat. </P>  \r\n\r\n<P>Endelig bør der ydes konkret støtte til en række private </P>  \r\n\r\n<P>organisationers planer for oprettelse af et fællesnordisk </P>  \r\n\r\n<P>sanktionsbureau, der i samarbejde med de statslige myndigheder </P>  \r\n\r\n<P>vil arbejde for at sikre efterlevelsen af gældende </P>  \r\n\r\n<P>sanktionslovgivning, føre dokumentation for overtrædelse, udvikle </P>  \r\n\r\n<P>informationsvirksomhed om sanktionspolitikken i </P>  \r\n\r\n<P>international/nordisk sammenhæng, bearbejde erfaringer med </P>  \r\n\r\n<P>gældende lovgivning, påpege eventuelle svagheder og stille </P>  \r\n\r\n<P>forslag om nødvendige forbedringer og ajourføring. Dette </P>  \r\n\r\n<P>folkelige initiativ bør støttes. Herigennem vil der kunne </P>  \r\n\r\n<P>etableres en hensigtsmæssig arbejdsdeling mellem det statslige og </P>  \r\n\r\n<P>det ikkestatslige (folkelige) aspekt i kampen for at sikre </P>  \r\n\r\n<P>efterlevelse af vores Sydafrikalovgivning. </P>  \r\n\r\n<P>Danmark har ydet et vigtigt bidrag til at isolere apartheidregimet i </P>  \r\n\r\n<P>Sydafrika gennem den vedtagne handelsembargo. Vi bør vise </P>  \r\n\r\n<P>omverdenen, at vi nu, hvor overgangsbestemmelserne udløber og </P>  \r\n\r\n<P>boykotten snart virker fuldt ud, agter at sikre loven efterlevet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00125"
        },
        {
            "displayName": "Entydig dokumentidentifikation",
            "displayValue": "CL004498"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}