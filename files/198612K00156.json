{
    "id": 113013,
    "title": "1986 LSF 156   FORSLAG TIL LOV OM ÆNDRING AF LOV OM BY- OG LANDZONER ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 156",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 156 </P>  \r\n\r\n<P></P>  \r\n\r\n<P>Forslag til Lov om ændring af lov om by- og landzoner </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 14. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om by- og landzoner, jf. lovbekendtgørelse nr. 446 af 3. </P>  \r\n\r\n<P>oktober 1985, foretages følgende ændringer: </P>  \r\n\r\n<P>1. § 7, stk. 1, 2. pkt., affattes således: </P>  \r\n\r\n<P>&#187;Det samme gælder ombygning af og tilbygning til bestående </P>  \r\n\r\n<P>bebyggelse, jf. dog § 8 a.&#171; </P>  \r\n\r\n<P>2. § 8, stk. 1, affattes således: </P>  \r\n\r\n<P>&#187;I landzoner må bestående bebyggelse og ubebyggede arealer ikke uden  \r\n\r\n</P>  \r\n\r\n<P>tilladelse efter § 9 tages i brug til andre formål end landbrug, </P>  \r\n\r\n<P>skovbrug eller fiskerivirksomhed, jf. dog § 8 a. Udnyttelse af </P>  \r\n\r\n<P>råstoffer i jorden kan finde sted uden sådan tilladelse.&#171; </P>  \r\n\r\n<P>3. § 8, stk. 2, ophæves. </P>  \r\n\r\n<P>4. Efter § 8 indsættes: </P>  \r\n\r\n<P>&#187;§ 8 a. Bygninger, der ikke længere er nødvendige for driften af en  \r\n\r\n</P>  \r\n\r\n<P>landbrugsejendom, kan uden tilladelse efter § 9 tages i brug til </P>  \r\n\r\n<P>håndværks- og industrivirksomhed samt lager- og kontorformål m.v. </P>  \r\n\r\n<P>på betingelse af: </P>  \r\n\r\n<P>1) at virksomheden etableres i bestående bygninger, der ikke ombygges </P>  \r\n\r\n<P>i væsentligt omfang, </P>  \r\n\r\n<P>2) at bygningerne ikke er opført inden for de seneste 5 år, og </P>  \r\n\r\n<P>3) at der ikke beskæftiges mere end 5 personer i virksomheden. </P>  \r\n\r\n<P>Stk. 2. I tilknytning til de bygninger, der er nævnt i stk. 1, kan </P>  \r\n\r\n<P>der etableres et mindre, ikke skæmmende oplag efter </P>  \r\n\r\n<P>kommunalbestyrelsens nærmere bestemmelse. </P>  \r\n\r\n<P>Stk. 3. Anvendelse af bygninger til den virksomhed, der er nævnt i </P>  \r\n\r\n<P>stk. 1, må kun ske efter forudgående anmeldelse til </P>  \r\n\r\n<P>kommunalbestyrelsen. Kommunalbestyrelsen skal påse, om </P>  \r\n\r\n<P>betingelserne efter stk. 1 og 2 er opfyldt. Såfremt </P>  \r\n\r\n<P>kommunalbestyrelsen ikke har gjort indsigelse inden 2 uger fra den </P>  \r\n\r\n<P>dag, anmeldelsen er modtaget, kan bygningerne tages i brug uden </P>  \r\n\r\n<P>tilladelse efter § 9. </P>  \r\n\r\n<P>Stk. 4. Kommunalbestyrelsens afgørelser efter stk. 2 og 3 kan ikke </P>  \r\n\r\n<P>indbringes for anden administrativ myndighed.&#171; </P>  \r\n\r\n<P>5. I § 22, stk. 3, indsættes som 2. punktum: </P>  \r\n\r\n<P>&#187;Kommunalbestyrelsen påser, at de begrænsninger i udnyttelsen af </P>  \r\n\r\n<P>bygninger, der følger af bestemmelserne i § 8 a, overholdes.&#171; </P>  \r\n\r\n<P>6. § 24, stk. 1, nr. 2, affattes således: </P>  \r\n\r\n<P>&#187;2. tilsidesætter vilkår, der er fastsat i en tilladelse i henhold  \r\n\r\n</P>  \r\n\r\n<P>til loven, eller tilsidesætter kommunalbestyrelsens bestemmelser </P>  \r\n\r\n<P>efter § 8 a, stk. 2.&#171; </P>  \r\n\r\n<P>7. I § 24, stk. 2, indsættes som 2. punktum: </P>  \r\n\r\n<P>&#187;Er overtrædelsen begået af en kommune eller et kommunalt fællesskab,  \r\n\r\n</P>  \r\n\r\n<P>jf. § 60 i lov om kommunernes styrelse, kan der pålægges kommunen </P>  \r\n\r\n<P>eller det kommunale fællesskab bødeansvar.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. oktober 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>blad nr 434 </P>  \r\n\r\n<P>§ 1 </P>  \r\n\r\n<P>I lov om by- og landzoner, jfr. lovbekendtgørelse nr. 446 af 3. </P>  \r\n\r\n<P>oktober 1985, foretages følgende ændringer: </P>  \r\n\r\n<P>1. § 7, STK. 1, 2. PKT., affattes således: </P>  \r\n\r\n<P>&#187;Det samme gælder ombygning af og tilbygning til bestående </P>  \r\n\r\n<P>bebyggelse, jfr. dog § 8 a.&#171;. </P>  \r\n\r\n<P>2. § 8, STK. 1, affattes således: </P>  \r\n\r\n<P>&#187;§ 8. I landzoner må bestående bebyggelse og ubebyggede arealer ikke  \r\n\r\n</P>  \r\n\r\n<P>uden tilladelse efter § 9 tages i brug til andre formål end </P>  \r\n\r\n<P>landbrug, skovbrug eller fiskerivirksomhed, jfr. dog § 8 a. </P>  \r\n\r\n<P>Udnyttelse af råstoffer i jorden kan finde sted uden sådan </P>  \r\n\r\n<P>tilladelse.&#171;. </P>  \r\n\r\n<P>3. § 8, STK. 2, ophæves. </P>  \r\n\r\n<P>4. Efter § 8 indsættes: </P>  \r\n\r\n<P>&#187;§ 8 a. Bygninger, der ikke længere er nødvendige for driften af en  \r\n\r\n</P>  \r\n\r\n<P>landbrugsejendom, kan uden tilladelse efter § 9 tages i brug til </P>  \r\n\r\n<P>håndværks- og industrivirksomhed samt lager- og kontorformål m.v. </P>  \r\n\r\n<P>på betingelse af: </P>  \r\n\r\n<P>1) at virksomheden etableres i bestående bygninger, der ikke ombygges </P>  \r\n\r\n<P>i væsentligt omfang, </P>  \r\n\r\n<P>2) at bygningerne ikke er opført inden for de seneste 5 år, og </P>  \r\n\r\n<P>3) at der ikke beskæftiges mere end 5 personer i virksomheden. </P>  \r\n\r\n<P>Stk. 2. I tilknytning til de bygninger, der er nævnt i stk. 1, kan </P>  \r\n\r\n<P>der etableres et mindre, ikke skæmmende oplag efter </P>  \r\n\r\n<P>kommunalbestyrelsens nærmere bestemmelse. </P>  \r\n\r\n<P>Stk. 3. Anvendelse af bygninger til den virksomhed, der er nævnt i </P>  \r\n\r\n<P>stk. 1, må kun ske efter forudgående anmeldelse til </P>  \r\n\r\n<P>kommunalbestyrelsen. Kommunalbestyrelsen skal påse, om </P>  \r\n\r\n<P>betingelserne efter stk. 1 og 2 er opfyldt. Såfremt </P>  \r\n\r\n<P>kommunalbestyrelsen ikke har gjort indsigelse inden 2 uger fra den </P>  \r\n\r\n<P>dag, anmeldelsen er modtaget, kan bygningerne tages i brug uden </P>  \r\n\r\n<P>tilladelse efter § 9. </P>  \r\n\r\n<P>Stk. 4. Kommunalbestyrelsens afgørelser efter stk. 2 og 3 kan ikke </P>  \r\n\r\n<P>indbringes for anden administrativ myndighed.&#171;. </P>  \r\n\r\n<P>5. I § 22, STK. 3, indsættes som 2. punktum: </P>  \r\n\r\n<P>&#187;Kommunalbestyrelsen påser, at de begrænsninger i udnyttelsen af </P>  \r\n\r\n<P>bygninger, der følger af bestemmelserne i § 8 a, overholdes.&#171;. </P>  \r\n\r\n<P>6. § 24, STK. 1, NR. 2, affattes således: </P>  \r\n\r\n<P>&#187;2. tilsidesætter vilkår, der er fastsat i en tilladelse i henhold  \r\n\r\n</P>  \r\n\r\n<P>til loven, eller tilsidesætter kommunalbestyrelsens bestemmelser </P>  \r\n\r\n<P>efter § 8 a, stk. 2.&#171;. </P>  \r\n\r\n<P>7. I § 24, STK. 2, indsættes som 2. punktum: </P>  \r\n\r\n<P>&#187;Er overtrædelsen begået af en kommune eller et kommunalt fællesskab,  \r\n\r\n</P>  \r\n\r\n<P>jfr. § 60 i lov om kommunernes styrelse, kan der pålægges kommunen </P>  \r\n\r\n<P>eller det kommunale fællesskab bødeansvar.&#171;. § 2 </P>  \r\n\r\n<P>Loven træder i kraft den 1. oktober 1987. </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>1. LOVFORSLAGETS BAGGRUND OG INDHOLD </P>  \r\n\r\n<P>Forslaget skal ses i sammenhæng med forslag til lov om ændring af lov </P>  \r\n\r\n<P>om kommuneplanlægning (støtte til landsby- og andre </P>  \r\n\r\n<P>lokalsamfundsprojekter), idet begge forslag er rettet mod at </P>  \r\n\r\n<P>fremme en hensigtsmæssig udvikling af landsbyer som levedygtige </P>  \r\n\r\n<P>lokalsamfund. </P>  \r\n\r\n<P>Mens forslaget til ændring af kommuneplanloven gør det muligt at </P>  \r\n\r\n<P>støtte iværksættelse af aktivitetsfremmende projekter og forsøg i </P>  \r\n\r\n<P>lokalsamfund, indebærer det foreliggende forslag, at det bliver </P>  \r\n\r\n<P>umiddelbart tilladt i nærmere bestemt omfang at anvende frigjorte </P>  \r\n\r\n<P>landbrugsbygninger til mindre håndværks- og industrivirksomhed </P>  \r\n\r\n<P>eller lager- og kontorformål m.v., uden at der skal indhentes </P>  \r\n\r\n<P>zonelovstilladelse. Derved kan erhvervsudviklingen i </P>  \r\n\r\n<P>landdistrikterne lettes. Samtidig får man udnyttet den </P>  \r\n\r\n<P>bygningsressource, der udgøres af de nedlagte driftsbygninger. </P>  \r\n\r\n<P>I årene siden 2. verdenskrig og ikke mindst i de aller seneste år har </P>  \r\n\r\n<P>landbruget gennemgået en strukturændring, der medfører stadig </P>  \r\n\r\n<P>færre og mere specialiserede bedrifter. Således blev der i årene </P>  \r\n\r\n<P>fra 1960 til 1983 nedlagt ca. 20.000 brug til sammenlægning med </P>  \r\n\r\n<P>andre bedrifter. Denne udvikling forventes at fortsætte i de </P>  \r\n\r\n<P>kommende år. I 1995 forventes der at være 70.000 selvstændige </P>  \r\n\r\n<P>bedrifter tilbage mod ca. 98.000 i dag. </P>  \r\n\r\n<P>Strukturudviklingen betyder samtidig, at et stigende antal bedrifter </P>  \r\n\r\n<P>drives uden husdyrhold, idet husdyrene koncentreres på færre </P>  \r\n\r\n<P>bedrifter. </P>  \r\n\r\n<P>Der bliver således frigjort en betydelig bygningsmasse i det åbne </P>  \r\n\r\n<P>land og i landsbyerne. En stikprøveundersøgelse foretaget af </P>  \r\n\r\n<P>Planstyrelsen tyder på, at de frigjorte bygninger bliver stadigt </P>  \r\n\r\n<P>større og af stadig bedre beskaffenhed. </P>  \r\n\r\n<P>Strukturudviklingen i landbruget har bevirket, at antallet af </P>  \r\n\r\n<P>beskæftigede inden for landbrugserhvervet falder. En stor del af </P>  \r\n\r\n<P>de mennesker, der i dag bor på nedlagte landbrugsejendomme, har </P>  \r\n\r\n<P>således ingen tilknytning til landbruget, men arbejder i </P>  \r\n\r\n<P>byerhverv, ofte med lang transportvej. Planstyrelsens undersøgelse </P>  \r\n\r\n<P>har vist, at der er en stigende pendling mellem landdistrikterne </P>  \r\n\r\n<P>og arbejdspladser i byerne. </P>  \r\n\r\n<P>Som det nærmere fremgår af bemærkningerne til forslaget om ændring af </P>  \r\n\r\n<P>kommuneplanloven, betyder denne udvikling sammen med et i øvrigt </P>  \r\n\r\n<P>faldende folketal i landdistrikterne, at serviceniveauet og den </P>  \r\n\r\n<P>kulturelle sammenhæng i landdistrikterne og landsbyerne svækkes. </P>  \r\n\r\n<P>Denne udvikling er ikke ny. Derfor blev det allerede ved zonelovens </P>  \r\n\r\n<P>vedtagelse i 1969 i den eksisterende § 8, stk. 2, fastsat, at der </P>  \r\n\r\n<P>skulle meddeles tilladelse til anvendelse til anden erhvervsmæssig </P>  \r\n\r\n<P>virksomhed af bygninger, der ikke længere er nødvendige for </P>  \r\n\r\n<P>driften af en landbrugsejendom, medmindre virksomheden afgørende </P>  \r\n\r\n<P>ville stride mod de hensyn, loven skal varetage. </P>  \r\n\r\n<P>Udviklingen er imidlertid kraftigt accentueret de senere år. Derfor </P>  \r\n\r\n<P>findes det hensigtsmæssigt med den foreslåede forenkling af loven. </P>  \r\n\r\n<P>Selv om der efter den gældende lov i vidt omfang gives (og skal </P>  \r\n\r\n<P>gives) tilladelse til anvendelse af frigjorte driftsbygninger til </P>  \r\n\r\n<P>mindre industri- og håndværksvirksomhed samt lager- og </P>  \r\n\r\n<P>kontorformål, må det være en åbenlys fordel, at en sådan </P>  \r\n\r\n<P>anvendelse inden for tilsvarende rammer ikke længere skal afvente </P>  \r\n\r\n<P>zonesagsbehandling og en evt. klagesag. Hertil kommer den </P>  \r\n\r\n<P>væsentlige forskel, at den nye ordning indebærer ret til </P>  \r\n\r\n<P>beskæftigelse af op til 5 medarbejdere, hvilket der efter hidtidig </P>  \r\n\r\n<P>praksis langtfra altid er givet tilladelse til. </P>  \r\n\r\n<P>Det er klart, at det foreliggende forslag er udarbejdet således, at </P>  \r\n\r\n<P>det ikke berører lovens hovedformål, nemlig at forhindre uønsket </P>  \r\n\r\n<P>og ukontrolleret bebyggelse i det åbne land og samtidig sikre, at </P>  \r\n\r\n<P>byudviklingen finder sted i overensstemmelse med den </P>  \r\n\r\n<P>sammenfattende fysiske planlægning. Der henvises i øvrigt til </P>  \r\n\r\n<P>lovens § 1. </P>  \r\n\r\n<P>Det følger heraf, at udvidelser ud over de eksisterende </P>  \r\n\r\n<P>bygningsmæssige rammer stadig kræver en zonetilladelse. At man har </P>  \r\n\r\n<P>kunnet tage eksisterende bygninger i brug betyder således ikke, at </P>  \r\n\r\n<P>man i større omfang end hidtil kan regne med at få tilladelse til </P>  \r\n\r\n<P>udvidelser. Det må ligeledes bemærkes, at der ikke med det </P>  \r\n\r\n<P>foreliggende forslag er sket ændringer i de hensyn og procedurer, </P>  \r\n\r\n<P>der følger af anden relevant lovgivning, og som også i dag skal </P>  \r\n\r\n<P>tilgodeses ved siden af zonelovsproceduren. </P>  \r\n\r\n<P>Forslaget hverken skal eller kan åbne for en bymæssig udvikling i </P>  \r\n\r\n<P>landdistrikterne. Men de eksisterende tomme bygninger må </P>  \r\n\r\n<P>umiddelbart kunne udnyttes til gavn for landsbyerne og til gavn </P>  \r\n\r\n<P>for de initiativer, der kan være med til at bringe aktiviteter </P>  \r\n\r\n<P>tilbage til landdistrikterne. Forslaget åbner dermed for nye </P>  \r\n\r\n<P>muligheder. Det må herefter være op til lokalsamfundene og </P>  \r\n\r\n<P>kommunerne selv at udnytte disse muligheder. </P>  \r\n\r\n<P>2. HØRTE MYNDIGHEDER OG ORGANISATIONER </P>  \r\n\r\n<P>Udkastet til lovforslaget har været forelagt: </P>  \r\n\r\n<P>Kommunernes Landsforening </P>  \r\n\r\n<P>Amtsrådsforeningen </P>  \r\n\r\n<P>Hovedstadsrådet </P>  \r\n\r\n<P>Landbrugsministeriet </P>  \r\n\r\n<P>De danske Landboforeninger </P>  \r\n\r\n<P>Danske Husmandsforeninger </P>  \r\n\r\n<P>Håndværksrådet </P>  \r\n\r\n<P>Danmarks Naturfredningsforening </P>  \r\n\r\n<P>Foreningen landsbyer i Danmark </P>  \r\n\r\n<P>Landsforeningen af landsbysamfund </P>  \r\n\r\n<P>Justitsministeriet </P>  \r\n\r\n<P>Budgetdepartementet </P>  \r\n\r\n<P>Administrationsdepartementet </P>  \r\n\r\n<P>Ministeriet for offentlige arbejder </P>  \r\n\r\n<P>Boligministeriet </P>  \r\n\r\n<P>Forslaget har desuden sammen med forslaget til ændring af </P>  \r\n\r\n<P>kommuneplanloven været drøftet i landsbykontaktudvalget. </P>  \r\n\r\n<P>3. ADMINISTRATIVE OG ØKONOMISKE KONSEKVENSER </P>  \r\n\r\n<P>Det er ifølge forslaget kommunalbestyrelsen, der skal foretage den </P>  \r\n\r\n<P>stort set objektive vurdering af, om lovens rammer for retten til </P>  \r\n\r\n<P>at tage frigjorte landbrugsbygninger i brug til andre formål er </P>  \r\n\r\n<P>opfyldt. En del kommuner har imidlertid i forvejen </P>  \r\n\r\n<P>zonelovskompetencen i medfør af lovens § 9, stk. 2, 3 eller 4, </P>  \r\n\r\n<P>eller for tiden som frikommune. For disse kommuner er de nye </P>  \r\n\r\n<P>regler en vis administrativ lettelse. For de andre kommuner er der </P>  \r\n\r\n<P>tale om en beskeden forøgelse af de opgaver, kommunen i de </P>  \r\n\r\n<P>pågældende sager typisk vil have allerede efter byggelovgivningen. </P>  \r\n\r\n<P>For amtsrådene/ Hovedstadsrådet som normal zonemyndighed vil </P>  \r\n\r\n<P>forslaget betyde en nedgang i antal sager, der dog ikke i en </P>  \r\n\r\n<P>større sammenhæng kan betragtes som væsentlig. </P>  \r\n\r\n<P>Sammenfattende har forslaget således næppe administrative eller </P>  \r\n\r\n<P>økonomiske konsekvenser af betydning. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ændringen består alene i, at der tilføjes en henvisning til den nye § </P>  \r\n\r\n<P>8 a, jfr. bemærkningerne til nr. 4. </P>  \r\n\r\n<P>Til nr. 2 </P>  \r\n\r\n<P>Den nye ordning efter § 8 a er en undtagelse fra reglen i § 8 om, at </P>  \r\n\r\n<P>bebyggelse i landzone ikke må tages i brug til andre formål end </P>  \r\n\r\n<P>jordbrugs- eller fiskerivirksomhed. Der er derfor indføjet en </P>  \r\n\r\n<P>henvisning til § 8 a. </P>  \r\n\r\n<P>Til nr. 3 </P>  \r\n\r\n<P>De tilfælde, hvor der efter den gældende bestemmelse skulle meddeles </P>  \r\n\r\n<P>tilladelse til anden erhvervsmæssig virksomhed i frigjorte </P>  \r\n\r\n<P>landbrugsbygninger, er nu i alt væsentligt omfattet af ordningen i </P>  \r\n\r\n<P>§ 8 a. Som konsekvens heraf ophæves bestemmelsen. </P>  \r\n\r\n<P>Til nr. 4 </P>  \r\n\r\n<P>Bestemmelsen indebærer, at det bliver umiddelbart tilladt at etablere </P>  \r\n\r\n<P>erhvervsmæssig virksomhed i overflødiggjorte landbrugsbygninger i </P>  \r\n\r\n<P>tilfælde, hvor der efter gældende praksis normalt opnås </P>  \r\n\r\n<P>tilladelse. Bestemmelsen berører ikke de krav, der efter anden </P>  \r\n\r\n<P>lovgivning måtte stilles til virksomheden, f.eks. efter </P>  \r\n\r\n<P>miljøbeskyttelsesloven, naturfredningsloven, vejloven og </P>  \r\n\r\n<P>byggelovgivningen. Bestemmelsen berører heller ikke </P>  \r\n\r\n<P>kommunalbestyrelsens kompetence efter anden lovgivning, som f.eks. </P>  \r\n\r\n<P>kommuneplanloven. </P>  \r\n\r\n<P>Afgrænsningen til håndværks- og industrivirksomhed og lager- og </P>  \r\n\r\n<P>kontorformål m.v. er begrundet i, at etablering af hotel- og </P>  \r\n\r\n<P>restaurationsvirksomhed, detailhandel og beboelse gennemgående vil </P>  \r\n\r\n<P>være i afgørende modstrid med de hensyn, loven tilsigter at </P>  \r\n\r\n<P>varetage. I sådanne tilfælde er der derfor også hidtil meddelt </P>  \r\n\r\n<P>afslag på ansøgning om zonetilladelse. Til gengæld omfatter </P>  \r\n\r\n<P>formuleringen f.eks. elektronikvirksomhed og konsulentfirmaer og </P>  \r\n\r\n<P>andre liberale erhverv samt forenings- og fritidsformål, der på </P>  \r\n\r\n<P>tilsvarende måde kan indpasses i de pågældende bygninger. </P>  \r\n\r\n<P>På baggrund af lovens formål, jfr. at tilladelse efter den nuværende </P>  \r\n\r\n<P>§ 8, stk. 2, kun skal meddeles, såfremt det ansøgte ikke er i </P>  \r\n\r\n<P>afgørende modstrid med lovens hensyn, er der fastlagt nogle </P>  \r\n\r\n<P>begrænsninger i den umiddelbare ret til ændret anvendelse. </P>  \r\n\r\n<P>Nr. 1 præciserer således, at etableringen skal ske i bestående </P>  \r\n\r\n<P>bygninger, d.v.s. bygninger af en rimelig standard. Såfremt det </P>  \r\n\r\n<P>måtte være nødvendigt med en egentlig genopbygning af en ruin </P>  \r\n\r\n<P>eller en meget ringe bygning, må der på sædvanlig vis søges om </P>  \r\n\r\n<P>zonetilladelse. Det forudsættes ligeledes, at der ikke sker </P>  \r\n\r\n<P>væsentlige ombygninger, men de dispositioner - typisk af mindre </P>  \r\n\r\n<P>omfang - der er nødvendige, for at bygningen kan anvendes til </P>  \r\n\r\n<P>formålet, kan selvfølgelig gennemføres. Der tænkes f.eks. på </P>  \r\n\r\n<P>installation af toilet, opsætning af skillevæg og lignende. </P>  \r\n\r\n<P>Bestemmelsen kan betragtes som en undtagelse fra § 7, stk. 1, 2. </P>  \r\n\r\n<P>punktum, jfr. bemærkningerne til nr. 1. Efter § 7 er det </P>  \r\n\r\n<P>zonemyndigheden, der afgør, i hvilket omfang en ombygning af eller </P>  \r\n\r\n<P>en tilbygning til bestående bebyggelse er så omfattende, at der </P>  \r\n\r\n<P>kræves en zonetilladelse. I den foreliggende sammenhæng er </P>  \r\n\r\n<P>vurderingen af, hvad der er væsentligt, overladt til </P>  \r\n\r\n<P>kommunalbestyrelsen, jfr. bemærkningerne til stk. 3. Derimod </P>  \r\n\r\n<P>ændrer bestemmelsen ikke eventuelle krav efter anden lovgivning, </P>  \r\n\r\n<P>f.eks. med hensyn til byggetilladelse m.m. </P>  \r\n\r\n<P>Begrænsningen i nr. 2 til bygninger over en vis alder er udtryk for, </P>  \r\n\r\n<P>at der skal være tale om reel overflødiggørelse. Da der efter </P>  \r\n\r\n<P>forslaget ikke længere skal gives en egentlig zonetilladelse, er </P>  \r\n\r\n<P>der heller ikke mulighed for, at man som hidtil kan stille det </P>  \r\n\r\n<P>vilkår, at bygningen kan kræves tilbageført til landbrugsmæssig </P>  \r\n\r\n<P>anvendelse, såfremt der opstår et nyt behov for driftsbygninger. </P>  \r\n\r\n<P>Begrænsningen stiller endvidere et ønske om at hindre omgåelser i </P>  \r\n\r\n<P>form af opførelse af bygninger som erhvervsmæssigt nødvendige til </P>  \r\n\r\n<P>landbrugsformål, hvorefter de inden for et kort tidsrum indrettes </P>  \r\n\r\n<P>til anden anvendelse. </P>  \r\n\r\n<P>Begrænsningen i nr. 3 i antallet af beskæftigede personer skal </P>  \r\n\r\n<P>understrege, at der ikke må være tale om en egentlig industriel </P>  \r\n\r\n<P>virksomhed, men at lovændringen tilsigter at lette </P>  \r\n\r\n<P>etableringsadgangen for mindre industri- og håndværksvirksomheder </P>  \r\n\r\n<P>m.v. Ved beskæftigede personer forstås enhver, der udfører arbejde </P>  \r\n\r\n<P>på stedet, herunder medarbejdende indehavere og ledere. </P>  \r\n\r\n<P>Bestemmelsen indebærer en lempelse af den hidtidige praksis, hvor </P>  \r\n\r\n<P>en tilladelse som regel meddeles på vilkår, at der ikke må </P>  \r\n\r\n<P>beskæftiges fremmed hjælp i virksomheden. Denne lempelse må ses i </P>  \r\n\r\n<P>lyset af ønsket om at skaffe arbejdspladser i de små </P>  \r\n\r\n<P>landsbysamfund, jfr. de almindelige bemærkninger. </P>  \r\n\r\n<P>I stk. 2 omtales oplag. Efter hidtidig praksis er zonetilladelse ofte </P>  \r\n\r\n<P>meddelt på vilkår om, at der ikke må etableres oplag, eller der er </P>  \r\n\r\n<P>i forbindelse med tilladelsen fastsat forholdsvis stramme </P>  \r\n\r\n<P>bestemmelser til begrænsning heraf. En del af de virksomheder, der </P>  \r\n\r\n<P>måtte ønskes etableret i overflødige landbrugsbygninger, vil </P>  \r\n\r\n<P>imidlertid have et naturligt behov for et mindre oplag. Det er </P>  \r\n\r\n<P>derfor foreslået, at retten til ændret anvendelse ligeledes </P>  \r\n\r\n<P>omfatter ret til oplag i et vist omfang. Oplag skal således være </P>  \r\n\r\n<P>beskedent og eksempelvis placeres inden for ejendommens gårdsplads </P>  \r\n\r\n<P>eller evt. på overflødiggjort møddingplads. Kommunalbestyrelsen </P>  \r\n\r\n<P>påser bestemmelsens overholdelse og kan i givet fald give fornødne </P>  \r\n\r\n<P>anvisninger. </P>  \r\n\r\n<P>Med hensyn til skiltning henvises til reguleringen i </P>  \r\n\r\n<P>naturfredningslovens § 57 og kommuneplanlovens § 44. </P>  \r\n\r\n<P>Stk. 3 er en procedurebestemmelse, der foreskriver forudgående </P>  \r\n\r\n<P>anmeldelse til kommunalbestyrelsen. Anmeldelsen må selvsagt </P>  \r\n\r\n<P>indeholde oplysninger, der sætter kommunalbestyrelsen i stand til </P>  \r\n\r\n<P>at vurdere, om betingelserne i stk. 1 og 2 er opfyldt. Såfremt </P>  \r\n\r\n<P>kommunalbestyrelsen ikke har reageret inden 2 uger fra </P>  \r\n\r\n<P>anmeldelsens modtagelse, kan bygningen tages i brug. Fristen </P>  \r\n\r\n<P>svarer til de anmeldelsesfrister, der f.eks. kendes fra pkt. </P>  \r\n\r\n<P>1.3.2. i bygningsreglement for småhuse og fra pkt. 13.9.5. stk. 5 </P>  \r\n\r\n<P>i bygningsreglement 1982. Det må imidlertid fremhæves, at ændret </P>  \r\n\r\n<P>anvendelse af hidtidige landbrugsbygninger til håndværks- og </P>  \r\n\r\n<P>industrivirksomhed, lager- eller kontorformål kræver </P>  \r\n\r\n<P>byggetilladelse efter bygningsreglement 1982, kap. 1, jfr. </P>  \r\n\r\n<P>byggelovens § 2, stk. 1 c. Det er i denne forbindelse uden </P>  \r\n\r\n<P>betydning, om der samtidig sker ombygning af bestående bygninger. </P>  \r\n\r\n<P>Det bemærkes, at den nævnte 2-ugers frist for kommunalbestyrelsen </P>  \r\n\r\n<P>alene angår forholdet til zoneloven. Det må dog forventes, at </P>  \r\n\r\n<P>kommunalbestyrelsen på hensigtsmæssig vis kan koordinere </P>  \r\n\r\n<P>vurderingen efter denne lov med byggesagsbehandlingen. Såfremt </P>  \r\n\r\n<P>kommunalbestyrelsen derimod inden 2 uger fra anmeldelsens </P>  \r\n\r\n<P>modtagelse meddeler, at man ikke kan acceptere ibrugtagning af </P>  \r\n\r\n<P>virksomheden, fordi betingelserne ikke er opfyldt, kan </P>  \r\n\r\n<P>ibrugtagning ikke ske. Ibrugtagning kan heller ikke ske, såfremt </P>  \r\n\r\n<P>kommunalbestyrelsen finder forholdet utilstrækkeligt oplyst. I så </P>  \r\n\r\n<P>fald løber der en ny 2-ugers frist fra meddelelsen af supplerende </P>  \r\n\r\n<P>oplysninger. Er betingelserne ikke opfyldt, må der søges sædvanlig </P>  \r\n\r\n<P>zonetilladelse, såfremt den pågældende virksomhed fortsat ønskes </P>  \r\n\r\n<P>etableret. </P>  \r\n\r\n<P>Kommunalbestyrelsen kan evt. udarbejde skemaer til brug for </P>  \r\n\r\n<P>anmeldelse. Henvisningen til § 9 understreger endnu engang, at </P>  \r\n\r\n<P>anmeldelsen kun regulerer forholdet til zoneloven. </P>  \r\n\r\n<P>Kommunalbestyrelsen bør derfor på en hensigtsmæssig måde orientere </P>  \r\n\r\n<P>anmelderen om, efter hvilken anden lovgivning den ønskede </P>  \r\n\r\n<P>anvendelse evt. skal vurderes. </P>  \r\n\r\n<P>Efter stk. 4 er kommunalbestyrelsens afgørelser efter de nye </P>  \r\n\r\n<P>bestemmelser gjort endelige. Det skyldes dels, at betingelserne </P>  \r\n\r\n<P>efter stk. 1 og 2 er forholdsvis klart afgrænsede, og at et af </P>  \r\n\r\n<P>lovændringens formål er at begrænse den tid, der går, inden man </P>  \r\n\r\n<P>kan få at vide, om der i zoneloven er hindringer for, at en </P>  \r\n\r\n<P>aktivitet kan sættes i gang eller ej. </P>  \r\n\r\n<P>Til nr. 5 </P>  \r\n\r\n<P>Bestemmelsen er en udvidelse af den eksisterende bestemmelse om </P>  \r\n\r\n<P>tilsyn med lovens overholdelse, og den er en konsekvens af de nye </P>  \r\n\r\n<P>regler i § 8 a. </P>  \r\n\r\n<P>Til nr. 6 </P>  \r\n\r\n<P>Bestemmelsen indeholder en tilføjelse til den eksisterende </P>  \r\n\r\n<P>strafbestemmelse, således at det også er strafbart at tilsidesætte </P>  \r\n\r\n<P>kommunalbestyrelsens bestemmelser efter § 8 a, stk. 2. </P>  \r\n\r\n<P>Til nr. 7 </P>  \r\n\r\n<P>I overensstemmelse med forslagene i betænkning nr. 996/ 1983 om </P>  \r\n\r\n<P>ansvarsplacering m.v. i kommunestyret præciseres det, at kommuner </P>  \r\n\r\n<P>og kommunale selskaber kan pålægges bødeansvar for overtrædelse af </P>  \r\n\r\n<P>zoneloven. Bestemmelsen forudsætter, at den strafbare handling er </P>  \r\n\r\n<P>begået af kommunen eller det kommunale selskab som bygherre, </P>  \r\n\r\n<P>driftsherre, arbejdsgiver eller lignende. </P>  \r\n\r\n<P>Til § 2 </P>  \r\n\r\n<P>Det foreslås, at loven træder i kraft den 1. oktober 1987. Det er </P>  \r\n\r\n<P>tanken at revidere det gældende zonelovscirkulære af 29. juni 1984 </P>  \r\n\r\n<P>blandt andet i lyset af de foreslåede ændringer. En sådan revision </P>  \r\n\r\n<P>kan tidligst være klar i efteråret 1987. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00156"
        },
        {
            "displayName": "Entydig dokumentidentifikation",
            "displayValue": "CL005502"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}