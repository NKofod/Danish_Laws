{
    "id": 126996,
    "title": "Klage over benforlængelse i forbindelse med indsættelse af hofteprotese",
    "documentTypeId": "240",
    "isSagsforlobPeriodValid": true,
    "shortName": "KEN nr 10528 af 20/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over benforlængelse i forbindelse med indsættelse af hofteprotese</p>\r\n      <p class=\"TekstV\">Patientklagenævnet finder ikke grundlag for at kritisere overlæge &lt;****&gt; for hans behandling af &lt;****&gt; den 18. april 2005 på ortopædkirurgisk afdeling, Sygehus 1, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">Den 29. marts 2005 blev &lt;****&gt; set ambulant på ortopædkirurgisk afdeling på Sygehus 1, efter at være henvist fra Sygehus 2. Årsagen hertil var højresidige hoftesmerter gennem halvandet års tid.</p>\r\n      <p class=\"TekstV\">En CT-scanning viste vævsdød af højre hofteledshoved, uden sammenfald, og der var den 7. januar 2005 forsøgt transplantation af knoglestykker til knoglehovedet, uden effekt. &lt;****&gt; blev derfor henvist til udskiftning af hoften, en såkaldt hoftealloplastik.</p>\r\n      <p class=\"TekstV\">Den 18. april 2005 foretog overlæge &lt;****&gt; operation med udskiftning af hofteleddet.</p>\r\n      <p class=\"TekstV\">&lt;****&gt; blev udskrevet den 22. april 2005.</p>\r\n      <p class=\"TekstV\">Den 31. maj 2005 kom &lt;****&gt; til undersøgelse, hvorunder hun oplyste, at hun havde smerter i lysken med baggrund i en benforlængelse. Overlæge &lt;****&gt; noterede, at &lt;****&gt; havde betydelig skævhed i ryggen, og at det højre ben inden operationen var forlænget. Det vurderedes på et røntgenbillede, at højre ben var blevet forlænget 1 cm, og sammen med den allerede bestående forlængelse, skulle der 2,5 cm til under venstre fod med henblik på udligning.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At &lt;****&gt; ikke modtog en korrekt behandling i forbindelse med en hofteoperation.</p>\r\n      <p class=\"TekstV\">Det er herved anført, at &lt;****&gt;s højre ben efter operationen var 2 cm længere end det venstre, og at hun derfor har svært ved at finde sko, der passer.</p>\r\n      <p class=\"Tekstoverskrift\">Nævnets afgørelse af klagen</p>\r\n      <p class=\"TekstV\">Overlæge &lt;****&gt; har ikke overtrådt lægelovens § 6 ved sin behandling af &lt;****&gt; den 18. april 2005 på ortopædkirurgisk afdeling, Sygehus 1.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Det fremgår af journalen den 29. marts 2005, at &lt;****&gt; var til undersøgelse hos overlæge &lt;****&gt;, idet hun var blevet henvist fra Sygehus 2.</p>\r\n      <p class=\"TekstV\">Det fremgår af journalen, at der blev fundet indikation for foretagelse af en hofteoperation, en såkaldt hoftealloplastik, og at denne operation skulle foretages den 18. april 2005.</p>\r\n      <p class=\"TekstV\">Det fremgår endvidere af journalen, at &lt;****&gt; blev informeret om risici ved indgrebet, herunder infektion, hofteskred, forskel på benlængde samt holdbarhed af protese. Det fremgår af journalen, at &lt;****&gt; endvidere blev medgivet en informationsfolder.</p>\r\n      <p class=\"TekstV\">Det fremgår af operationsjournalen den 18. april 2005, at operationen foregik uden komplikationer.</p>\r\n      <p class=\"TekstV\">Det er Patientklagenævnets opfattelse, at operationen på baggrund af operationsbeskrivelsen foregik i overensstemmelse med almindelig faglig standard.</p>\r\n      <p class=\"TekstV\">Patientklagenævnet kan oplyse, at det ikke er usædvanligt, at man oplever en forskel på benlængden efter indsættelse af en kunstig hofte, og at det opererede ben således bliver lidt længere.</p>\r\n      <p class=\"TekstV\">Patientklagenævnet kan endvidere oplyse, at en forskel på benlængden må accepteres i forbindelse med en hofteproteseoperation, da stabiliteten af hoften har en højere prioritet end benlængde. For at skabe en stabil hofte, må halsen på ledprotesen i nogle tilfælde forlænges, hvilket giver større tension over leddet og dermed en stabil hofte, men med en øget benlængde til følge.</p>\r\n      <p class=\"TekstV\">Patientklagenævnet har noteret sig, at &lt;****&gt; forud for operationen var informeret om risikoen for forskel på benlængden efter operationen.</p>\r\n      <p class=\"TekstV\">Nævnet finder herefter, at overlæge &lt;****&gt; handlede i overensstemmelse med normen for almindelig anerkendt faglig standard ved sin behandling af &lt;****&gt; den 18. april 2005 på ortopædkirurgisk afdeling, Sygehus 1.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/09/2009"
        },
        {
            "displayName": "Accession",
            "displayValue": "W20081052825"
        },
        {
            "displayName": "Entydig dokumentidentifikation",
            "displayValue": "BK000914"
        },
        {
            "displayName": "Dato for indlæggelse",
            "displayValue": "22/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10528"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/09/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0867927"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}