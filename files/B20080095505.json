{
    "id": 121280,
    "title": "Bekendtgørelse om styrelse af Danmarks Biblioteksskole",
    "documentTypeId": "60",
    "isSagsforlobPeriodValid": true,
    "shortName": "BEK nr 955 af 22/09/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om styrelse af Danmarks Biblioteksskole</p>\r\n      <p class=\"Indledning2\">I henhold til § 4 i lov nr. 17 af 14. januar 1998 om Danmarks Biblioteksskole fastsættes følgende bestemmelser:</p>\r\n      <p class=\"ParagrafGruppeOverskrift\">Rektor</p>\r\n      <p class=\"Paragraf\"><span class=\"ParagrafNr\">§ 1.</span> Danmarks Biblioteksskole ledes af en rektor, der har det overordnede ansvar for skolens virksomhed.</p>\r\n      <p class=\"Stk2\"><span class=\"StkNr\">Stk. 2.</span> Rektor er ansvarlig for den daglige ledelse af skolens administration og personale.</p>\r\n      <p class=\"Stk2\"><span class=\"StkNr\">Stk. 3.</span> Rektor træffer afgørelse i alle sager, som ikke ved lov, andre retsregler eller bestemmelser i denne bekendtgørelse er henlagt til andre.</p>\r\n      <p class=\"Stk2\"><span class=\"StkNr\">Stk. 4.</span> Hvor beslutning tilkommer skolens kollegiale organer, kan rektor dog træffe beslutning, når han skønner, at sagen ikke tåler udsættelse. Meddelelse om den trufne beslutning gives snarest muligt til vedkommende organ.</p>\r\n      <p class=\"Stk2\"><span class=\"StkNr\">Stk. 5.</span> Rektor kan udpege en prorektor for en periode på 4 år blandt biblioteksskolens faste medarbejdere med undervisnings- og/eller forskningsopgaver. Prorektor er rektors stedfortræder.</p>\r\n      <p class=\"Stk2\"><span class=\"StkNr\">Stk. 6.</span> Rektor kan udpege og bemyndige en uddannelsesleder til at forestå den praktiske tilrettelæggelse af uddannelsen og til at disponere over de tildelte undervisningsressourcer.</p>\r\n      <p class=\"Stk2\"><span class=\"StkNr\">Stk. 7.</span> Afskedigelser af biblioteksskolens personale foretages af rektor. Hvor dette påhviler ministeriet, afgiver rektor indstilling herom.</p>\r\n      <p class=\"Paragraf\"><span class=\"ParagrafNr\">§ 2.</span> Rektor ansættes af kulturministeren, efter indhentet udtalelse fra skolerådet</p>\r\n      <p class=\"Stk2\"><span class=\"StkNr\">Stk. 2.</span> Kulturministeren kan beslutte, at ansættelsen sker på tidsbegrænsede vilkår.</p>\r\n      <p class=\"ParagrafGruppeOverskrift\">Skolerådet</p>\r\n      <p class=\"Paragraf\"><span class=\"ParagrafNr\">§ 3.</span> Skolerådet er biblioteksskolens øverste kollegiale organ. Skolerådet har følgende opgaver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Fastsætter retningslinier for biblioteksskolens langsigtede virksomhed og udvikling.</p>\r\n          <p class=\"Liste1\"><span class=\"Liste1Nr\">2)</span> Fastsætter regler om valg til skoleråd og studienævn.</p>\r\n          <p class=\"Liste1\"><span class=\"Liste1Nr\">3)</span> Godkender rektors forslag til budget og fastlægger de overordnede rammer for anvendelse af bevillingerne.</p>\r\n          <p class=\"Liste1\"><span class=\"Liste1Nr\">4)</span> Godkender skolens organisation og struktur.</p>\r\n          <p class=\"Liste1\"><span class=\"Liste1Nr\">5)</span> Godkender skolens studieordninger efter indstilling fra skolens studienævn.</p>\r\n          <p class=\"Liste1\"><span class=\"Liste1Nr\">6)</span> Træffer beslutning om antallet af studienævn, jf. § 5.</p>\r\n          <p class=\"Liste1\"><span class=\"Liste1Nr\">7)</span> Godkender forskningsplaner og kan herunder nedsætte forskningsudvalg.</p>\r\n          <p class=\"Liste1\"><span class=\"Liste1Nr\">8)</span> Udtaler sig om forslag fra kulturministeren til regler i medfør af § 3 og § 4 i Lov om Danmarks Biblioteksskole.</p>\r\n          <p class=\"Liste1\"><span class=\"Liste1Nr\">9)</span> Afgiver udtalelse ved besættelse af rektorstillingen, jf. § 2 stk. 1.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Skolerådet kan i øvrigt udtale sig i alle sager af væsentlig betydning for skolens organisation og virksomhed og har pligt til at drøfte de forhold, som rektor forelægger for rådet.</p>\r\n      <p class=\"Stk2\"><span class=\"StkNr\">Stk. 3.</span> Skolerådet er beslutningsdygtigt når mindst 2/3 af medlemmerne, heriblandt rektor, er til stede. Skolerådets afgørelser træffes ved almindelig stemmeflerhed. Ved stemmelighed er formandens stemme afgørende.</p>\r\n      <p class=\"Paragraf\"><span class=\"ParagrafNr\">§ 4.</span> Skolerådet, der består af 1 formand og 14 medlemmer, sammensættes på følgende måde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Rektor er født formand.</p>\r\n          <p class=\"Liste1\"><span class=\"Liste1Nr\">2)</span> 2 udefra kommende repræsentanter som udpeges af henholdsvis Kulturministeriet og Kulturministeriets Forskningsudvalg.</p>\r\n          <p class=\"Liste1\"><span class=\"Liste1Nr\">3)</span> 6 medlemmer som repræsentanter for lærergruppen.</p>\r\n          <p class=\"Liste1\"><span class=\"Liste1Nr\">4)</span> 3 medlemmer som repræsentanter for de studerende.</p>\r\n          <p class=\"Liste1\"><span class=\"Liste1Nr\">5)</span> 3 medlemmer som repræsentanter for det teknisk-administrative personale.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De udefra kommende repræsentanter udpeges for en periode på 4 år. Repræsentanterne for lærergruppen vælges for en periode på 2 år af og blandt skolens fastansatte lærere med mindst 50 procents beskæftigelse på biblioteksskolen. Repræsentanterne for det teknisk-administrative personale vælges for en periode på 2 år af og blandt skolens teknisk-administrative personale med mindst 50 procents beskæftigelse på skolen. Studenterrepræsentanterne vælges for en periode på 1 år af og blandt skolens studerende.</p>\r\n      <p class=\"Stk2\"><span class=\"StkNr\">Stk. 3.</span> De nærmere regler om valget fastsættes af skolerådet.</p>\r\n      <p class=\"Stk2\"><span class=\"StkNr\">Stk. 4.</span> Rektor kan bestemme, at andre kan deltage i skolerådets møder uden stemmeret.</p>\r\n      <p class=\"Stk2\"><span class=\"StkNr\">Stk. 5.</span> Skolerådet fastsætter selv sin forretningsorden.</p>\r\n      <p class=\"ParagrafGruppeOverskrift\">Studienævn</p>\r\n      <p class=\"Paragraf\"><span class=\"ParagrafNr\">§ 5.</span> Der nedsættes mindst et studienævn. Skolerådet kan bestemme, at der nedsættes mere end et studienævn.</p>\r\n      <p class=\"Stk2\"><span class=\"StkNr\">Stk. 2.</span> Studienævnet godkender undervisningsplaner. Studienævnet afgiver indstilling til skolerådet om studieordninger inden for de retningslinjer, der er givet af rektor. Rektor indhenter studienævnets udtalelse i sager om generelle regler om undervisning, eksamen og bedømmelse.</p>\r\n      <p class=\"Stk2\"><span class=\"StkNr\">Stk. 3.</span> Studienævnets afgørelser træffes ved almindelig stemmeflerhed. Ved stemmelighed er formandens stemme afgørende.</p>\r\n      <p class=\"Paragraf\"><span class=\"ParagrafNr\">§ 6.</span> Et studienævn består af 4 repræsentanter for lærerne og 4 repræsentanter for de studerende. Skolerådet kan dog bestemme, at et studienævn består af færre medlemmer, idet forholdet mellem repræsentanter for lærere og studerende altid skal være 1:1.</p>\r\n      <p class=\"Stk2\"><span class=\"StkNr\">Stk. 2.</span> Repræsentanter for lærerne vælges for 3 år af og blandt de lærere, der underviser indenfor det pågældende studienævns område. Repræsentanterne for de studerende vælges for en periode på 1 år af og blandt de studerende, der studerer indenfor det pågældende studienævns område. Studienævnet vælger af sin midte blandt lærerne en formand.</p>\r\n      <p class=\"Stk2\"><span class=\"StkNr\">Stk. 3.</span> De nærmere regler om valg til studienævn fastsættes af skolerådet.</p>\r\n      <p class=\"Stk2\"><span class=\"StkNr\">Stk. 4.</span> Rektor kan bestemme, at andre kan deltage i studienævnsmøder uden stemmeret.</p>\r\n      <p class=\"ParagrafGruppeOverskrift\">Aftagerpanel</p>\r\n      <p class=\"Paragraf\"><span class=\"ParagrafNr\">§ 7.</span> Danmarks Biblioteksskole nedsætter et aftagerpanel jf. Kulturministeriets bekendtgørelse om aftagerpaneler ved Kulturministeriets videregående uddannelsesinstitutioner.</p>\r\n      <p class=\"ParagrafGruppeOverskrift\">Særlige bestemmelser</p>\r\n      <p class=\"Paragraf\"><span class=\"ParagrafNr\">§ 8.</span> Kulturministeriet kan tillade, at Danmarks Biblioteksskole fraviger bekendtgørelsen som led i forsøg. Samtidig fastsættes forsøgets varighed og afrapporteringsformen.</p>\r\n      <p class=\"Stk2\"><span class=\"StkNr\">Stk. 2.</span> Kulturministeriet kan dispensere fra bekendtgørelsen, når det findes begrundet i usædvanlige forhold.</p>\r\n      <p class=\"ParagrafGruppeOverskrift\">Overgangs- og ikrafttrædelsesbestemmelser</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. oktober 2008.</p>\r\n      <p class=\"Stk2\"><span class=\"StkNr\">Stk. 2.</span> Personer, der på tidspunktet for denne bekendtgørelses ikrafttræden varetager hverv i henhold til tidligere bekendtgørelser, fortsætter i deres hverv, indtil de afløses af personer, der udpeges eller vælges efter regler fastsat i eller i medfør af denne bekendtgørelse.</p>\r\n      <p class=\"Stk2\"><span class=\"StkNr\">Stk. 3.</span> Udpegning og valg til skoleråd og studienævn efter denne bekendtgørelse finder første gang sted inden den 1. december 2008 med virkning fra den 1. januar 2009. De nærmere regler om valg til skoleråd og studienævn udarbejdes af rektor og godkendes af det eksisterende skoleråd.</p>\r\n      <p class=\"Stk2\"><span class=\"StkNr\">Stk. 4.</span> Uddannelsesrådet, jf. § 7 og § 8 i bekendtgørelse nr. 926 af 14. december 1998 om styrelse af Danmarks Biblioteksskole, ophører med virkning fra 1. oktober 2008.</p>\r\n      <p class=\"Paragraf\"><span class=\"ParagrafNr\">§ 10.</span> Bekendtgørelse nr. 926 af 14. december 1998, om styrelse af Danmarks Biblioteksskole ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 22. september 2008</I></P><P CLASS=SIGN1 ALIGN=\"CENTER\">Carina Christensen</P><P CLASS=SIGN2 ALIGN=\"RIGHT\">/ Mette-Astrid Jessen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2008"
        },
        {
            "displayName": "Accession",
            "displayValue": "B20080095505"
        },
        {
            "displayName": "Entydig dokumentidentifikation",
            "displayValue": "AK000625"
        },
        {
            "displayName": "Dato for førstegangsindlæggelse",
            "displayValue": "27/09/2008"
        },
        {
            "displayName": "Dato for indlæggelse",
            "displayValue": "27/09/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "955"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-21483-9"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}