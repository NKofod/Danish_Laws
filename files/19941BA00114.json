{
    "id": 106956,
    "title": "1994 BSF 114   FORSLAG TIL FOLKETINGSBESLUTNING OM EN NY FÆLLESEUROPÆISK   NEDRUSTNINGSAFTALE ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 114 </P>  \r\n\r\n<P></P>  \r\n\r\n<P>Forslag til folketingsbeslutning om en ny fælleseuropæisk  \r\n\r\n nedrustningsaftale </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Søren Søndergaard (EL) </P>  \r\n\r\n<P></P>  \r\n\r\n<P>den 27. april 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget beslutter, at et kommende dansk memorandum om Danmarks </P>  \r\n\r\n<P>udspil til EU's regeringskonference i 1996 skal bygge </P>  \r\n\r\n<P>- dels på den forudsætning, at Danmark ikke skal være medlem af WEU, og at  \r\n\r\n der ikke må ske en sammenlægning af WEU med EU eller NATO, </P>  \r\n\r\n<P>- dels på den forudsætning, at Danmark skal fremlægge forslag om en ny  \r\n\r\n fælleseuropæisk nedrustningsaftale som alternativ til genskabelse af de gamle  \r\n\r\n Øst-Vest-modsætninger. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Debatten om Danmarks forhold til Vestunionen - WEU - er blusset op igen,  \r\n\r\n efter at Berlingske Tidende har offentliggjort uddrag af udkast til rapporten  \r\n\r\n fra regeringens Sikkerheds- og Nedrustningspolitiske Udvalg, SNU. </P>  \r\n\r\n<P>Ifølge Berlingske Tidendes oplysninger vil SNU's rapport indeholde en klar  \r\n\r\n argumentation for dansk WEU-medlemskab. Blandt andet vil rapporten hævde, at  \r\n\r\n WEU vil udfylde et &#187;sikkerhedstomrum i Østeuropa&#171;, og at WEU vil  \r\n\r\n være i stand til at udgøre rammen om fredsbevarende aktioner. Endelig vil  \r\n\r\n rapporten fremføre den påstand, at Danmark vil miste indflydelse i NATO ved  \r\n\r\n at stå uden for WEU. </P>  \r\n\r\n<P>Rapporten vil også bygge på den antagelse, at EU ikke stiler mod at  \r\n\r\n indføre flertalsafgørelser om militære aktioner, og at der ikke kan blive  \r\n\r\n tale om en Europahær. </P>  \r\n\r\n<P>Efter Enhedslistens opfattelse er SNU's analyse grundlæggende forkert.  \r\n\r\n</P>  \r\n\r\n<P>Spørgsmålet om en Europahær er yderst aktuelt. Der er allerede dannet det  \r\n\r\n såkaldte Eurokorps med styrker fra Belgien, Spanien, Tyskland, Luxembourg og  \r\n\r\n Frankrig. Disse lande ønsker - ligesom England - en styrkelse af WEU, hvilket  \r\n\r\n alt sammen klart peger frem mod en Europahær. </P>  \r\n\r\n<P>NATO, WEU og EU har sammen igangsat et projekt om fælles  \r\n\r\n forsvarsmaterielpolitik - et projekt, som Danmark desværre er dybt integreret  \r\n\r\n i. Her kan vi risikere en samordning af store våbenopkøb i en kommende  \r\n\r\n vesteuropæisk oprustning med henblik på at oprette  \r\n\r\n &#187;udrykningsstyrker&#171;. Her kan f.eks. nævnes det overordentlig dyre  \r\n\r\n &#187;Euro-fighter&#171;-projekt, der går ud på at udvikle et fælles  \r\n\r\n krigsfly. </P>  \r\n\r\n<P>Særlig farlig er ideen om, at WEU kan være med til at sikre freden i  \r\n\r\n Østeuropa. En udvidelse af NATO eller WEU med en del af de østeuropæiske  \r\n\r\n lande vil uundgåeligt medføre, at der skabes en ny deling ned gennem Europa,  \r\n\r\n et nyt jerntæppe. Der vil så igen opstå en russisk interessesfære og en  \r\n\r\n vestlig. Denne nye deling af Europa og den risiko, som dette indebærer, er  \r\n\r\n SNU tilsyneladende helt blind for. Hos SNU er der tale om en tilbagevenden  \r\n\r\n til den gamle NATO-tankegang om, at den vestlige militæralliance skal sikre  \r\n\r\n freden gennem styrke og &#187;afskrækkelse&#171;. Denne tankegang vil  \r\n\r\n igangsætte en ny oprustningsspiral. </P>  \r\n\r\n<P>I stedet er der brug for ny nedrustning i Øst- og Vesteuropa. Rusland må  \r\n\r\n med i denne nedrustning, og derfor må også Ruslands østeuropæiske naboer gå  \r\n\r\n foran med nedrustning - i stedet for at svække deres økonomi ved at opruste  \r\n\r\n med henblik på NATO- eller WEU-medlemskab. En ny fælleseuropæisk  \r\n\r\n nedrustningsaftale vil kunne sikre, at ingen føler sig truet, og vi vil kunne  \r\n\r\n fastholde både USA, Frankrig, Tyskland, England og ikke mindst Rusland på  \r\n\r\n fortsat nedrustning. </P>  \r\n\r\n<P>Det vil også betyde, at Danmark og andre lande med væsentlig moralsk  \r\n\r\n styrke kan arbejde for globale nedrustnings- og våbenbegrænsningsaftaler,  \r\n\r\n f.eks. forbud mod spredning af atomvåben. Disse muligheder går tabt, hvis  \r\n\r\n Danmark lukker sig inde i en ny vesteuropæisk magtblok. </P>  \r\n\r\n<P>Derfor bør Danmark i OSCE tage initiativ til, at der skabes et effektivt  \r\n\r\n forum for fælleseuropæisk nedrustning, f.eks. en ny nedrustningskonference,  \r\n\r\n som kan hindre, at nedrustningen går i stå, og hindre, at der i både  \r\n\r\n Vesteuropa og Rusland indledes en række nye og kostbare våbenprogrammer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/04/1995"
        },
        {
            "displayName": "Accession",
            "displayValue": "19941BA00114"
        },
        {
            "displayName": "Entydig dokumentidentifikation",
            "displayValue": "CL000544"
        },
        {
            "displayName": "Dato for førstegangsindlæggelse",
            "displayValue": "27/04/1995"
        },
        {
            "displayName": "Dato for indlæggelse",
            "displayValue": "27/04/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}