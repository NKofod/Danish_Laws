{
    "id": 49643,
    "title": "Bekendtgørelse af overenskomst af 14. juni 1993 med Finland, Island, Norge og Sverige om fælles nordisk arbejdsmarked for visse personalegrupper inden for sundhedsvæsenet og veterinærvæsenet ",
    "documentTypeId": "220",
    "isSagsforlobPeriodValid": false,
    "shortName": "BKI nr 81 af 08/09/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 14. juni 1993  \r\n\r\n med Finland, Island, Norge og Sverige om fælles nordisk arbejdsmarked for  \r\n\r\n visse personalegrupper inden for sundhedsvæsenet og veterinærvæsenet </H1>  \r\n\r\n<P></P>  \r\n\r\n<BR>  \r\n\r\n<P>Danmark har den 23. november 1993 godkendt en den 14. juni 1993 i </P>  \r\n\r\n<P>Arjeplog i Sverige undertegnet overenskomst mellem Danmark, Finland, </P>  \r\n\r\n<P>Island, Norge og Sverige om fælles nordisk arbejdsmarked for visse </P>  \r\n\r\n<P>personalegrupper inden for sundhedsvæsenet og veterinærvæsenet </P>  \r\n\r\n<UL CLASS=PLAIN-LIST>  \r\n\r\n<LI>(Arjeplog-aftalen). </LI>  \r\n\r\n</UL>  \r\n\r\n<P>Overenskomsten har følgende ordlyd: </P>  \r\n\r\n<P> <B>Overenskomst om fælles nordisk arbejdsmarked for visse  \r\n\r\n personalegrupper inden for sundhedsvæsenet og veterinærvæsenet</B> Danmark,  \r\n\r\n Finland, Island, Norge og Sverige, nedenfor benævnt som de kontraherende  \r\n\r\n stater, </P>  \r\n\r\n<P>som d. 6. marts 1982 indgik en overenskomst om et fælles nordisk  \r\n\r\n arbejdsmarked, </P>  \r\n\r\n<P>som finder, at overenskomsten mellem Sverige, Danmark, Finland og Norge af  \r\n\r\n d. 25. august 1981 om godkendelse af erhvervsudøvelse for visse  \r\n\r\n personalegrupper inden for sundhedsvæsenet og veterinærvæsenet, og som Island  \r\n\r\n for visse personalegruppers vedkommende har tilsluttet sig, har været af stor  \r\n\r\n betydning for en sikring af de nordiske borgeres adgang til hele det nordiske  \r\n\r\n arbejdsmarked inden for disse arbejdsområder og for den medicinske og sociale  \r\n\r\n udvikling i disse lande, </P>  \r\n\r\n<P>som finder, at de forskellige staters offentligt regulerede uddannelser af  \r\n\r\n disse personalegrupper i de fleste tilfælde er ligeværdige, </P>  \r\n\r\n<P>som vil tilstræbe en tilstrækkelig uddannelseskapacitet for de nævnte  \r\n\r\n personalegrupper i hver af de kontraherende stater samt en så ensartet  \r\n\r\n uddannelse og lovgivning som muligt for disse grupper, </P>  \r\n\r\n<P>som konstaterer, at aftalen af d. 2. maj 1992 om det Europæiske Økonomiske  \r\n\r\n Samarbejdsområde (EØS-aftalen) indeholder regler om et fælles arbejdsmarked  \r\n\r\n og en gensidig anerkendelse af kvalifikationer, som i visse tilfælde finder  \r\n\r\n anvendelse på nordiske borgere, som ønsker at arbejde i et andet nordisk  \r\n\r\n land, </P>  \r\n\r\n<P>som også konstaterer, at artikel 121 i EØS-aftalen levner mulighed for  \r\n\r\n fortsat nordisk samarbejde, </P>  \r\n\r\n<P>som finder, at der også fremover vil være behov for nordiske regler om  \r\n\r\n godkendelse af personalegrupperne i 1981-overenskomsten dels vedrørende  \r\n\r\n personalegrupper og specialistkompetencer, som ikke omfattes af EØS-reglerne,  \r\n\r\n dels i visse tilfælde vedrørende personer med uddannelse fra tredjeland, dels  \r\n\r\n vedrørende nordiske borgere, som ellers ville få dårligere muligheder for at  \r\n\r\n udøve deres erhverv i et andet nordisk land, end de har nu, jf.  \r\n\r\n 1981-overenskomsten, </P>  \r\n\r\n<P>som således finder, at 1981-overenskomsten i væsentlig grad er mere  \r\n\r\n fordelagtig for nordiske borgere end EØS-aftalen, </P>  \r\n\r\n<P>som også finder, at de bestemmelser i 1981-overenskomsten, som strider mod  \r\n\r\n EØS-aftalen, ikke fremover kan være en del af en fortsat nordisk  \r\n\r\n overenskomst, og at en fortsat nordisk overenskomst også i øvrigt bør  \r\n\r\n tilpasses, således at den kan fungere i overensstemmelse med EØS-aftalen,  \r\n\r\n</P>  \r\n\r\n<P>som endelig også finder, at en således tilpasset overenskomst bør gælde  \r\n\r\n for samtlige erhvervsudøvere i de personalegrupper, som omfattes af  \r\n\r\n overenskomsten, </P>  \r\n\r\n<P>er blevet enige om at indgå en ny overenskomst om et fælles nordisk  \r\n\r\n arbejdsmarked for visse personalegrupper inden for sundhedsvæsenet og  \r\n\r\n veterinærvæsenet med følgende ordlyd: </P>  \r\n\r\n<P> <I>Anvendelsesområde</I>  </P>  \r\n\r\n<P>Artikel 1 </P>  \r\n\r\n<P>Denne overenskomst finder anvendelse på erhvervsudøvere, som er borgere i  \r\n\r\n en af de kontraherende stater og som tilhører en af de personalegrupper, som  \r\n\r\n angives i bilag 1. </P>  \r\n\r\n<P> <I>Almindelige regler om godkendelse af erhvervsudøvere i anden  \r\n\r\n kontraherende stat</I>  </P>  \r\n\r\n<P>Artikel 2 </P>  \r\n\r\n<P>Den, som i en af de kontraherende stater har legitimation, autorisation  \r\n\r\n eller anden ligestillet form for retlig godkendelse som erhvervsudøver, som  \r\n\r\n opregnet i artikel 1, skal have ret til på de i denne overenskomst fastsatte  \r\n\r\n betingelser at få godkendelse i enhver af de øvrige stater, der har  \r\n\r\n bestemmelser om sådan godkendelse. </P>  \r\n\r\n<P>Tilsvarende gælder dels for den, der har ansættelse som provisor eller er  \r\n\r\n berettiget til at få ansættelse som sådan i nogen af staterne, dels for den,  \r\n\r\n som uden at være provisor har ret til at ekspedere recept på apotek (d.v.s.  \r\n\r\n farmaceut i Finland, adstodarlyfjafrædingur i Island, reseptar i Norge og  \r\n\r\n receptarie i Sverige). </P>  \r\n\r\n<P>Erhvervsudøvere, som er blevet uddannet i en kontraherende stat, som ikke  \r\n\r\n har bestemmelse om godkendelse af det pågældende erhverv, skal i de tilfælde,  \r\n\r\n som angives i artiklerne 5-12, have ret til at få godkendelse i de  \r\n\r\n kontraherende stater, hvor en sådan godkendelse kræves. </P>  \r\n\r\n<P>I bilag 2 er opregnet, i hvilke stater og for hvilke personalegrupper der  \r\n\r\n gælder bestemmelser om godkendelse ved overenskomstens ikrafttræden. </P>  \r\n\r\n<P>Artikel 3 </P>  \r\n\r\n<P>Godkendelse som sygeplejerske i overensstemmelse med overenskomsten skal  \r\n\r\n gælde dem, der har uddannelse som sygeplejersker med ansvar for den almene  \r\n\r\n sundheds- og sygepleje. </P>  \r\n\r\n<P>Sygeplejersker med anden uddannelse end til sygeplejerske med ansvar for  \r\n\r\n den almene sundheds- og sygepleje godkendes af de respektive stater efter  \r\n\r\n individuel bedømmelse. </P>  \r\n\r\n<P> <I>Særlige krav, som kan kræves for godkendelse</I>  </P>  \r\n\r\n<P>Artikel 4 </P>  \r\n\r\n<P>Danmark kan som betingelse for godkendelse som tandplejer kræve, at  \r\n\r\n ansøgere, der mangler uddannelse i at bistå med at indsætte og borttage  \r\n\r\n tandreguleringsapparatur, gennemfører en prøvetid på højst tre år eller  \r\n\r\n gennemgår en egnethedsprøve. Ansøgeren skal have ret til at vælge mellem en  \r\n\r\n prøvetid eller en egnethedsprøve. </P>  \r\n\r\n<P> <I>Bestemmelser der vedrører personalegrupper, for hvilke regler om  \r\n\r\n godkendelse ikke gælder i alle de kontraherende stater</I>  </P>  \r\n\r\n<P>Artikel 5 </P>  \r\n\r\n<P>Ret til at få godkendelse som ergoterapeut i Danmark, Norge og Finland og  \r\n\r\n idjupjalfi i Island har den, der i Sverige enten har arbejdsterapeuteksamen  \r\n\r\n eller har gennemgået en af en behørig myndighed godkendt ældre uddannelse til  \r\n\r\n arbejdsterapeut. </P>  \r\n\r\n<P>Artikel 6 </P>  \r\n\r\n<P>Ret til at få godkendelse som optiker i Finland, Norge og Sverige og  \r\n\r\n sjontækjafrædingar i Island har den, der i Danmark har gennemgået en 5-årig  \r\n\r\n grunduddannelse for optikere ved en teknisk skole, eller som, inden  \r\n\r\n overenskomsten er trådt i kraft for så vidt angår optikere, har gennemgået en  \r\n\r\n lærlingeuddannelse inden for erhvervet. </P>  \r\n\r\n<P>Artikel 7 </P>  \r\n\r\n<P>Ret til at få godkendelse som salfrædingar i Island og som psykolog i  \r\n\r\n Norge og Sverige har </P>  \r\n\r\n<UL CLASS=PLAIN-LIST>  \r\n\r\n<LI>a) den, der i Danmark har bestået psykologisk kandidateksamen (cand.  \r\n\r\n psych.) eller psykologisk embedseksamen og </LI>  \r\n\r\n<LI>b) den, der i Finland har bestået psykologisk kandidateksamen. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Retten til at få godkendelse som røntgenskøtare i Finland, røntgentæknar i  \r\n\r\n Island og radiograf i Norge har </P>  \r\n\r\n<UL CLASS=PLAIN-LIST>  \r\n\r\n<LI>a) den, der i Danmark har fået bevis som radiograf i overensstemmelse med  \r\n\r\n Sundhedsstyrelsens retningslinier og </LI>  \r\n\r\n<LI>b) den, der i Sverige har gennemgået sundheds- og sygeplejeliniens  \r\n\r\n retning for diagnostisk radiologi (90 point) eller har gennemgået en af en  \r\n\r\n behørig myndighed godkendt ældre uddannelse til røntgenassistent. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P>Retten til at få godkendelse som mentalplejer i Finland, og hjælpeplejer  \r\n\r\n inden for den psykiatriske sygepleje i Norge har </P>  \r\n\r\n<UL CLASS=PLAIN-LIST>  \r\n\r\n<LI>a) den, der i Danmark har fået bevis som plejer i overensstemmelse med  \r\n\r\n Sundhedsstyrelsens retningslinier for 1977 eller senere og </LI>  \r\n\r\n<LI>b) den, der i Sverige har opfyldt de for skøtare i psykiatrisk værd  \r\n\r\n gældende krav til uddannelse og praktik eller har en af en behørig myndighed  \r\n\r\n godkendt ældre uddannelse til skøtare i psykiatrisk værd. </LI>  \r\n\r\n</UL>  \r\n\r\n<P>Artikel 10 </P>  \r\n\r\n<P>Retten til at få godkendelse som tandskøtare i Finland, adstodarmenn  \r\n\r\n tannlækna i Island og tandskøterska i Sverige har den, der i Danmark eller  \r\n\r\n Norge har gennemgået en fastlagt uddannelse til klinikassistent, respektive  \r\n\r\n tannlegeassistent. </P>  \r\n\r\n<P>Artikel 11 </P>  \r\n\r\n<P>Retten til at få godkendelse som tandtekniker i Finland og Sverige har  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) den, der i Danmark har gennemgået en 4-årig  \r\n\r\n laboratorietandteknikeruddannelse ved en teknisk skole eller ældre  \r\n\r\n lærlingeuddannelse som laboratorietandtekniker, og </LI>  \r\n\r\n<LI>b) den, der i Norge har fået svendebrev i tandteknikerfaget. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P>Retten til at få godkendelse som primærskøtare i Finland, sjukralidar i  \r\n\r\n Island og hjæleplejer i Norge har </P>  \r\n\r\n<UL CLASS=PLAIN-LIST>  \r\n\r\n<LI>a) den, der i Danmark har fået bevis som sygehjælper og </LI>  \r\n\r\n<LI>b) den, der i Sverige har opfyldt de for underskøtare gældende krav til  \r\n\r\n uddannelse og praktik eller gennemgået en af behørig myndighed godkendt  \r\n\r\n tilsvarende ældre uddannelse. </LI>  \r\n\r\n</UL>  \r\n\r\n<P> <I>Bestemmelser ved godkendelse af personalegruppe</I>  </P>  \r\n\r\n<P>Artikel 13 </P>  \r\n\r\n<P>Før en af de kontraherende stater indfører bestemmelser om godkendelse af  \r\n\r\n en personalegruppe som opregnet i artikel 1, bilag 1, og som ikke tidligere  \r\n\r\n har været genstand for en sådan regulering i den pågældende stat, skal staten  \r\n\r\n optage forhandlinger om vilkårerne for godkendelse med de øvrige stater, som  \r\n\r\n overenskomsten gælder for med hensyn til denne personalegruppe. </P>  \r\n\r\n<P>Artikel 14 </P>  \r\n\r\n<P>Såfremt regler om godkendelse af en personalegruppe, nævnt i artikel 1,  \r\n\r\n indføres i en stat, hvor sådanne regler ikke gælder ved overenskomstens  \r\n\r\n ikrafttræden, og overenskomsten har fundet anvendelse på personalegruppen, så  \r\n\r\n ophører bestemmelserne om personalegruppen i artiklerne 5-12 med at gælde.  \r\n\r\n</P>  \r\n\r\n<P>Personalegruppen omfattes derefter af hovedreglen om godkendelse i en  \r\n\r\n kontraherende stat. </P>  \r\n\r\n<P>Meddelelse om vedtagne nyordninger skal i god tid, før deres ikrafttræden,  \r\n\r\n sendes til det svenske udenrigsministerium. </P>  \r\n\r\n<P> <I>Godkendelse af specialistkompetence</I>  </P>  \r\n\r\n<P>Artikel 15 </P>  \r\n\r\n<P>Såfremt en læge eller tandlæge har fået specialistanerkendelse i en af de  \r\n\r\n kontraherende stater, har vedkommende ret til tilsvarende anerkendelse i en  \r\n\r\n anden kontraherende stat under forudsætning af, </P>  \r\n\r\n<P>at vedkommende har erhvervet og vedblivende har ret til selvstændigt virke  \r\n\r\n som læge, respektive tandlæge i denne stat, og </P>  \r\n\r\n<P>at det pågældende område i modtagerstaten er godkendt som et speciale  \r\n\r\n ifølge de bestemmelser, som i denne stat indeholder regler om lægers,  \r\n\r\n respektive tandlægers ret til at betegne sig som speciallæger, respektive  \r\n\r\n specialtandlæger. </P>  \r\n\r\n<P>Artikel 16 </P>  \r\n\r\n<P>Såfremt en optiker har fået kompetence som kontaktlinseoptiker i Finland,  \r\n\r\n Norge og Sverige skal vedkommende have bevis på samme kompetence i de øvrige  \r\n\r\n stater. </P>  \r\n\r\n<P>Ret til at få bevis på kompetence som kontaktlinseoptiker i Finland, Norge  \r\n\r\n og Sverige har endvidere optikere, som i Danmark har gennemgået den af  \r\n\r\n Arbejdsministeriet godkendte kontaktlinseuddannelse trin 1 og trin 2. </P>  \r\n\r\n<P>Ret til at få bevis på kompetence som kontaktlinseoptiker i anden  \r\n\r\n kontraherende stat, jf. stk. 1 og 2, forudsætter, at optikeren har fået  \r\n\r\n godkendelse som optiker i den anden stat og fortsat har en sådan godkendelse.  \r\n\r\n</P>  \r\n\r\n<P> <I>Ansøgning om godkendelse og beslutning</I>  </P>  \r\n\r\n<P>Artikel 17 </P>  \r\n\r\n<P>Den, som søger om godkendelse i henhold til denne overenskomst, skal over  \r\n\r\n for den centrale sundhedsmyndighed, respektive veterinærmyndighed eller  \r\n\r\n tilsvarende myndighed i den pågældende stat godtgøre, at vedkommende opfylder  \r\n\r\n vilkårene i overenskomsten. </P>  \r\n\r\n<P>Godkendelse skal gives de ansøgere, der opfylder de ovenfor nævnte vilkår,  \r\n\r\n med mindre der foreligger omstændigheder, som kan medføre tilbagekaldelse af  \r\n\r\n godkendelsen. </P>  \r\n\r\n<P>De centrale myndigheder i de kontraherende stater skal gensidigt meddele  \r\n\r\n hinanden de oplysninger, der er nødvendige for at godkende ansøgninger. </P>  \r\n\r\n<P> <I>Tilbagekaldelse af godkendelse m.m.</I>  </P>  \r\n\r\n<P>Artikel 18 </P>  \r\n\r\n<P>Er en godkendelse blevet tilbagekaldt af den stat, som oprindeligt  \r\n\r\n meddelte den, skal den af en anden kontraherende stat senere meddelte  \r\n\r\n godkendelse tilbagekaldes. I øvrigt kan den senere godkendelse kun  \r\n\r\n tilbagekaldes efter gældende regler i den stat, som har meddelt godkendelsen.  \r\n\r\n</P>  \r\n\r\n<P>Hvis en behørig myndighed tilbagekalder en godkendelse vedrørende en  \r\n\r\n ehvervsudøver, som har opnået godkendelse i flere af de kontraherende stater,  \r\n\r\n skal den berørte centrale myndighed i den eller de andre stater underrettes  \r\n\r\n om foranstaltningen eller tilbagekaldelsen samt om grundlaget herfor. Sådan  \r\n\r\n underretning skal også ske, hvis der er foretaget begrænsning i  \r\n\r\n erhvervsudøverens ret til fra apotek at ordinære lægemidler eller alkohol,  \r\n\r\n eller hvis vedkommende frivilligt har givet afkald herpå eller på retten til  \r\n\r\n at udøve sin virksomhed. </P>  \r\n\r\n<P> <I>Almindelige principper</I>  </P>  \r\n\r\n<P>Artikel 19 </P>  \r\n\r\n<P>Af EØS-aftalen følger, at en arbejdstager, der er borger i en stat, som  \r\n\r\n omfattes af aftalen, har ret til at søge om og opnå stilling i en anden stat,  \r\n\r\n der også er omfattet af aftalen. Af EØS-aftalen følger også, at denne  \r\n\r\n arbejdstager ikke må behandles anderledes end statens egne borgere, når det  \r\n\r\n gælder bl.a. ansættelsesfordele og sociale goder. </P>  \r\n\r\n<P>Af EØS-aftalen følger endvidere, at staterne i visse tilfælde skal træffe  \r\n\r\n passende foranstaltninger for at gøre det muligt for en person, der ønsker at  \r\n\r\n opnå stilling i en anden stat, som omfattes af EØS-aftalen, at indhente  \r\n\r\n oplysninger om den lovgivning, som regulerer erhvervsudøvelsen. Det følger  \r\n\r\n ligeledes af EØS-aftalen, at staterne i tilfælde, hvor det er  \r\n\r\n hensigtsmæssigt, skal tilbyde de pågældende personer mulighed for at erhverve  \r\n\r\n de sprogkundskaber, som kræves for at udøve erhvervet i værtslandet. </P>  \r\n\r\n<P>Ansættelse inden for et område, som reguleres af denne overenskomst, bør -  \r\n\r\n også selvom dette ikke følger af EØS-aftalen - ved besættelse af en stilling  \r\n\r\n i en anden kontraherende stat ligestilles med tilsvarende tjeneste udført i  \r\n\r\n sidstnævnte stat. </P>  \r\n\r\n<P>Artikel 20 </P>  \r\n\r\n<P>Den, der ansætter personale, som omfattes af denne overenskomst, skal  \r\n\r\n overholde bestemmelserne i overenskomsten af d. 6. marts 1982 om et fælles  \r\n\r\n nordisk arbejdsmarked samt de retningslinier for nordisk arbejdsformidling,  \r\n\r\n som fastlagdes i forbindelse med dens gennemførelse. </P>  \r\n\r\n<P>De berørte centrale myndigheder i de kontraherende stater bør følge  \r\n\r\n udviklingen på arbejdsmarkedet i de respektive stater, og såfremt særlige  \r\n\r\n foranstaltninger findes påkrævet give meddelelse herom til den kommision, som  \r\n\r\n er nedsat i henhold til artikel 8 i ovennævnte overenskomst. </P>  \r\n\r\n<P>De centrale myndigheder bør til stadighed give hinanden de meddelelser og  \r\n\r\n oplysninger, som er af betydning for bedømmelsen af udviklingen på  \r\n\r\n arbejdsmarkedet i de kontraherende stater. </P>  \r\n\r\n<P>Artikel 21 </P>  \r\n\r\n<P>De kontraherende stater skal i fællesskab følge overenskomstens  \r\n\r\n gennemførelse og vedtage de ændringer og gøre de tilføjelser, som udviklingen  \r\n\r\n kan give anledning til. </P>  \r\n\r\n<P> <I>Ikrafttræden</I>  </P>  \r\n\r\n<P>Artikel 22 </P>  \r\n\r\n<P>Under forudsætning af, at samtlige parter har meddelt det svenske  \r\n\r\n udenrigsministerium, at overenskomsten er godkendt, træder overenskomsten i  \r\n\r\n kraft samme dag som EØS-aftalen. Hvis nævnte forudsætning ikke er opfyldt,  \r\n\r\n når EØS-aftalen træder i kraft, træder overenskomsten i kraft 30 dage efter  \r\n\r\n den dag, hvor det svenske udenrigsministerium fra samtlige parter har  \r\n\r\n modtaget meddelelse om, at overenskomsten er godkendt. </P>  \r\n\r\n<P>Hvis Island ikke er parat til at lade overenskomsten finde anvendelse for  \r\n\r\n alle de personalegrupper, som er opregnet i artikel 1, bilag 1, og for hvilke  \r\n\r\n bestemmelser om godkendelse gælder i Island, skal Island skriftligt  \r\n\r\n underrette det svenske udenrigsministerium herom i forbindelse med  \r\n\r\n deponeringen af ratifikationsdokumentet. Island kan derefter når som helst på  \r\n\r\n samme måde meddele, at landet er parat til at anvende aftalen på een eller  \r\n\r\n flere af de øvrige personalegrupper, som er opregnet i artikel 1, bilag 1.  \r\n\r\n Selv om Island ikke er parat til at anvende nærværende overenskomst på  \r\n\r\n samtlige personalegrupper, så skal overenskomsten i de anvendelige dele  \r\n\r\n alligevel gælde for de øvrige parter i deres indbyrdes forhold, for så vidt  \r\n\r\n angår samtlige de personalegrupper, der er angivet i artikel 1, bilag 1. </P>  \r\n\r\n<P>Det svenske udenrigsministerium skal underrette de kontraherende stater om  \r\n\r\n modtagelsen af disses deponering af ratifikationsdokumenter og om tidspunktet  \r\n\r\n for overenskomstens ikrafttræden. </P>  \r\n\r\n<P>Det svenske udenrigsministerium skal ligeledes underrette de kontraherende  \r\n\r\n stater om </P>  \r\n\r\n<UL CLASS=PLAIN-LIST>  \r\n\r\n<LI>a) beslutninger som træffes i henhold til artikel 14, stk. 2, og </LI>  \r\n\r\n<LI>b) opsigelse i henhold til artikel 25 samt det tidspunkt, hvorfra  \r\n\r\n opsigelsen træder i kraft. </LI>  \r\n\r\n</UL>  \r\n\r\n<P>Artikel 23 </P>  \r\n\r\n<P>Hvis nogen af de kontraherende stater indfører regler for en ny  \r\n\r\n personalegruppe, som omfattes af overenskomsten, så gælder overenskomsten for  \r\n\r\n denne personalegruppes vedkommende på samme måde som for de personalegrupper,  \r\n\r\n som allerede er reguleret ved overenskomstens ikrafttræden. </P>  \r\n\r\n<P>Artikel 24 </P>  \r\n\r\n<P>Når denne overenskomst træder i kraft ophæves </P>  \r\n\r\n<P>overenskomst af d. 25. august 1981 mellem Danmark, Finland, Norge og  \r\n\r\n Sverige om godkendelse af erhvervsudøvelse for visse personalegrupper inden  \r\n\r\n for sundhedsvæsenet samt veterinærvæsenet, til hvilken overenskomst Island  \r\n\r\n har tilsluttet sig, </P>  \r\n\r\n<P>aftalen af d. 27. august 1987 om ændring af 1981-overenskomsten samt  \r\n\r\n tillægsprotokol hertil samt </P>  \r\n\r\n<P>aftalen af d. 28. februar 1990 om ændring af 1981-overenskomsten samt  \r\n\r\n ændring af tillægsprotokol hertil. </P>  \r\n\r\n<P> <I>Opsigelse m.m.</I>  </P>  \r\n\r\n<P>Artikel 25 </P>  \r\n\r\n<P>Enhver af de kontraherende stater kan opsige denne overenskomst ved  \r\n\r\n skriftligt at underrette det svenske udenrigsministerium. Hvis overenskomsten  \r\n\r\n er blevet opsagt af en af staterne, ophører den med at gælde efter den frist,  \r\n\r\n som er angivet i stk. 3. </P>  \r\n\r\n<P>Efter at overenskomsten er trådt i kraft for en bestemt personalegruppe,  \r\n\r\n kan enhver af de kontraherende stater meddele, at den ikke længere ønsker, at  \r\n\r\n overenskomsten skal gælde for denne personalegruppe. Sådan meddelelse skal  \r\n\r\n gives til det svenske udenrigsministerium. Såfremt nogen af staterne har  \r\n\r\n givet en sådan meddelelse, så ophører overenskomsten med at gælde for den  \r\n\r\n pågældende personalegruppe efter den frist, som er angivet i stk. 3. </P>  \r\n\r\n<P>Opsigelser og meddelelser i henhold til nærværende bestemmelse får  \r\n\r\n virkning med et varsel på 6 måneder til ophør den 1. juli eller 1. januar.  \r\n\r\n</P>  \r\n\r\n<P>Artikel 26 </P>  \r\n\r\n<P>Originaleksemplaret af denne overenskomst deponeres i det svenske  \r\n\r\n udenrigsministerium, som fremsender bekræftede genparter til de øvrige  \r\n\r\n stater. </P>  \r\n\r\n<P>Til bekræftelse heraf har de undertegnede befuldmægtigede repræsentanter  \r\n\r\n undertegnet nærværende overenskomst. </P>  \r\n\r\n<P>Udfærdiget i Arjeplog den 14. juni 1993 i eet eksemplar på dansk, finsk,  \r\n\r\n islandsk, norsk og svensk, som alle har samme gyldighed. </P>  \r\n\r\n<P>For Danmarks regering: </P>  \r\n\r\n<P>Marianne Torsnes Kristensen </P>  \r\n\r\n<P>For Finlands regering: </P>  \r\n\r\n<P>Jorma Huuhtanen </P>  \r\n\r\n<P>For Islands regering: </P>  \r\n\r\n<P>Pall Sigurdsson </P>  \r\n\r\n<P>For Norges regering: </P>  \r\n\r\n<P>Werner Christie </P>  \r\n\r\n<P>For Sveriges regering: </P>  \r\n\r\n<P>Bo Kønberg  <B>Bilag 1 </B></P>  \r\n\r\n<P>Personalegruppens betegnelse </P>  \r\n\r\n<PRE>  \r\n\r\n --------------------------------------------------------------------  \r\n\r\n I Danmark    I Finland      I Island       I Norge      I Sverige  \r\n\r\n --------------------------------------------------------------------  \r\n\r\n Læger        Læækærit/      Læknar         Leger        Lækare  \r\n\r\n              lækare  \r\n\r\n Tandlæger    Hammaslæækæ-   Tannlæknar     Tannleger    Tandlækare  \r\n\r\n              rit/Tandlækare  \r\n\r\n Sygeplejer-  Sairaanhoita-  Hjukrunar      Sygepleiere  Sjukskøter-  \r\n\r\n sker         jat/Sjukskøt-  fræingar                    skor  \r\n\r\n              are  \r\n\r\n Provisorer   Proviisorit/   Lyfjafræ-      Provisorer   Apotekare  \r\n\r\n              provisorer     dingar  \r\n\r\n Fysiotera-   Læækintævoimi- Sjukrapjalfa-  Fysiotera-   Sjukgymnast-  \r\n\r\n peuter       stelijat/Fy-   rar            peuter       er  \r\n\r\n              sioterapeuter  \r\n\r\n Ergotera-    Toimintatera-  Idjupjalfar    Ergoterapeu- Arbetstera-  \r\n\r\n peuter       peutit/Ergo-                  ter          peuter  \r\n\r\n              terapeuter  \r\n\r\n Jordemødre   Kætiløt/Barn-  Ljosmædur      Jordmødre    Barnmorskor  \r\n\r\n              morskor  \r\n\r\n Sundheds-    Terveydenhoi-  (*)            Helsesøstre  Distrikts-  \r\n\r\n plejersker   tajat/Hælso-                               skøterskor  \r\n\r\n              vårdare  \r\n\r\n Optikere     Optikot/       Sjontækjafræ-  Optikere     Optiker  \r\n\r\n              Optiker        dingar  \r\n\r\n Psykologer   Psykologit/    Salfrædingar   Psykologer   Psykologer  \r\n\r\n              Psykologer  \r\n\r\n (*)          Farmaseutit/   Adstodarly-    Reseptarer   Receptarier  \r\n\r\n              Farmaceuter    fjafrædingar  \r\n\r\n Radiografer  Røntgenhoita-  Røntgentæknar  Radiografer  Røntgenassis-  \r\n\r\n              jat/Røntgen-                               tenter  \r\n\r\n              skøtare  \r\n\r\n Plejere      Mielenterveys- (*)            Hjelpeplei-  Skøtare i  \r\n\r\n              hoitajat/Men-                 ere i psy-   psykiatrisk  \r\n\r\n              talvårdare                    kiatrisk     vård  \r\n\r\n                                            sykepleie  \r\n\r\n Tandplejere  Hammashuolta-  \r\n\r\n              jat/Tandhy-    Tannfrædingar  Tannpleiere  Tandhygiene-  \r\n\r\n              gienister                                  ister  \r\n\r\n Klinik-      Hammashoita-   Adstodarmenn   Tannlege-    Tandskøter-  \r\n\r\n assistenter  jat/Tandskø-   tannlækna      assistenter  skor  \r\n\r\n              tare  \r\n\r\n Laboratorie- Hammastekni-   Omfattas inte  Tannteknik-  Tandtekniker  \r\n\r\n tandteknik-  kot/Tandtek-                  ere  \r\n\r\n ere          niker  \r\n\r\n Sygehjælpere Perushoitajat/ Sjukralidar    Hjelpeplei-  Underskøter-  \r\n\r\n              Primærskøtare                 ere          skor  \r\n\r\n Dyrlæger     Elæinlæækærit/  \r\n\r\n              Veterinærer    Dyralæknar     Veterinærer  Veterinærer  \r\n\r\n Kiroprakto-  Kiropraktikot/ Hnykkir        Kiroprakto-  Kiropraktorer  \r\n\r\n rer          Kiropraktorer                 rer  \r\n\r\n --------------------------------------------------------------------  \r\n\r\n (*) = Arbejdet findes ikke i dette land.  \r\n\r\n  Bilag 2  \r\n\r\n Stater, hvor bestemmelser om godkendelse af erhvervsudøvere, som  \r\n\r\n    omfattes af artikel 1, gælder ved overenskomstens ikrafttræden  \r\n\r\n ------------------------------------------------  \r\n\r\n Personalegrupper                  Stat  \r\n\r\n                             DK  SF  IS   N   S  \r\n\r\n ------------------------------------------------  \r\n\r\n 1. Læger                     x   x   x   x   x  \r\n\r\n 2. Tandlæger                 x   x   x   x   x  \r\n\r\n 3. Sygeplejersker            x   x   x   x   x  \r\n\r\n 4. Provisorer                x   x   x   x   x  \r\n\r\n 5. Fysioterapeuter           x   x   x   x   x  \r\n\r\n 6. Ergoterapeuter            x   x   x   x   -  \r\n\r\n 7. Jordemødre                x   x   x   x   x  \r\n\r\n 8. Sundhedsplejersker        x   x   *   x   x  \r\n\r\n 9. Optikere                  -   x   x   x   x  \r\n\r\n 10. Psykologer              -(1) -   x   x   x  \r\n\r\n 11. Receptarer               *   x   x   x   x  \r\n\r\n 12. Radiografer              -   x   x   x   -  \r\n\r\n 13. Plejere                  -   x   *   x   -  \r\n\r\n 14. Tandplejere              x   x   x   x   x  \r\n\r\n 15. Klinikassistenter        -   x   x   -   x  \r\n\r\n 16. Lab. tandteknikere       -   x   -   x   x  \r\n\r\n 17. Sygehjælpere             -   x   x   x   -  \r\n\r\n 18. Dyrlæger                 x   x   x   x   x  \r\n\r\n 19. Kiropraktorer            x   -   x   x   x  \r\n\r\n</PRE>  \r\n\r\n<P>------------------------------------------------ </P>  \r\n\r\n<P>x = Erhvervet er retslig reguleret </P>  \r\n\r\n<P>- = Erhvervet er ikke retslig reguleret </P>  \r\n\r\n<P>* = Erhvervet findes ikke </P>  \r\n\r\n<UL CLASS=PLAIN-LIST>  \r\n\r\n<LI>(1) Psykologer er p.t. ikke retslig regulerede i Danmark, men erhvervet  \r\n\r\n forventes reguleret ved lov fra januar 1994. </LI>  \r\n\r\n</UL>  \r\n\r\n<P>Ved denne overenskomsts ikraftræden, ophæves </P>  \r\n\r\n<P>- overenskomst af 25. august 1981 mellem Danmark, Finland, Norge og  \r\n\r\n Sverige om godkendelse af erhvervsudøvelse for visse personalegrupper inden  \r\n\r\n for sundhedsvæsenet samt veterinærvæsenet til hvilken overenskomst Island har  \r\n\r\n tilsluttet sig, jf. Udenrigsministeriets bekendtgørelse nr. 103 af 7.  \r\n\r\n november 1983, </P>  \r\n\r\n<P>- aftale af 27. august 1987 om ændring af 1981-overenskomsten samt  \r\n\r\n tillægsprotokol hertil, jf. Udenrigsministeriets bekendtgørelse nr. 42 af 26.  \r\n\r\n april 1988, samt </P>  \r\n\r\n<P>- aftale af 28. februar 1990 om ændring af 1981-overenskomsten samt  \r\n\r\n ændring af tillægsprotokol hertil, jf. Udenrigsministeriets bekendtgørelse  \r\n\r\n nr. 18 af 7. marts 1991. </P>  \r\n\r\n<P>Overenskomsten trådte i henhold til artikel 22 i kraft den 1. januar 1994.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 8. september  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/09/1994"
        },
        {
            "displayName": "Accession",
            "displayValue": "L19940008164"
        },
        {
            "displayName": "Entydig dokumentidentifikation",
            "displayValue": "CM008454"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "08/09/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. StN.1. j.nr. 39.Q.12."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}