{
    "id": 82241,
    "title": "Bekendtgørelse om gebyr og tilskud til bortskaffelse af dæk ",
    "documentTypeId": "60",
    "isSagsforlobPeriodValid": false,
    "shortName": "BEK nr 799 af 04/09/1996",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Det gebyrpligtige område m.v.</A></LI>  \r\n\r\n<LI><A HREF=\"#K2\">Kapitel 2 Tilskud til indsamling af dæk</A></LI>  \r\n\r\n<LI><A HREF=\"#K3\">Kapitel 3 Administrative bestemmelser</A></LI>  \r\n\r\n<LI><A HREF=\"#K4\">Kapitel 4 Straffe- og ikrafttrædelsesbestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om gebyr og tilskud til  \r\n\r\n bortskaffelse af dæk </H1>  \r\n\r\n<P></P>  \r\n\r\n<P>I medfør af § 53, § 67, § 80, § 87, § 88, § 92 og § 110 i lov om  \r\n\r\n miljøbeskyttelse jf. lovbekendtgørelse nr. 590 af 27. juni 1994, fastsættes  \r\n\r\n følgende: </P>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Det gebyrpligtige område m.v. </I> </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den, der erhvervsmæssigt fremstiller eller fra  \r\n\r\n udlandet modtager dæk, fremstillet til anvendelse på motorcykler,  \r\n\r\n personbiler, vare- og lastbiler, busser, samt påhængskøretøjer og  \r\n\r\n påhængsredskaber til nævnte køretøjer skal betale et gebyr til  \r\n\r\n Miljøstyrelsen. </P>  \r\n\r\n<P CLASS=STK> <I>Stk. 2. </I> Den der erhvervsmæssigt udleverer brugte dæk  \r\n\r\n til fortsat anvendelse på de i stk. 1 nævnte køretøjer m.v. skal betale et  \r\n\r\n gebyr til Miljøstyrelsen. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Gebyret for nye og brugte dæk til motorcykler og  \r\n\r\n personbiler, af alle dimensioner udgør kr. 8.00 pr. stk. </P>  \r\n\r\n<P CLASS=STK> <I>Stk. 2. </I> Gebyret for nye og brugte dæk til vare- og  \r\n\r\n lastbiler, busser samt til påhængskøretøjer og påhængsredskaber, med  \r\n\r\n dimensioner mindre end eller lig med 7.00&quot;-16&quot; eller 255  \r\n\r\n mm/-16&quot; jf. bilag 1 udgør kr. 8.00 pr. stk. </P>  \r\n\r\n<P CLASS=STK> <I>Stk. 3. </I> For regummierede dæk med dimensioner som  \r\n\r\n angivet i stk. 1 og 2 udgør gebyret kr. 4.00 pr. stk. </P>  \r\n\r\n<P CLASS=STK> <I>Stk. 4. </I> Fritaget for gebyr er dæk monteret på  \r\n\r\n køretøjer, der modtages fra udlandet samt dæk, der anvendes til montering ved  \r\n\r\n fremstilling af nye køretøjer, incl. reservedæk. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Virksomheder, der skal betale gebyr af de i § 1  \r\n\r\n nævnte dæk, skal anmelde sig til registrering hos de statslige told- og  \r\n\r\n skattemyndigheder. </P>  \r\n\r\n<P CLASS=STK> <I>Stk. 2. </I> Virksomheder, der alene udleverer de i § 1,  \r\n\r\n stk. 2, nævnte dæk i et antal på under 400 per kalenderår, skal ikke  \r\n\r\n registreres eller betale gebyr. </P>  \r\n\r\n<P CLASS=STK> <I>Stk. 3. </I> Til de registrerede virksomheder udsteder de  \r\n\r\n statslige told- og skattemyndigheder et bevis for registreringen. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Registrerede virksomheder er berettiget til,  \r\n\r\n uden at gebyret er berigtiget, fra udlandet eller fra anden registreret  \r\n\r\n virksomhed, at modtage dæk, der er gebyrpligtige efter § 1. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Gebyrperioden er kvartalet. </P>  \r\n\r\n<P CLASS=STK> <I>Stk. 2. </I> Registrerede virksomheder skal opgøre det  \r\n\r\n gebyrpligtige antal af henholdsvis nye, brugte og regummierede dæk for en  \r\n\r\n gebyrperiode som summen af antallet af gebyrpligtige dæk, der i perioden er  \r\n\r\n udleveret fra virksomheden. </P>  \r\n\r\n<P CLASS=STK> <I>Stk. 3. </I> Registrerede virksomheder, der udtager  \r\n\r\n gebyrpligtige dæk til montering (udskiftning) på motordrevne køretøjer,  \r\n\r\n påhængskøretøjer samt påhængsredskaber, skal medregne forbruget til  \r\n\r\n udleveringen efter stk. 2. Til forbruget medregnes også dæk, der monteres på  \r\n\r\n køretøjer, som benyttes i den registrerede virksomhed. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> I det gebyrpligtige antal dæk, opgjort efter §  \r\n\r\n 5, stk. 2, fradrages </P>  \r\n\r\n<UL CLASS=PLAIN-LIST>  \r\n\r\n<LI>1) antallet af dæk, der er udleveret til en anden registreret virksomhed,  \r\n\r\n</LI>  \r\n\r\n<LI>2) antallet af nye eller regummierede dæk, der er leveret til udlandet,  \r\n\r\n og </LI>  \r\n\r\n<LI>3) antallet af dæk, der i den registrerede virksomhed er udtaget til  \r\n\r\n montering ved fremstilling af nye køretøjer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Registrerede virksomheder kan endvidere af de  \r\n\r\n statslige told- og skattemyndigheder meddeles bevilling til at fradrage  \r\n\r\n brugte dæk leveret til fortsat anvendelse i udlandet. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Virksomheder, der ikke er omfattet af  \r\n\r\n registreringspligten, jf. § 3, stk. 2 og som til udlandet leverer nye eller  \r\n\r\n regummierede gebyrpligtige dæk, kan meddeles bevilling af de statslige told-  \r\n\r\n og skattemyndigheder til godtgørelse af gebyret. </P>  \r\n\r\n<P CLASS=STK> <I>Stk. 2. </I> Virksomheder, der fremstiller nye køretøjer,  \r\n\r\n hvortil der er anvendt gebyrberigtigede dæk, kan endvidere meddeles bevilling  \r\n\r\n til godtgørelse af det erlagte gebyr. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Registrerede virksomheder skal føre et regnskab  \r\n\r\n over modtagelse, fremstilling samt udlevering af gebyrpligtige dæk, der kan  \r\n\r\n danne grundlag for opgørelse af det i hver gebyrperiode opkrævede gebyr og  \r\n\r\n for kontrollen med gebyrets rigtige erlæggelse. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter nærmere regler for de registrerede virksomheders regnskabsførelse.  \r\n\r\n</P>  \r\n\r\n<P CLASS=STK> <I>Stk. 3. </I> Registrerede virksomheder skal opbevare  \r\n\r\n regnskabsmateriale i 5 år efter regnskabsårets udløb. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Registrerede virksomheder skal, efter udløbet af  \r\n\r\n hver gebyrperiode og senest ved udgangen af den følgende måned til de  \r\n\r\n statslige told- og skattemyndigheder, angive antallet af dæk, hvoraf  \r\n\r\n virksomheden skal betale gebyr, jf. §§ 5 og 6. Angivelsen skal ske på en  \r\n\r\n særlig blanket og underskrives af virksomhedens ansvarlige ledelse. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Gebyret for en gebyrperiode skal indbetales til  \r\n\r\n de statslige told- og skattemyndigheder senest ved udgangen af den måned, der  \r\n\r\n følger efter gebyrperioden. Udgør gebyret under 50 kr. kan indbetaling af  \r\n\r\n beløbet undlades. </P>  \r\n\r\n<P CLASS=STK> <I>Stk. 2. </I> Betales gebyret ikke rettidigt, skal der  \r\n\r\n betales rente herfor. Forrentningen sker fra forfaldsdagen for gebyret, jf.  \r\n\r\n stk. 1. Gebyret forrentes med en årlig rente, der beregnes som den pr. 1.  \r\n\r\n januar fastsatte diskonto med tillæg på 5%, dog mindst 50 kr. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> De statslige told- og skattemyndigheder kan  \r\n\r\n pålægge en virksomhed, der ikke betaler gebyret rettidigt, at afgive  \r\n\r\n angivelse for en kortere periode end kvartalet. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler gebyret rettidigt, en  \r\n\r\n kortere betalingsfrist end den i § 10 angivne og kræve, at der stilles fuld  \r\n\r\n sikkerhed for gebyrets betaling. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Såfremt det konstateres, at en virksomhed har  \r\n\r\n afgivet urigtige angivelser efter § 9, således at virksomheden har betalt for  \r\n\r\n lidt i gebyr, afkræves det skyldige beløb til betaling senest 14 dage efter  \r\n\r\n påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det gebyrbeløb, der påhviler  \r\n\r\n virksomheden, ikke opgøres på grundlag af virksomhedens regnskaber m.v., kan  \r\n\r\n de statslige told- og skattemyndigheder foretage skønsmæssig ansættelse af  \r\n\r\n gebyrtilsvaret. </P>  \r\n\r\n<P CLASS=STK> <I>Stk. 3. </I> Betales gebyret ikke rettidigt, skal der  \r\n\r\n betales rente herfor. Forrentningen sker fra forfaldsdagen for gebyret, jf.  \r\n\r\n stk. 1. Gebyret forrentes med en årlig rente, der beregnes som den pr. 1.  \r\n\r\n januar fastsatte diskonto med tillæg på 5%, dog mindst 50 kr. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der skal betales et særskilt gebyr på kr. 65  \r\n\r\n for erindringsskrivelser vedrørende betaling af gebyr. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> De statslige told- og skattemyndigheder har,  \r\n\r\n hvis det skønnes nødvendigt, til enhver tid mod behørig legitimation, uden  \r\n\r\n retskendelse, adgang til at foretage eftersyn i den registreringspligtige  \r\n\r\n virksomhed og til at efterse virksomhedens forretningsbøger og øvrige  \r\n\r\n regnskabsmateriale samt korrespondance m.v. </P>  \r\n\r\n<P CLASS=STK> <I>Stk. 2. </I> Den, der er ansvarlig for en  \r\n\r\n registreringspligtig virksomhed samt de personer, der er beskæftiget i  \r\n\r\n virksomheden, skal yde de statslige told- og skattemyndigheder fornøden  \r\n\r\n vejledning og hjælp ved foretagelse af de i stk. 1 nævnte eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på de  \r\n\r\n statslige told- og skattemyndigheders anmodning udleveres eller indsendes til  \r\n\r\n de statslige told- og skattemyndigheder. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> For betaling af gebyr efter denne  \r\n\r\n bekendtgørelse hæfter den, der som ejer, forpagter eller lignende, driver  \r\n\r\n virksomheden for egen regning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilskud til indsamling af dæk </I> </P>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Der kan ydes tilskud til en miljømæssig,  \r\n\r\n forsvarlig indsamling af dæk omfattet af § 1, jf. § 2. </P>  \r\n\r\n<P CLASS=STK> <I>Stk. 2. </I> Tilskud kan ydes til virksomheder, der  \r\n\r\n erhvervsmæssigt foretager indsamlinger af dæk og leverer dæk til  \r\n\r\n virksomheder, der erhvervsmæssigt oparbejder dæk til gummipulver. </P>  \r\n\r\n<P CLASS=STK> <I>Stk. 3. </I> Tilskud kan desuden, jf. § 24, stk. 4 ydes til  \r\n\r\n virksomheder, der erhvervsmæssigt foretager indsamlinger af dæk på Bornholm  \r\n\r\n og leverer disse dæk til affaldsforbrændingsanlæg på Bornholm. </P>  \r\n\r\n<P CLASS=STK> <I>Stk. 4. </I> Ved virksomheder, der erhvervsmæssigt foretager  \r\n\r\n indsamling af dæk, forstås i denne bekendtgørelse </P>  \r\n\r\n<UL CLASS=PLAIN-LIST>  \r\n\r\n<LI>1) virksomheder, der foretager regelmæssige indsamlinger  \r\n\r\n (henteordninger), herunder afhenter større mængder, d.v.s. mindst 50 dæk, fra  \r\n\r\n virksomheder i indsamlingsområdet (kommuner hvor virksomheden foretager  \r\n\r\n indsamling), eller </LI>  \r\n\r\n<LI>2) virksomheder, der alene modtager dæk (bringeordninger). </LI>  \r\n\r\n</UL>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Det er en betingelse, for at der kan ydes  \r\n\r\n tilskud, at der ikke er afkrævet særskilt vederlag for bortskaffelsen fra  \r\n\r\n ejeren, lejeren eller brugeren af motorkøretøjet, til dækning af udgifter ved  \r\n\r\n bortskaffelse af dækkene. </P>  \r\n\r\n<P CLASS=STK> <I>Stk. 2. </I> Det er videre en betingelse, for at der kan  \r\n\r\n ydes tilskud, at indsamlingsvirksomheden har fremsendt de i bilag 2 angivne  \r\n\r\n oplysninger og på baggrund heraf er registreret hos Miljøstyrelsen, samt at  \r\n\r\n virksomheden har leveret de indsamlede dæk til en oparbejdningsvirksomhed,  \r\n\r\n der er anerkendt af Miljøstyrelsen som modtager og oparbejder af indsamlede  \r\n\r\n dæk eller til affaldsforbrændingsanlæg, der er anerkendt af Miljøstyrelsen  \r\n\r\n til at modtage og forbrænde indsamlede dæk. </P>  \r\n\r\n<P CLASS=STK> <I>Stk. 3. </I> Virksomheder kan anerkendes af Miljøstyrelsen  \r\n\r\n som modtagere og oparbejdere af dæk, hvis det kan dokumenteres, at  \r\n\r\n virksomheden har miljøgodkendelse til at foretage oparbejdning af dæk og  \r\n\r\n virksomheden er i drift, samt at der fra virksomheden foreligger en erklæring  \r\n\r\n om, at de modtagne dæk oparbejdes til gummipulver, jf. bilag 3. </P>  \r\n\r\n<P CLASS=STK> <I>Stk. 4. </I> Affaldsforbrændingsanlæg på Bornholm kan  \r\n\r\n anerkendes af Miljøstyrelsen som modtager og bortskaffelsesvirksomhed for dæk  \r\n\r\n indsamlet på Bornholm, hvis det kan dokumenteres, at  \r\n\r\n affaldsforbrændingsanlægget har miljøgodkendelse til at forbrænde affald og  \r\n\r\n at affaldsforbrændingsanlægget er i drift, samt at der fra  \r\n\r\n affaldsforbrændingsanlægget foreligger en erklæring om, at de modtagne dæk  \r\n\r\n forbrændes og den herved udvundne energi udnyttes. </P>  \r\n\r\n<P CLASS=STK> <I>Stk. 5. </I> Der ydes ikke tilskud til erhvervsmæssig  \r\n\r\n indsamling af dæk, der modtages fra udlandet, medmindre det kan godtgøres, at  \r\n\r\n dækkene er gebyrberigtigede, jf. § 1 og § 2. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ansøgning om udbetaling af tilskud skal sendes  \r\n\r\n til Miljøstyrelsen eller en af miljø- og energiministeren godkendt  \r\n\r\n administrator, der træffer afgørelse om udbetaling af tilskud. </P>  \r\n\r\n<P CLASS=STK> <I>Stk. 2. </I> Ansøgning om udbetaling af tilskud til  \r\n\r\n indsamling af dæk skal indeholde oplysninger om </P>  \r\n\r\n<UL CLASS=PLAIN-LIST>  \r\n\r\n<LI>1) indsamlingsvirksomhedens og oparbejdningsvirksomhedens eller  \r\n\r\n affaldsforbrændingsanlæggets navn, adresse, samt indsamlingsvirksomhedens  \r\n\r\n SE-nummer, </LI>  \r\n\r\n<LI>2) en opgørelse, bilagt dokumentation i form af indvejningssedler eller  \r\n\r\n lignende, om mængden angivet i kilo, og typen, jf. § 2 af dæk, der er leveret  \r\n\r\n til en anerkendt oparbejdsningsvirksomhed eller et anerkendt  \r\n\r\n affaldsforbrændingsanlæg, og </LI>  \r\n\r\n<LI>3) oprindelsen af de indsamlede dæk. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ansøgningen skal underskrives af den ansvarlige  \r\n\r\n ledelse hos ansøgeren og være påtegnet af en statsautoriseret eller  \r\n\r\n registreret revisor, der skal bekræfte rigtigheden af de afgivne oplysninger.  \r\n\r\n</P>  \r\n\r\n<P CLASS=STK> <I>Stk. 4. </I> Miljøstyrelsen kan bestemme, at ansøgningen  \r\n\r\n skal indeholde andre oplysninger, der skønnes nødvendige for at kunne afgøre,  \r\n\r\n om betingelserne for udbetaling af tilskud er til stede. </P>  \r\n\r\n<P CLASS=STK> <I>Stk. 5. </I> Ansøgninger, der ikke indeholder de i denne  \r\n\r\n bestemmelse omhandlede oplysninger eller dokumentation, eller som modtages  \r\n\r\n senere end de i § 20 og § 24, stk. 5 og 7 nævnte frister, afvises. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Tilskuddet kan højst udgøre 1,20 kr/kg  \r\n\r\n indsamlede dæk leveret til produktion af gummipulver eller leveret i  \r\n\r\n overensstemmelse med § 16, stk. 3. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Tilskud ydes månedligt. </P>  \r\n\r\n<P CLASS=STK> <I>Stk. 2. </I> Ansøgning om udbetaling af tilskud skal være  \r\n\r\n Miljøstyrelsen eller den jf. § 18 godkendte administrator i hænde senest 4  \r\n\r\n uger efter udløbet af den måned, hvor levering til oparbejdningsvirksomheden  \r\n\r\n har fundet sted, jf. dog § 24, stk. 5 og 7. </P>  \r\n\r\n<P CLASS=STK> <I>Stk. 3. </I> Er en indsamlingsvirksomhed registreret hos  \r\n\r\n Miljøstyrelsen, kan der efter bestemmelserne i dette kapitel udbetales denne  \r\n\r\n tilskud på baggrund af en opgørelse fra en oparbejdningsvirksomhed eller et  \r\n\r\n affaldsforbrændingsanlæg, jf. § 18, stk. 2, om mængden, typen, oprindelsen og  \r\n\r\n tidspunktet for levering af indsamlede dæk til oparbejdningsvirksomheden  \r\n\r\n eller affaldsforbrændingsanlægget. Opgørelsen skal være underskrevet af den  \r\n\r\n ansvarlige ledelse hos oparbejdningsvirksomheden eller  \r\n\r\n affaldsforbrændingsanlægget og være påtegnet af en statsautoriseret eller  \r\n\r\n registreret revisor, der skal bekræfte rigtigheden af de afgivne oplysninger.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administrative bestemmelser </I> </P>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Administrationen og kontrollen i henhold til  \r\n\r\n kapitel 1, herunder opkrævning af gebyr, udøves af de statslige told- og  \r\n\r\n skattemyndigheder. </P>  \r\n\r\n<P CLASS=STK> <I>Stk. 2. </I> Administrationen i henhold til kapitel 2 udøves  \r\n\r\n af Miljøstyrelsen eller en af miljø- og energiministeren godkendt  \r\n\r\n administrator. <I>Stk. 3.</I> Alle tilfælde, hvor den af miljø- og  \r\n\r\n energiministeren godkendte administrator ikke finder betingelserne for  \r\n\r\n registrering eller udbetaling af tilskud opfyldt, eller hvor der opstår  \r\n\r\n tvivlsspørgsmål, forelægges snarest Miljøstyrelsen, der træffer den endelige  \r\n\r\n administrative afgørelse. </P>  \r\n\r\n<P CLASS=STK> <I>Stk. 4. </I> Told- og skatteregionernes afgørelser kan  \r\n\r\n indbringes for Told- og Skattestyrelsen. Afgørelser truffet af Told- og  \r\n\r\n Skattestyrelsen kan ikke indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> De statslige told- og skattemyndigheder har  \r\n\r\n udpantningsret for gebyrer efter denne bekendtgørelse med påløbende renter og  \r\n\r\n omkostninger samt det i § 13 nævnte gebyr. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffe- og ikrafttrædelsesbestemmelser  \r\n\r\n</I> </P>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Medmindre højere straf er forskyldt efter den  \r\n\r\n øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 3, stk. 1, § 8, stk. 1 eller regler fastsat i medfør af §  \r\n\r\n 8 stk. 2, § 9, §10, § 14, stk. 2 eller 3, </LI>  \r\n\r\n<LI>2) undlader at efterkomme et påbud, der er meddelt efter § 11 eller </LI>  \r\n\r\n<LI>3) afgiver urigtige eller vildledende oplysninger eller undlader at  \r\n\r\n afgive oplysninger til brug for kontrollen med gebyret. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Straffen kan stige til hæfte eller fængsel i  \r\n\r\n indtil 2 år, hvis overtrædelsen er begået forsætligt eller ved grov  \r\n\r\n uagtsomhed, og hvis der ved overtrædelsen er opnået eller tilsigtet en  \r\n\r\n økonomisk fordel for den pågældende selv eller andre, herunder ved  \r\n\r\n besparelser. </P>  \r\n\r\n<P CLASS=STK> <I>Stk. 3. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Bekendtgørelsen træder i kraft den 15.  \r\n\r\n september 1996. </P>  \r\n\r\n<P CLASS=STK> <I>Stk. 2. </I> § 16, stk. 3 og § 17, stk. 4 træder i kraft den  \r\n\r\n 1. januar 1997. </P>  \r\n\r\n<P CLASS=STK> <I>Stk. 3. </I> Tilskud, jf. § 16, stk. 2 og § 19 kan ydes for  \r\n\r\n dæk, der er indsamlet efter den 1. juli 1995 og som er afleveret til en af  \r\n\r\n Miljøstyrelsen anerkendt oparbejdningsvirksomhed efter den 1. august 1996.  \r\n\r\n</P>  \r\n\r\n<P CLASS=STK> <I>Stk. 4. </I> Tilskud, jf. § 16, stk. 3 og § 19 kan ydes for  \r\n\r\n dæk, der er indsamlet efter den 16. juli 1996. </P>  \r\n\r\n<P CLASS=STK> <I>Stk. 5. </I> Bekendtgørelse nr. 144 af 3. marts 1995 om  \r\n\r\n gebyr og tilskud til bortskaffelse af dæk ophæves. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 4.  \r\n\r\n september 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Svend Auken </P>  \r\n\r\n<P CLASS=MINISTER ALIGN=RIGHT>/ Niels Juul Jensen </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P>Der kan som vejledning til definitionen af dæktyper og dækdimensioner  \r\n\r\n henvises til STRO databog 1994 udgivet af Scandinavian Tire &amp; Rim  \r\n\r\n Organization. </P>  \r\n\r\n<P>Dæk deklareres/mærkes med følgende dimensionsangivelser: </P>  \r\n\r\n<P>Volumen i mm eller i tommer, </P>  \r\n\r\n<P>højde-bredde forhold, </P>  \r\n\r\n<P>fælgdiameter i tommer eller mm. </P>  \r\n\r\n<P>For dæk fremstillet til anvendelse på vare- og lastbiler, busser samt  \r\n\r\n påhængskøretøjer og påhængsredskaber er afgrænsningen for gebyrpligtige dæk  \r\n\r\n volumenmålet og fælgdiameteren. Volumenmålet er afhængig af dæktypen angivet  \r\n\r\n enten i mm eller i tommer. Fælgdiameteren er normalt angivet i tommer og for  \r\n\r\n nogle få dæktyper i mm. </P>  \r\n\r\n<P>Dæk til vare- og lastbiler, busser samt påhængskøretøjer og  \r\n\r\n påhængsredskaber med volumenmål større end 255 mm eller større end 7.00  \r\n\r\n tommer eller med fælgdiameter større end 16 tommer eller 400 mm er fritaget  \r\n\r\n for gebyr. </P>  \r\n\r\n<P>Dæk med dimensioner over de anførte størrelser er indtil videre ikke  \r\n\r\n gebyrbelagte og vil tilsvarende ikke kunne indsamles og leveres til  \r\n\r\n gummipulverfabrikker med tilskud. </P>  \r\n\r\n<P> <B>Bilag 2</B>  </P>  \r\n\r\n<P>Anmodning om registrering som indsamlingsvirksomhed skal indeholde  \r\n\r\n følgende oplysninger: </P>  \r\n\r\n<P CLASS=PUNKT> <B>1.</B> virksomhedens navn, adresse og SE-nummer. </P>  \r\n\r\n<P CLASS=PUNKT> <B>2.</B> en opgørelse over virksomhedens lagerbeholdning af  \r\n\r\n kasserede dæk pr. 1 juli 1995 eller datoen for anmodningens fremsendelse,  \r\n\r\n samt oplysning om hvordan disse dæk agtes bortskaffet. </P>  \r\n\r\n<P CLASS=PUNKT> <B>3.</B> en fortegnelse over kommuner hvor virksomheden  \r\n\r\n foretager indsamling af kasserede bil-dæk. </P>  \r\n\r\n<P> <B>Bilag 3</B>  </P>  \r\n\r\n<P>Oparbejdningsvirksomheder (gummipulverfabrikker) kan anerkendes som  \r\n\r\n modtagere af dæk, såfremt der overfor Miljøstyrelsen fremlægges dokumentation  \r\n\r\n for at dækkene på virksomheden kan neddeles til gummipulver (mindst 75 % til  \r\n\r\n kornstørrelse under 1 mm), og at samtlige dæk, der modtages fra  \r\n\r\n indsamlingsvirksomheder, som opnår tilskud til indsamlingen, neddeles og  \r\n\r\n afsættes som gummipulver eller granulat med en kornstørrelse på max 5 mm.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/09/1996"
        },
        {
            "displayName": "Accession",
            "displayValue": "B19960079905"
        },
        {
            "displayName": "Entydig dokumentidentifikation",
            "displayValue": "CM041584"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "799"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "04/09/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Energimin. Miljøstyrelsen, j.nr. M 3014-0047"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}