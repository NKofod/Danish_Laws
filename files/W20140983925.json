{
    "id": 165566,
    "title": "SU - handicaptillæg",
    "documentTypeId": "240",
    "isSagsforlobPeriodValid": true,
    "shortName": "KEN nr 9839 af 12/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg</p>\r\n<div class=\"Resume\">\r\n   <p class=\"TekstGenerel\">Ankenævnet fandt, at styrelsen ikke sagligt kunne lægge vægt på styrelsens egen vurdering af, at klager med tiden kunne påtage sig et studiejob i mindre omfang, idet denne vurdering ikke forholdt sig til klagers helbredstilstand eller erhvervsevne på tidspunktet for klagers ansøgning om handicaptillæg. Ankenævnet fandt dog under henvisning til de lægelige oplysninger i sagen, at der ikke var grundlag for at tilsidesætte styrelsens afgørelse.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af [dato udeladt] klaget over Styrelsen for Videregående Uddannelsers (herefter: styrelsen) afgørelse af [dato udeladt] om afslag på handicaptillæg.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af [dato udeladt] om, at du ikke har ret til handicaptillæg.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Det er en forudsætning for fortsat at modtage tillægsstipendium, at den uddannelsessøgende opfylder betingelserne i lovens § 7, stk. 3.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Af SU-lovens § 7, stk. 3, fremgår to kriterier, som begge skal være opfyldt, for at en studerende kan gives tillægsstipendium. Kriterierne er (1) varig fysisk eller psykisk funktionsnedsættelse og (2) meget betydelige begrænsninger i evnen til at påtage sig erhvervsarbejde. Det er samtidig en betingelse for, at der kan gives tillægsstipendium, at den (2) meget betydelige begrænsning i evnen til at påtage sig erhvervsarbejde er en følge af den (1) varige fysiske eller psykiske funktionsnedsættelse.</p>\r\n<p>\r\n   <span class=\"Italic\">Varighed</span>\r\n</p>\r\n<p>Ankenævnet lægger til grund, at du som følge af tværsnitsyndrom har en varig funktionsnedsættelse.</p>\r\n<p>\r\n   <span class=\"Italic\">Erhvervsevne</span>\r\n</p>\r\n<p>Styrelsen har i afgørelsen af [dato udeladt] vurderet, at følgerne af din funktionsnedsættelse ikke berettiger til tillæg, idet styrelsen finder, at der ikke er noget som tyder på, at du med tiden ikke kan påtage dig et studiejob i mindre omfang.</p>\r\n<p>Styrelsen har henvist til oplysningerne i journalnotat af [dato udeladt] fra [sygehus]. Det fremgår heraf, at du på dette tidspunkt er 100 % selvhjulpen i daglige færdigheder og har sikker gangfunktion uden hjælpemidler. Du har således gået 6 km uden hjælpemidler og kan klare trappegang ligeledes uden hjælpemidler. Det fremgår endvidere, at du kan cykle på en almindelig cykel samt løbe ganske kortvarigt. Du har fuld muskelstyrke i alle muskelgrupper, men udtrættes dog hurtigt.</p>\r\n<p>Ankenævnet finder under henvisning til oplysningerne i journalnotat af [dato udeladt] fra [sygehus], hvoraf det fremgår, at du er 100 % selvhjulpen i daglige færdigheder, har en sikker gangfunktion uden hjælpemidler samt fuld muskelstyrke i alle muskelgrupper, at der ikke er grundlag for at tilsidesætte styrelsens afgørelse af [dato udeladt].</p>\r\n<p>Ankenævnet bemærker, at styrelsens vurdering af at der ikke er noget, som tyder på, at du med tiden ikke kan påtage dig et studiejob i mindre omfang, sagligt ikke kan tillægges vægt, da denne vurdering ikke forholder sig til din helbredstilstand eller erhvervsevne på tidspunktet for din ansøgning om handicaptillæg.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af oplysningsskema til studerende ved ansøgning om handicaptillæg modtaget [dato udeladt], at du søger tillæg på baggrund af en neurologisk lidelse. Det fremgår endvidere, at du senest i [dato udeladt] havde erhvervsarbejde 37 timer ugentligt som [erhverv udeladt], og at du har oplyst, at årsagen til arbejdets ophør var, at der var tale om sæsonarbejde, samt at du påbegyndte studium.</p>\r\n<p>Det fremgår af journalnotat af [dato udeladt] fra [sygehus], at du den [dato udeladt] blev indlagt på [hospital] med føleforstyrrelser i begge ben progredierende til paralyse samt vandladningsforstyrrelser. Du overflyttedes den [dato udeladt] til [afdeling udeladt] og var indlagt her indtil den [dato udeladt]. Det fremgår af journalnotat, at du på dette tidspunkt er 100 % selvhjulpen i daglige færdigheder og har sikker gangfunktion uden hjælpemidler. Du har således gået 6 km uden hjælpemidler og kan klare trappegang ligeledes uden hjælpemidler. Det fremgår endvidere, at du kan cykle på en almindelig cykel samt løbe ganske kortvarigt. Du har fuld muskelstyrke i alle muskelgrupper, men udtrættes dog hurtigt svarende til lægmuskulaturen, hvilket udløser klonus i foden. Der bemærkes endvidere, at der er manglende stabilitet over fodled og primært venstre knæ samt påvirket propriotiv sans over venstre UE. Det fremgår endvidere, at du fortsat er en anelse balanceusikker i forbindelse med påklædning og at din sensibilitet er påvirket fra L1 og distalt. Det bemærkes også, at du kan opleve intermitterende smerter eller intermitterende spasmer ofte ved sengetid, hvad der kan vanskeliggøre din indsovning.</p>\r\n<p>Styrelsen har i brev af [dato udeladt] meddelt dig afslag på handicaptillæg og henvist til oplysningerne i journalnotat af [dato udeladt] fra [sygehus]. Styrelsen finder, at der ikke er noget som tyder på, at du med tiden ikke kan påtage dig et studiejob i mindre omfang.</p>\r\n<p>Du har i brev af [dato udeladt] klaget til Ankenævnet for Statens Uddannelsesstøtteordninger og bl.a. anført, at det ikke er korrekt, som anført af styrelsen, at dit funktionsniveau er som før din sygdom. Du anfører endvidere, at du er nødt til at strukturere din hverdag, så du har kræfter til hele dagen. Du udtrættes hurtigt, da du skal tænke meget over almindelige bevægelser, og det er nødvendigt med daglige hvil midt på dagen. Du anfører endvidere, at dine muskler udtrættes hurtigt, specielt i fodled og underben og særligt udtalt i venstre side. Du har endvidere stadig føleforstyrrelser fra knæene og ned mest udtalt i venstre side.</p>\r\n<p>Styrelsen har i brev af [dato udeladt] videresendt sagen sammen med en udtalelse til ankenævnet. Styrelsen har i det væsentlige henvist til begrundelsen i afgørelsen af [dato udeladt].</p>\r\n<p>Ankenævnet har ved brev af [dato udeladt] fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140983925"
        },
        {
            "displayName": "Entydig dokumentidentifikation",
            "displayValue": "CE000147"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9839"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/000044"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}