{
    "id": 154134,
    "title": "Ankestyrelsens principafgørelse B-2-01 om særligt børnetilskud - fast bopæl - indrejse - opholdstilladelse - folkeregister - varigt ophold",
    "documentTypeId": "240",
    "isSagsforlobPeriodValid": true,
    "shortName": "KEN nr 9447 af 01/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-01 om særligt børnetilskud - fast bopæl - indrejse - opholdstilladelse - folkeregister - varigt ophold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Lovens betingelse om fast bopæl her i landet i 3 år for at få ret til særligt børnetilskud ansås for opfyldt på 3 års dagen for indrejsen til landet med varigt ophold</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr 1017 af 17. november 2000 - § 5, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 32</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde indrejste i Danmark den 20. juni 1997, hvor hun flyttede ind hos sin kommende mand. Hun fik opholdstilladelse og blev tilmeldt folkeregistret den 1. november 1997.</p>\r\n<p>Kommunen traf afgørelse om, at hun ikke var berettiget til særligt børnetilskud fra juli kvartal 2000. Kommunen lagde vægt på, at \"fast bopæl her i landet\" i lovens § 5, stk. 1 var fra den dato, hvor man fik opholdstilladelse og tilmeldtes Folkeregistret.</p>\r\n<p>Det sociale nævn ændrede kommunens afgørelse. Nævnet lagde vægt på, at \"fast bopæl\" var datoen for indrejse til landet.</p>\r\n<p>Sagen blev behandlet i Ankestyrelsen i principielt møde med henblik på afklaring af, fra hvilket tidspunkt man er berettiget til særligt børnetilskud, herunder om det er 3 år fra indrejsedato eller fra opnåelse af opholdstilladelse eller fra registrering af Folkeregistret.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen var pligtig at udbetale særligt børnetilskud til kvinden med virkning fra juli kvartal 2000.</p>\r\n<p>Begrundelsen for afgørelsen var, at betingelsen i lovens § 5, stk. 1, om fast bopæl her i landet i 3 år ansås for opfyldt på 3 års dagen for borgerens indrejse til landet med varigt ophold.</p>\r\n<p>Ankestyrelsen fandt, at denne fortolkning var i overensstemmelse med lovteksten.</p>\r\n<p>Ankestyrelsen lagde desuden vægt på oplysningerne i Socialministeriets (nu ophævede) cirkulære af 6. juli 1973, hvori der henvistes til en praksis, der havde fæstnet sig, hvorefter retten var betinget af, at man \"har været her i 3 år\". Ankestyrelsen lagde endvidere vægt på oplysningerne i Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag, punkt 32, hvoraf det fremgår, at bopælstiden regnes fra det tidspunkt, pågældende er indrejst hertil.</p>\r\n<p>Ankestyrelsen stadfæstede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/2014"
        },
        {
            "displayName": "Accession",
            "displayValue": "W20010944725"
        },
        {
            "displayName": "Entydig dokumentidentifikation",
            "displayValue": "BS006933"
        },
        {
            "displayName": "Dato for indlæggelse",
            "displayValue": "30/01/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9447"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 370030-01"
        },
        {
            "displayName": "Stikord",
            "displayValue": "B-2-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}