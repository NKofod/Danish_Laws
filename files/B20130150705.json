{
    "id": 151979,
    "title": "Bekendtgørelse om gasning i forbindelse med skadedyrsbekæmpelse",
    "documentTypeId": "60",
    "isSagsforlobPeriodValid": true,
    "shortName": "BEK nr 1507 af 12/12/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Bekendtgørelsens område og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav til personer, der udfører gasning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Gennemførelse af gasning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Gasning på land</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Gasning på skibe</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Administrative bestemmelser og virksomheders oplysningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Anmeldelse af udenlandske desinfektører</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Tilsyn og klage</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Uddannelsesemner der skal indgå i uddannelse af desinfektører, jf. § 3, stk. 1, nr. 2, og § 5, stk. 2</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om gasning i forbindelse med skadedyrsbekæmpelse<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 4 a, § 10 a, § 22, stk. 2, § 22 a, § 23, § 27, stk. 2, § 30, stk. 1, § 38 b, § 45, § 59, stk. 4 og 5, og § 60 i lov om kemikalier, jf. lovbekendtgørelse nr. 878 af 26. juni 2010, som ændret ved lov nr. 294 af 11. april 2011, lov nr. 161 af 28. februar 2012, lov nr. 277 af 19. marts 2013 og lov nr. 489 af 21. maj 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens område og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse ved bekæmpelse af skadedyr, for eksempel muldvarpe, mosegrise og skadevoldende insekter i lagre af korn, frø og lignende, ved hjælp af gas, jf. § 2, nr. 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Gas: Et godkendt bekæmpelsesmiddel, hvor det aktive stof under anvendelsen har et absolut gastryk på 101,3 kPa eller derover ved 20°C, uanset i hvilken formulering stoffet foreligger inden anvendelsen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Gasning: Bekæmpelse af skadedyr ved hjælp af gas, uanset hvordan denne gas er klassificeret.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Gaskursus: Uddannelse i anvendelse af gas til bekæmpelse af skadedyr, jf. § 5.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Desinfektør: En fysisk person, som af Miljøstyrelsen er blevet autoriseret til ved hjælp af gas at bekæmpe</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num4_Lita\">a)</span> skadevoldende insekter i lagre af korn, frø, træ og lignende, herunder i containere, gasrum mv., eller</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num4_Litb\">b)</span> mosegrise og muldvarpe.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Udenlandsk desinfektør: Desinfektør, der er etableret i andre EU- eller EØS-lande eller i lande, som EU har indgået aftale med om adgangen til udøvelse af lovregulerede erhverv, og som midlertidigt og lejlighedsvis udfører virksomhed som desinfektør i Danmark.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Klassificeringsforordningen: Europa-Parlamentets og Rådets forordning (EF) Nr. 1272/2008 af 16. december 2008 om klassificering, mærkning og emballering af stoffer og blandinger og om ændring og ophævelse af direktiv 67/548/EØF og 1999/45/EF og om ændring af forordning (EF) nr. 1907/2006.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Klassificeringsbekendtgørelsen: Bekendtgørelse om klassificering, emballering, mærkning, salg og opbevaring af stoffer og blandinger.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav til personer, der udfører gasning</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Den, der ønsker autorisation som desinfektør, skal være berettiget efter bekendtgørelse om bekæmpelsesmidler til at anvende bekæmpelsesmidler, der er klassificeret som meget giftige efter klassificeringsbekendtgørelsen, eller akut giftige i klasse 1 eller 2 eller specifikt målorgantoksiske i kategori 1 (STOT SE 1) efter klassificeringsforordningen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Det kursus, som er nævnt i bekendtgørelse om bekæmpelsesmidler som betingelse for adgang til at indkøbe de i stk. 1 nævnte bekæmpelsesmidler, anses for at være gennemført ved gennemførelsen af et kursus efter denne bekendtgørelse, som er relevant for den pågældende skadedyrsbekæmpelse, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> En udenlandsk desinfektør skal ikke opfylde kravene i stk. 1, nr. 2, hvis den pågældende har erhvervserfaring gennem at have arbejdet som desinfektør i</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> tre på hinanden følgende år som selvstændig eller som virksomhedsleder, jf. dog stk. 3,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> to på hinanden følgende år som selvstændig eller som virksomhedsleder, hvis desinfektøren godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num3\">3)</span> to på hinanden følgende år som selvstændig eller som virksomhedsleder, hvis desinfektøren godtgør også at have udøvet desinfektørvirksomhed i mindst tre år som arbejdstager, jf. dog stk. 3, eller</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num4\">4)</span> tre på hinanden følgende år som arbejdstager, hvis desinfektøren godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Hvis udøvelsen af virksomhed som selvstændig desinfektør eller virksomhedsleder er ophørt, anerkender Miljøstyrelsen denne virksomhed i de i stk. 2, nr. 1 og 3, nævnte tilfælde, hvis virksomheden er ophørt ti år eller mindre forud for tidspunktet for anmeldelse til Miljøstyrelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> En udenlandsk desinfektør, der er omfattet af stk. 2, skal anmelde sig efter § 17.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Den, der ønsker autorisation, indsender en ansøgning til Miljøstyrelsen med bevis for, at ansøgeren opfylder de i § 3, stk. 1, nævnte krav. Hvis oplysning om bestået kursus fremsendes af kursusudbyder, anses ansøgning for indgivet ved denne fremsendelse. På grundlag af desinfektørens kursusbevis udsteder Miljøstyrelsen en autorisation, jf. dog § 17.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Miljøstyrelsen kan begrænse autorisationen til at omfatte bestemte gastyper eller bekæmpelse af bestemte skadedyr.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Autorisationen udstedes med en gyldighed på højst fem år. Miljøstyrelsen kan som betingelse for en fornyelse forlange, at desinfektøren gennemgår en tillægsuddannelse eller fornyet uddannelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Miljøstyrelsen kan i ganske særlige tilfælde meddele autorisation, selv om ansøger ikke har gennemgået et formelt kursus. Den pågældende skal på anden måde godtgøre kendskab til anvendelse af gas i forbindelse med skadedyrsbekæmpelse.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Krav til kurser</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Miljøstyrelsen fastsætter indhold og varighed af et foranstaltet gaskursus.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Miljøstyrelsen kan anerkende et gaskursus, der opfylder de i bilag 1 nævnte emner, eller som efter styrelsens vurdering vil lade deltageren opnå tilsvarende kvalifikationer.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Miljøstyrelsen fastsætter i sin anerkendelse varigheden af et kursus efter stk. 2. Styrelsen kan fastsætte vilkår om praktisk træning i forbindelse med autorisation efter gennemgang af et anerkendt kursus.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> En anerkendelse gælder for fem år, men kan begrænses til et kortere tidsrum. En anerkendelse bortfalder, hvis Miljøstyrelsen selv foranstalter et kursus på det pågældende område, medmindre styrelsen bestemmer andet.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Miljøstyrelsen offentliggør på sin hjemmeside, www.mst.dk, de gaskurser, som er til rådighed.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Gennemførelse af gasning</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Til gasning skal anvendes bekæmpelsesmidler, der er godkendt til dette formål. Gasning skal udføres i overensstemmelse med godkendelsen af midlet, etiketten og brugsanvisningen for det pågældende produkt og bestemmelser fastsat efter anden lovgivning til regulering af brugen af gas. Gassen skal opbevares i den originale emballage, indtil den skal bruges.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Desinfektøren instruerer eventuelle medhjælpere og overvåger, at arbejdet udføres i overensstemmelse med brugsanvisningen for det pågældende produkt og bestemmelser fastsat efter anden lovgivning til regulering af brugen af gas. Instruktionen skal omfatte vejledning i de i bilag 1, nr. 2, 3, 4 og 7, angivne forhold i forbindelse med gasningen. Desinfektøren vælger selv formen for sin instruktion.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Gasning på land</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Foranstaltninger, inden gasning påbegyndes</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Senest 48 timer før gasning påbegyndes inden døre skal desinfektøren underrette Arbejdstilsynet om, at gasningen vil blive gennemført.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Inden gasning inden døre, udendørs mindre end 10 meter til bygninger med dyr eller mennesker eller udendørs i tilfælde, hvor gasning finder sted, uden at gasningsmidlet udlægges under jordoverfladen, jf. § 9, skal desinfektøren foretage grundig afspærring af det område, hvor gasningen skal foretages. Ved afspærringen skal opstilles skilte, der er udformet i overensstemmelse med Arbejdstilsynets bekendtgørelse om sikkerhedsskiltning og anden form for signalgivning og indeholder de i stk. 4 angivne oplysninger. I nødvendigt omfang skal desinfektøren tillige sørge for vagt ved adgangsveje til det område, der skal gasses.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Ved gasning i lukkede rum skal desinfektøren sørge for, at rummet er lukket tæt af mod omgivelserne, således at gas ikke kan spredes til rum, der ikke er afspærret.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Det skal ved skiltning ved det afspærrede område fremgå,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num1\">1)</span> at der foretages gasning, og hvilket middel, der bruges,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num2\">2)</span> at det er forbundet med livsfare at passere ind i det afspærrede område,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num3\">3)</span> hvornår gasningen påbegyndes og forventes afsluttet og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num4\">4)</span> navn og kontaktoplysninger på den, der gennemfører gasningen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Gasning udendørs uden afspærring, jf. § 8, mere end 10 meter fra bygninger med dyr eller mennesker må kun finde sted ved udlægning af gasningsmidlet under jordoverfladen i de gangsystemer, hvor bekæmpelse ønskes foretaget.</p>\r\n<p class=\"ParagrafGruppeOverskrift\">\r\n   <span id=\"Kap4_X2\">Iværksættelse af gasningen</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Gasningen må påbegyndes, når desinfektøren personligt har sikret sig, at der ikke opholder sig uvedkommende personer i det område, hvor gasningen gennemføres.</p>\r\n<p class=\"ParagrafGruppeOverskrift\">\r\n   <span id=\"Kap4_X3\">Foranstaltninger efter gasning</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Efter at gasningen er afsluttet, skal afspærring og en iværksat vagttjeneste opretholdes, indtil desinfektøren har sikret sig, at koncentrationen af gas i det gassede område ikke kan udgøre en risiko for forgiftning, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Lukkede rum, herunder containere o.l. , må frigives, når</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> rummene er forsvarligt udluftet,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> desinfektøren har sikret sig, at der ikke kan være områder med gasophobning, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num3\">3)</span> desinfektøren ved målinger har sikret sig, at koncentrationen af gas er så lav, at adgang uden personlige værnemidler er tilladt efter Arbejdstilsynets regler for adgang til områder med luftforurening.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Desinfektøren skal føre en journal over gennemførte gasninger.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Det skal fremgå af journalen,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> hvor og hvornår gasning er blevet gennemført,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> hvilke bekæmpelsesmidler, der har været anvendt til gasningen,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num3\">3)</span> hvilken mængde bekæmpelsesmiddel, der har været medbragt, og hvilken mængde der har været anvendt til gasningen,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num4\">4)</span> hvem, der har bistået ved gasningen, herunder med afspærrings- og vagtopgaver, og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num5\">5)</span> om der er indtruffet omstændigheder, der har givet anledning til at afbryde gasningen eller til andre særlige forholdsregler.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Desinfektøren skal anmelde til Giftlinjen, hvis der under gasningen indtræffer uheld eller andet, som bevirker, at politi, redningsberedskab eller kommunale miljøforvaltninger må tilkaldes. Anmeldelsen skal ske senest 24 timer efter, at hændelsen er indtruffet. Det skal anføres i journalen, at anmeldelse er sket.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Journalen skal opbevares for de forudgående tre kalenderår. Journalen skal på forlangende forevises Miljøstyrelsen og de i stk. 3 nævnte myndigheder.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Gasning på skibe</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> På skibe skal desinfektøren i stedet for den i §§ 8-11 beskrevne fremgangsmåde gennemføre desinfektionen i overensstemmelse med Søfartsstyrelsens tekniske forskrifter om anvendelse af gas i skibe.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Administrative bestemmelser og virksomheders oplysningspligt</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Senest en måned efter, at Miljøstyrelsen har modtaget en ansøgning om autorisation, sender styrelsen en kvittering til ansøgeren. Styrelsen oplyser samtidig ansøgeren om eventuelle manglende dokumenter til styrelsens behandling af ansøgningen.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Sammen med kvitteringen skal styrelsen endvidere oplyse ansøgeren om</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> fristen for meddelelse af afgørelse, jf. § 15, stk. 1, og muligheden for, at fristen kan forlænges med én måned, jf. § 15, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> at autorisation efter § 3 ikke kan anses for meddelt, selv om afgørelsen ikke er truffet og meddelt, inden fristen i § 15, stk. 1, er udløbet, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num3\">3)</span> at Miljøstyrelsens afgørelse ikke kan påklages, jf. § 22.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Hvis ansøger har gennemgået et kursus, foranstaltet af Miljøstyrelsen, kan ansøgning efter § 4 og kvittering efter stk. 1 og 2 erstattes af en meddelelse fra kursuslederen om, at den pågældende har bestået kurset og at Miljøstyrelsen vil blive underrettet herom. Meddelelsen skal indeholde de i stk. 2 nævnte oplysninger.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Miljøstyrelsen træffer en begrundet afgørelse senest tre måneder efter modtagelse af en fuldt dokumenteret ansøgning.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Fristen i stk. 1 kan forlænges med en måned, hvis sagens kompleksitet berettiger det. Miljøstyrelsen skal begrunde forlængelsen og dens varighed, og give ansøgeren meddelelse herom inden fristens udløb.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Autorisation efter § 3 kan ikke anses for givet, selv om Miljøstyrelsen ikke har meddelt ansøgeren sin afgørelse inden udløbet af fristerne efter stk. 1 og 2.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Desinfektøren skal oplyse sine kunder om brancheorganisationer eller lignende, som vedkommende er medlem af.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Hvis en kunde anmoder om det, skal desinfektøren oplyse om lovgivningen vedrørende anvendelse af bekæmpelsesmidler og de særlige regler for gasning samt om, hvordan kunden kan blive bekendt med denne.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Oplysningerne skal gøres tilgængelige, før en kontrakt indgås. Hvis der ikke indgås en skriftlig kontrakt, skal oplysningerne gøres tilgængelige før leveringen af tjenesteydelsen. Desinfektøren bestemmer selv, hvordan og i hvilken form oplysningerne gives.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> En udenlandsk desinfektør skal endvidere oplyse sine kunder om</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk4_Num1\">1)</span> navn og adresse på det offentlige register i hjemlandet, som den pågældende er optaget i, samt den pågældendes registreringsnummer eller tilsvarende identifikation i dette register,</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk4_Num2\">2)</span> navn og adresse på hjemlandets kompetente myndighed og</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk4_Num3\">3)</span> registreringsnummeret som momspligtig virksomhed i hjemlandet.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Anmeldelse af udenlandske desinfektører</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> En udenlandsk desinfektør skal skriftligt anmelde til Miljøstyrelsen, at vedkommende agter at udøve virksomhed som desinfektør i Danmark.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Med anmeldelsen skal følge dokumentation for</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num1\">1)</span> desinfektørens nationalitet,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num2\">2)</span> at desinfektøren opfylder kravene i § 3, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num3\">3)</span> at desinfektøren ikke ved dom eller administrativ afgørelse er blevet frakendt retten til at udøve virksomhed som desinfektør.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Anmeldelse som nævnt i stk. 1 skal fornys en gang om året.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> En desinfektør, der er flyttet til en anden medlemsstat end vedkommendes nationalstat, er også omfattet af § 17, når den pågældende inden for de sidste ti år har udøvet desinfektørvirksomhed i mindst to år forud for leveringen af den desinfektionsydelse, vedkommende agter at udføre i Danmark, og erhvervet ikke er lovreguleret i den pågældende medlemsstat, hvortil desinfektøren flyttede.</p>\r\n<p class=\"ParagrafGruppeOverskrift\">\r\n   <span id=\"Kap7_X2\">Udveksling af oplysninger om udenlandske desinfektører</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Miljøstyrelsen kan af de kompetente myndigheder i det medlemsland, hvor desinfektøren er etableret, forlange relevante oplysninger om, at den pågældende er lovligt etableret, har udvist redelig adfærd og ikke har været idømt faglige disciplinære eller strafferetlige sanktioner. Miljøstyrelsen skal underrette de kompetente myndigheder i det medlemsland, hvor desinfektøren er etableret, hvis en desinfektør ikke har udvist redelig adfærd eller er blevet idømt fagligt disciplinære eller strafferetlige sanktioner i Danmark.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Tilsyn og klage</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Miljøstyrelsen fører tilsyn med desinfektører, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> NaturErhvervstyrelsen fører tilsyn med jordbrugere, der er blevet autoriseret til at bekæmpe mosegrise og muldvarpe med gas, og som bruger midler, godkendt efter forordning (EF) nr. 1107/2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Miljøstyrelsens og NaturErhvervstyrelsens afgørelser efter denne bekendtgørelse kan ikke påklages til anden administrativ myndighed.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Medmindre højere straf er forskyldt efter den øvrige lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num1\">1)</span> foretager gasning uden autorisation, jf. § 3, eller uden anmeldelse, jf. § 17,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num2\">2)</span> undlader at give oplysninger som nævnt i § 16,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num3\">3)</span> anvender midler, der ikke er godkendt til gasning, jf. § 6,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num4\">4)</span> undlader instruktion eller giver mangelfuld instruktion af medhjælpere, jf. § 7,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num5\">5)</span> undlader at underrette Arbejdstilsynet om gasning, jf. § 8, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num6\">6)</span> undlader at foretage afspærring eller foretager mangelfuld afspærring, jf. § 8, stk. 2 og 3,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num7\">7)</span> undlader skiltning eller fortager mangelfuld skiltning, jf. § 8, stk. 4,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num8\">8)</span> undlader at kontrollere det afspærrede område inden gasningen, jf. § 10,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num9\">9)</span> ophæver afspærring uden at sikre sig, at koncentrationen af gas er så lav, at den ikke kan udgøre en risiko for forgiftning, jf. § 11, eller</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num10\">10)</span> undlader at føre journal, fører mangelfuld journal, herunder undlader anmeldelse, eller undlader at opbevare journalen, jf. § 12.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num1\">1)</span> voldt skade på menneskers eller husdyrs liv eller sundhed eller fremkaldt fare derfor,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num2\">2)</span> voldt skade på miljøet eller fremkaldt fare derfor eller</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num3\">3)</span> opnået eller tilsigtet en økonomisk fordel, herunder ved besparelser, for den pågældende selv eller andre.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 1. januar 2014.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Følgende regulativer ophæves:</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num1\">1)</span> Giftnævnets regulativ af 2. april 1974 for anvendelse af cyanbrinte til bekæmpelse af skadedyr.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num2\">2)</span> Giftnævnets regulativ af 2. april 1974 for anvendelse af fosforbrinte til bekæmpelse af skadedyr.</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num3\">3)</span> Giftnævnets regulativ af 2. april 1974 for anvendelse af metylbromid til bekæmpelse af skadedyr.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Dispensationer til gasning, udstedt i medfør af bekæmpelsesmiddelbekendtgørelsen, bevarer deres gyldighed indtil den udløbsdato, som fremgår af dispensationen, dog ikke ud over den 30. juni 2018. Autorisation til gasning meddeles derefter efter §§ 3-5 i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Den, der udfører gasning på basis af en dispensation som nævnt i stk. 1, skal overholde de i §§ 6-13 nævnte krav ved udførelsen af en gasning.</p>\r\n<p class=\"Stk2\">\r\n   <span class=\"StkNr\" id=\"Par25_Stk3\">Stk. 3.</span> Tilladelser til indkøb og anvendelse af bekæmpelsesmidler mod mosegrise og muldvarpe, udstedt før den 1. juli 2013, er gyldige til og med</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num1\">1)</span> den 30. juni 2018, hvis tilladelsen er udstedt den 1. juli 2009 eller tidligere,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num2\">2)</span> den 30. juni 2019, hvis tilladelsen er udstedt mellem den 2. juli 2009 og den 1. juli 2010,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num3\">3)</span> den 30. juni 2020, hvis tilladelsen er udstedt mellem den 2. juli 2010 og den 1. juli 2011,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num4\">4)</span> den 30. juni 2021, hvis tilladelsen er udstedt mellem den 2. juli 2011 og den 1. juli 2012, eller</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk3_Num5\">5)</span> den 30. juni 2022, hvis tilladelsen er udstedt den 2. juli 2012 eller senere.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 12. december 2013</p><p class=\"Sign1\" align=\"center\">Ida Auken</p><p class=\"Sign2\" align=\"right\">/ Claus Torp</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Uddannelsesemner der skal indgå i uddannelse af desinfektører, jf. § 3, stk. 1, nr. 2, og § 5, stk. 2</span>\r\n</p>\r\n<p class=\"NormalInd\">De nævnte emner er ens for kurser, der retter sig mod bekæmpelse af pattedyr som skadedyr og mod insekter og andre laverestående dyr, men indholdet af emnerne skal tilpasses den type gaskursus, der udbydes til de to forskellige typer af autorisationer, jf. § 2, nr. 4.</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Al relevant lovgivning om anvendelse af bekæmpelsesmidler til gasning.</p>\r\n   <p class=\"Liste1\">\r\n      <span class=\"Liste1Nr\">2.</span> Teoretisk og praktisk vejledning i anvendelse af midlerne samt kendskab til målorganismernes biologi.</p>\r\n   <p class=\"Liste1\">\r\n      <span class=\"Liste1Nr\">3.</span> Kendskab til lovgivning, om hvilke bekæmpelsesmidler, der lovligt må bruges i Danmark, ulovlig import samt eksistensen af eventuelle forfalskede bekæmpelsesmidler og metoder til at identificere sådanne produkter.</p>\r\n   <p class=\"Liste1\">\r\n      <span class=\"Liste1Nr\">4.</span> Farer og risici, der er forbundet med bekæmpelsesmidler til anvendelse for gasning, og hvordan de kan identificeres og begrænses, navnlig:</p>\r\n   <p class=\"Liste2\">\r\n      <span class=\"Liste2Nr\">a)</span> kemiske, fysiske og toksiske egenskaber ved den gas, der anvendes til bekæmpelse af skadedyr,</p>\r\n   <p class=\"Liste2\">\r\n      <span class=\"Liste2Nr\">b)</span> regler og bestemmelser for brugen af de aktuelle gastyper,</p>\r\n   <p class=\"Liste2\">\r\n      <span class=\"Liste2Nr\">c)</span> risici i almindeligt forekommende arbejdssituationer, der omfatter håndtering eller anvendelse af gas, og forebyggende beskyttelse, herunder tætning og afspærring af de rum, der skal gasses, og anvendelse af personlige værnemidler,</p>\r\n   <p class=\"Liste2\">\r\n      <span class=\"Liste2Nr\">d)</span> risici for mennesker (desinfektører, beboere, andre tilstedeværende samt personer, der færdes på behandlede arealer, eller som håndterer eller spiser behandlede produkter), og hvordan faktorer, som f.eks. rygning, forværrer disse risici,</p>\r\n   <p class=\"Liste2\">\r\n      <span class=\"Liste2Nr\">e)</span> symptomer på forgiftning, førstehjælpsforanstaltninger ved forgiftning og hjerte- eller lungeproblemer og oplysning om faciliteter til rapportering om uheld eller formodede uheld samt</p>\r\n   <p class=\"Liste2\">\r\n      <span class=\"Liste2Nr\">f)</span> risici for miljøet i almindelighed.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">5.</span> Indføring i sammenlignende vurdering på brugerplan som middel til at hjælpe desinfektørerne med at træffe de mest hensigtsmæssige valg af den gas, der har de mindste bivirkninger for menneskers sundhed, ikke-målorganismer og miljøet, blandt alle produkter, der er godkendt til behandling af en given skadegører i en given situation.</p>\r\n   <p class=\"Liste1\">\r\n      <span class=\"Liste1Nr\">6.</span> Foranstaltninger til at minimere risici for mennesker, ikke-målorganismer og miljøet: Sikker arbejdspraksis i forbindelse med opbevaring og håndtering af bekæmpelsesmidler til gasning og i forbindelse med bortskaffelse af tomme emballager, andre kontaminerede materialer og overskydende mængder af bekæmpelsesmidler til gasning.</p>\r\n   <p class=\"Liste1\">\r\n      <span class=\"Liste1Nr\">7.</span> Anvendelse og vedligeholdelse af udstyr til anvendelse ved gasning.</p>\r\n   <p class=\"Liste1\">\r\n      <span class=\"Liste1Nr\">8.</span> Beredskabsforanstaltninger til beskyttelse af menneskers sundhed og miljøet, i tilfælde af udslip af gas.</p>\r\n   <p class=\"Liste1\">\r\n      <span class=\"Liste1Nr\">9.</span> Journalføring ved anvendelse af gas som bekæmpelsesmiddel.</p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr. L 255, side 22, dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, nr. L 376, side 36, og dele af Europa-Parlamentets og Rådets direktiv 2009/128/EF af 21. oktober 2009 om en ramme for fællesskabets indsats for en bæredygtig anvendelse af pesticider, EU-Tidende 2009, nr. L 309, side 71.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "Gasningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2013"
        },
        {
            "displayName": "Accession",
            "displayValue": "B20130150705"
        },
        {
            "displayName": "Entydig dokumentidentifikation",
            "displayValue": "AL002839"
        },
        {
            "displayName": "Dato for førstegangsindlæggelse",
            "displayValue": "19/12/2013"
        },
        {
            "displayName": "Dato for indlæggelse",
            "displayValue": "19/12/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1507"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/12/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen og NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-600-00004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}