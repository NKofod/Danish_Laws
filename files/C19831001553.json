{
    "id": 66566,
    "title": "Retningslinier vedrørende periodiske eftersyn m.v. af ildslukkere (* 1) ",
    "documentTypeId": "930",
    "isSagsforlobPeriodValid": false,
    "shortName": "RTL nr 10015 af 03/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier vedrørende periodiske eftersyn  \r\n\r\n m.v. af ildslukkere (* 1) </H1>  \r\n\r\n<P></P>  \r\n\r\n<BR>  \r\n\r\n<P>(Disse retningslinier svarer til § 7, kap. II-2, i Skibstilsynets  \r\n\r\n meddelelser &#187;B&#171; om forskrifter for konventionsskibes bygning og  \r\n\r\n udstyr m.v.) </P>  \r\n\r\n<P>Anvendelsesområde </P>  \r\n\r\n<P>Retningslinierne finder anvendelse på alle lastskibe under 500 brt uanset  \r\n\r\n fartsområde og alle fiskeskibe uanset fartsområde samt alle passagerskibe i  \r\n\r\n indenrigsfart. </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P>1.1 Ildslukkere og reserveladninger skal til stadighed være i orden og  \r\n\r\n under rutinemæssig kontrol. </P>  \r\n\r\n<P>1.2 Et passende antal af skibets transportable ildslukkere fra såvel  \r\n\r\n aptering som maskinrum skal systematisk funktionsprøves i forbindelse med  \r\n\r\n afholdelse af brandøvelser. </P>  \r\n\r\n<P>1.3 De under 2 og 3 nævnte eftersyn må foretages om bord under ansvar af  \r\n\r\n det pågældende skibs fører, maskinchef eller overstyrmand på vilkår, at  \r\n\r\n fabrikantens servicefunktioner for hver enkelt slukkertype, der forefindes om  \r\n\r\n bord, følges. De under 4 nævnte trykprøvninger må foretages om bord af det  \r\n\r\n pågældende skibs maskinchef på vilkår, at vedkommende har erhvervet bevis som  \r\n\r\n skibsmaskinchef. Såfremt nævnte eftersyn og trykprøvninger ikke foretages om  \r\n\r\n bord, skal de her i landet udføres af godkendte firmaer, personer eller  \r\n\r\n prøvningsinstitutioner. I udlandet kan eftersyn og prøver foretages af  \r\n\r\n stedlige anerkendte firmaer. </P>  \r\n\r\n<P>For ildslukkere af typer, der kan genoplades om bord, skal der forefindes  \r\n\r\n mindst en reserveladning for hver foreskreven ildslukker. For ildslukkere af  \r\n\r\n typer, der ikke kan genoplades om bord, skal der forefindes mindst en komplet  \r\n\r\n ildslukker i reserve for hver foreskrevne 4 ildslukkere eller del deraf. </P>  \r\n\r\n<P CLASS=PUNKT> <B>2.</B> 4-månedlige eftersyn af visse skumslukkere </P>  \r\n\r\n<P>2.1 Proteinskumslukkere med opblandet skumladning. </P>  \r\n\r\n<P>2.1.1 Ladningen i slukkere anbragt i maskinrum eller i rum, hvor  \r\n\r\n normaltemperaturen i rummet overstiger 15-25 grader, skal udskiftes hver 4.  \r\n\r\n måned med en ny af leverandøren datomærket reserveladning, der ikke må være  \r\n\r\n ældre end 1 år. Reserveladninger skal opbevares ved en temperatur under 15  \r\n\r\n grader C. </P>  \r\n\r\n<P CLASS=PUNKT> <B>3.</B> Årlige eftersyn, alle typer slukkere </P>  \r\n\r\n<P>3.1. CO2-slukkere </P>  \r\n\r\n<P>3.1.1 Slukkeren skal kontrolvejes i komplet monteret stand. Såfremt der  \r\n\r\n konstateres en reduktion på mere end 10 pct. af den på beholderen påstemplede  \r\n\r\n ladningsvægt, skal slukkeren genoplades. </P>  \r\n\r\n<P>3.2 Nitrogen- eller CO2-trykladede pulverslukkere. </P>  \r\n\r\n<P>3.2.1 Det skal kontrolleres, at manometret ved normal temperatur viser  \r\n\r\n korrekt drivtryk. Såfremt drivtrykket er under det på manometret anførte  \r\n\r\n normalområde, skal slukkeren genoplades. I forbindelse med de under 4  \r\n\r\n foreskrevne trykprøvninger skal pulverladningen udskiftes. </P>  \r\n\r\n<P>3.3 Patrondrevne pulver-, vand- og skumslukkere. </P>  \r\n\r\n<P>3.3.1 Drivpatron m.v. skal afmonteres, og ladningen skal udskiftes med en  \r\n\r\n ny. </P>  \r\n\r\n<P>Pulverladningen skal dog ikke udskiftes, såfremt det effektivt kan  \r\n\r\n konstateres, at pulveret er &#187;let-flydende&#171; og absolut tørt. </P>  \r\n\r\n<P>Drivpatronen skal rengøres og kontrolvejes. Såfremt der ikke konstateres  \r\n\r\n formindskelse på mere end 10 pct. af den på patronen påstemplede  \r\n\r\n ladningsvægt, må patronen genanvendes. I forbindelse med de under 4  \r\n\r\n foreskrevne periodiske trykprøvninger skal drivgaspatronen udskiftes med en  \r\n\r\n ny. </P>  \r\n\r\n<P>3.4 Fælles for de under 3.1., 3.2 og 3.3 omhandlede slukkere. </P>  \r\n\r\n<P>3.4.1 Beholderen skal inspiceres for udvendige deformiteter og begyndende  \r\n\r\n udvendige rustangreb. Beholderen til de under 3.3 omhandlede slukkere skal  \r\n\r\n tillige inspiceres indvendig. Konstateres begyndende rustangreb, skal disse  \r\n\r\n fjernes, og genopmaling skal foretages. I tilfælde, hvor der konstateres  \r\n\r\n væsentlige ydre deformiteter, og/eller kraftige udvendige rustangreb, skal  \r\n\r\n beholderen enten kasseres eller trykprøves og besigtiges indvendig i henhold  \r\n\r\n til 4 med tilfredsstillende resultat. </P>  \r\n\r\n<P>Ventil og slange m.v. skal være ubeskadiget, evt. beskadigede dele skal  \r\n\r\n udskiftes. Det skal nøje kontrolleres, at der er fri gennemstrømning. I  \r\n\r\n forbindelse med eventuel udskiftning af beskadigede dele skal pakninger være  \r\n\r\n af olie-, vejr- og ældningsbestandigt gummi af god kvalitet eller af andet  \r\n\r\n materiale med tilsvarende egenskaber, og slanger skal være af hensigtsmæssig  \r\n\r\n længde og bestå af olie-, vejr- og ældningsbestandigt gummi af god kvalitet  \r\n\r\n eller af andet materiale med tilsvarende egenskaber. </P>  \r\n\r\n<P>Slanger med tilhørende armatur for CO2-slukkere skal kunne tåle et  \r\n\r\n prøvningstryk på 250 bar (250 kp/kvcm) og for øvrige slukkertyper det  \r\n\r\n dobbelte af driftstrykket. </P>  \r\n\r\n<P>3.4.3 Det skal kontrolleres, at slukkerens betjeningsinstruktion er  \r\n\r\n ubeskadiget og let læselig. I modsat fald skal instruktionen udskiftes. </P>  \r\n\r\n<P>3.4.4 Eftersynet skal afsluttes med, at slukkerens betjeningsgreb  \r\n\r\n plomberes, og at slukkeren på holdbar måde forsynes med kontroletiket, hvoraf  \r\n\r\n skal fremgå: </P>  \r\n\r\n<UL CLASS=PLAIN-LIST>  \r\n\r\n<LI>1) måned og årstal for seneste årlige eftersyn </LI>  \r\n\r\n<LI>2) navn og adresse på den person eller det firma, jfr. 1.3 eller 1.4, som  \r\n\r\n har foretaget eftersynet. </LI>  \r\n\r\n</UL>  \r\n\r\n<P CLASS=PUNKT> <B>4.</B> Periodiske trykprøvninger m.v. </P>  \r\n\r\n<P>4.1 CO2-slukkere </P>  \r\n\r\n<P>4.1.1 Beholdere for CO2-slukkere skal rengøres og besigtiges indvendig  \r\n\r\n samt trykprøves hvert 15. år. Prøvningstrykket skal være 200 bar eller 250  \r\n\r\n bar, afhængigt af det på beholderen indstemplede prøvningstryk. </P>  \r\n\r\n<P>4.1.1.1 Såfremt der er hengået mere end 5 år siden seneste trykprøvning,  \r\n\r\n må en afladet CO2-slukker ikke genoplades, forinden ny trykprøvning er  \r\n\r\n afholdt med tilfredsstillende resultat. </P>  \r\n\r\n<P>4.2. Nitrogen- eller CO2-trykladede slukkere. </P>  \r\n\r\n<P>4.2.1 Beholdere for trykladede slukkere skal rengøres og besigtiges  \r\n\r\n indvendig samt trykprøves hvert 10. år. Prøvningstrykket skal være 1 1/2  \r\n\r\n gange fyldningstrykket, dog ikke under 10 bar, jfr. i øvrigt det i beholderen  \r\n\r\n indstemplede prøvningstryk. </P>  \r\n\r\n<P>4.2.1.1 Såfremt der er hengået mere end 5 år siden seneste trykprøvning,  \r\n\r\n må en trykladet slukker ikke genoplades, forinden ny trykprøvning er afholdt  \r\n\r\n med tilfredsstillende resultat. </P>  \r\n\r\n<P>4.3 Patrondrevne pulver-, vand- og skumslukkere </P>  \r\n\r\n<P>4.3.1 Beholdere for slukkere med drivgaspatron skal rengøres og besigtiges  \r\n\r\n indvendig samt trykprøves hvert 5. år. Prøvningstrykket skal være 1 1/2 gange  \r\n\r\n driftstrykket, dog ikke under 10 bar, jfr. i øvrigt det i beholderen  \r\n\r\n indstemplede prøvningstryk. </P>  \r\n\r\n<P>4.4 Fælles for de under 4.1, 4.2 og 4.3 omhandlede slukkere. </P>  \r\n\r\n<P>4.4.1 Alle trykprøvninger skal foretages med væsketryk, og det skal  \r\n\r\n omhyggeligt kontrolleres, at beholderen er helt væskefyldt. Prøvetrykket skal  \r\n\r\n holdes konstant i mindst 15 sekunder, og beholderen må ikke vise tegn på  \r\n\r\n utæthed eller blivende forandring. Efter trykprøvningen skal beholderen  \r\n\r\n udtørres omhyggeligt. </P>  \r\n\r\n<P>4.4.2 Måned og årstal for trykprøvningen skal på holdbar måde påmærkes  \r\n\r\n beholderen. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Bkg. i Skibstilsynets Meddelelser nr. 373, 19830603"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19831001553"
        },
        {
            "displayName": "Entydig dokumentidentifikation",
            "displayValue": "CM025708"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10015"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "03/06/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}