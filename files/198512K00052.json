{
    "id": 112635,
    "title": "1985 LSF 52   FORSLAG TIL LOV OM ÆNDRING AF LOV OM MILJØBESKYTTELSE, LOV OM   GENANVENDELSE OG BEGRÆNSNING AF AFFALD OG LOV OM KEMISKE STOFFER OG PRODUKTER  ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 52 </P>  \r\n\r\n<P></P>  \r\n\r\n<P>Forslag til lov om ændring af lov om miljøbeskyttelse, lov om  \r\n\r\n genanvendelse og begrænsning af affald og lov om kemiske stoffer og produkter  \r\n\r\n</P>  \r\n\r\n<P></P>  \r\n\r\n<P>Fremsat af Leif Hermann (SF) Margrete Auken (SF) Ebba Strange (SF) Lenger  \r\n\r\n (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 29. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om miljøbeskyttelse, jfr. lovbekendtgørelse nr. 85 af 8. marts </P>  \r\n\r\n<P>1985, foretages følgende ændring: </P>  \r\n\r\n<P>I § 65 indsættes som nyt stk. 2: </P>  \r\n\r\n<P>&#187;Stk. 2. I forbindelse med afgørelser efter § 11 samt kapitel 4 og 5  \r\n\r\n</P>  \r\n\r\n<P>påhviler det den myndighed, der træffer afgørelsen, i hvert enkelt </P>  \r\n\r\n<P>tilfælde skriftligt over for adressaten at redegøre for den </P>  \r\n\r\n<P>afvejning, der har fundet sted, jfr. § 1, stk. 3. Redegørelsen </P>  \r\n\r\n<P>medfølger ved underretning efter stk. 3.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P>§ 2 </P>  \r\n\r\n<P>I lov om genanvendelse og begrænsning af affald, jfr. </P>  \r\n\r\n<P>lovbekendtgørelse nr. 532 af 16. oktober 1984, foretages følgende </P>  \r\n\r\n<P>ændring: </P>  \r\n\r\n<P>I § 2 indsættes som nyt stk. 3: </P>  \r\n\r\n<P>&#187;Stk. 3. I forbindelse med afgørelser efter kapitel 2-4 påhviler det  \r\n\r\n</P>  \r\n\r\n<P>den myndighed, der træffer afgørelsen, i hvert enkelt tilfælde </P>  \r\n\r\n<P>skriftligt over for adressaten at redegøre for den afvejning, der </P>  \r\n\r\n<P>har fundet sted, jfr. stk. 2. Redegørelsen er ikke omfattet af de </P>  \r\n\r\n<P>begrænsninger vedrørende adgangen til at få oplysninger, der er </P>  \r\n\r\n<P>indeholdt i § 2, stk. 1, nr. 2, i lov om offentlighed i </P>  \r\n\r\n<P>forvaltningen.&#171; </P>  \r\n\r\n<P>§ 3 </P>  \r\n\r\n<P>I lov nr. 212 af 23. maj 1979 om kemiske stoffer og produkter, som </P>  \r\n\r\n<P>ændret ved lov nr. 68 af 20. februar 1980, foretages følgende </P>  \r\n\r\n<P>ændring: </P>  \r\n\r\n<P>I § 2 indsættes som nyt stk. 3: </P>  \r\n\r\n<P>&#187;Stk. 3. I forbindelse med afgørelser efter kapitel 4-8 påhviler det  \r\n\r\n</P>  \r\n\r\n<P>den myndighed, der træffer afgørelsen, i hvert enkelt tilfælde </P>  \r\n\r\n<P>skriftligt over for adressaten at redegøre for den afvejning, der </P>  \r\n\r\n<P>har fundet sted, jfr. stk. 2. Redegørelsen er ikke omfattet af de </P>  \r\n\r\n<P>begrænsninger vedrørende adgangen til at få oplysninger, der er </P>  \r\n\r\n<P>indeholdt i § 2, stk. 1, nr. 2, i lov om offentlighed i </P>  \r\n\r\n<P>forvaltningen.&#171; </P>  \r\n\r\n<P>§ 4 </P>  \r\n\r\n<P>Loven træder i kraft den 1. juni 1986. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Den 18. maj 1972 fremsatte ministeren for forureningsbekæmpelse </P>  \r\n\r\n<P>forslag til lov om miljøbeskyttelse, se Folketingstidende 1971-72, </P>  \r\n\r\n<P>forhandlingerne, sp. 5989 og 6453 samt tillæg A, sp. 7707. I den </P>  \r\n\r\n<P>skriftlige fremsættelse inddrog ministeren forudsætningsvis en </P>  \r\n\r\n<P>afvejning af hensyn til miljøet over for virksomhedernes </P>  \r\n\r\n<P>økonomiske nytte, men princippet fandt ikke plads i selve </P>  \r\n\r\n<P>lovforslaget, der var fremsat med henblik på en bred diskussion og </P>  \r\n\r\n<P>derfor forudsattes genfremsat i den følgende folketingssamling. </P>  \r\n\r\n<P>Genfremsættelsen skete den 25. januar 1973, se Folketingstidende, </P>  \r\n\r\n<P>forhandlingerne, sp. 2849, 3902, 6826 og 7028, samt tillæg A, sp. </P>  \r\n\r\n<P>3841, tillæg B, sp. 2195 og 2299, samt tillæg C, sp. 1515. </P>  \r\n\r\n<P>Lovforslaget fremtrådte ved genfremsættelsen i en ny og i visse </P>  \r\n\r\n<P>henseender væsentlig ændret udgave. Såldes havde </P>  \r\n\r\n<P>afvejningsprincippet nu fundet udtryk ved en tilføjelse til lovens </P>  \r\n\r\n<P>formålsbestemmelse som et nyt stk. 3, hvori det hed: </P>  \r\n\r\n<P>&#187;Stk. 3. Ved bedømmelse af omfanget og arten og foranstaltningerne  \r\n\r\n</P>  \r\n\r\n<P>til forebyggelse og imødegåelse af forurening skal der på den ene </P>  \r\n\r\n<P>side lægges vægt på de ydre omgivelsers beskaffenhed og </P>  \r\n\r\n<P>forureningens virkninger på disse og på den anden side den </P>  \r\n\r\n<P>samfundsmæssige nytte af den virksomhed, der er nævnt i § 2, og </P>  \r\n\r\n<P>omkostningerne ved beskyttelsesforanstaltninger.&#171; </P>  \r\n\r\n<P>Videre var lovens ankesystem ændret, således at den endelige </P>  \r\n\r\n<P>administrative afgørelseskompetence henlagdes til et uafhængigt </P>  \r\n\r\n<P>miljøankenævn med repræsentation fra erhvervsinteresserne. Derved </P>  \r\n\r\n<P>sikredes princippet om afbalanceringen af miljøbeskyttelseshensyn </P>  \r\n\r\n<P>med hensynet til virksomhedernes driftsøkonomiske interesser, der </P>  \r\n\r\n<P>naturligt måtte indgå som en grundfaktor i </P>  \r\n\r\n<P>erhvervsrepræsentanternes holdninger ved behandlingen af </P>  \r\n\r\n<P>ankesager. Ved ankenævnets sammensætning undlod man derimod at </P>  \r\n\r\n<P>inddrage repræsentation fra natur- og miljøorganisationerne, idet </P>  \r\n\r\n<P>det forudsattes, at den af miljøstyrelsen udpegede del af </P>  \r\n\r\n<P>ankenævnet selv kunne varetage hensynet til natur og miljø. </P>  \r\n\r\n<P>Af ministerens skriftlige fremsættelse fremgik, at </P>  \r\n\r\n<P>erhvervsorganisationerne, der havde været inddraget i </P>  \r\n\r\n<P>forhandlingerne om lovforslaget, havde &#187;påpeget, at det ikke af </P>  \r\n\r\n<P>lovteksten i den oprindelige skikkelse tilstrækkelig tydeligt </P>  \r\n\r\n<P>fremgik, at grundlaget for alle afgørelser af miljømæssige </P>  \r\n\r\n<P>spørgsmål ud fra et realistisk synspunkt må være en samfundsmæssig </P>  \r\n\r\n<P>helhedsvurdering. I overensstemmelse hermed er </P>  \r\n\r\n<P>formålsbestemmelserne ændret på visse punkter, bl.a. er dette </P>  \r\n\r\n<P>synspunkt nu kommet til udtryk gennem den nye regel i § 1, stk. </P>  \r\n\r\n<P>3.&#171; </P>  \r\n\r\n<P>Til forståelse af bestemmelsens nærmere indhold anførtes i </P>  \r\n\r\n<P>lovforslagets bemærkninger: </P>  \r\n\r\n<P>&#187;Man har ( . . . ) ikke anset det for muligt i en lovtekst udtømmende  \r\n\r\n</P>  \r\n\r\n<P>at gøre rede for alle de hensyn, som bør indgå i overvejelserne </P>  \r\n\r\n<P>forud for iværksættelse af de enkelte foranstaltninger. Der peges </P>  \r\n\r\n<P>nu i den nye bestemmelse i stk. 3 på, at der skal tages hensyn til </P>  \r\n\r\n<P>de ydre omgivelsers beskaffenhed og til forureningens virkninger </P>  \r\n\r\n<P>på omgivelserne. Ved bedømmelsen af de enkelte udledningers </P>  \r\n\r\n<P>betydning bør man således tage hensyn til omgivelsernes sårbarhed </P>  \r\n\r\n<P>og den beskyttelsesinteresse, samfundet må knytte til disse </P>  \r\n\r\n<P>omgivelser. Det skal i denne forbindelse understreges, at der ved </P>  \r\n\r\n<P>de ydre omgivelsers beskaffenhed også tænkes på boligbebyggelse og </P>  \r\n\r\n<P>lignende, hvor også den menneskelige sundhed umiddelbart kan blive </P>  \r\n\r\n<P>berørt af forureningen. Samtidig med, at foranstaltningerne </P>  \r\n\r\n<P>således må nuanceres efter de ydre omgivelsers beskaffenhed, må </P>  \r\n\r\n<P>det imidlertid præciseres, at forureningens virkninger undertiden </P>  \r\n\r\n<P>kan have en sådan indgribende karakter, at spørgsmålet om </P>  \r\n\r\n<P>omgivelsernes modtagelighed for forureningen ikke bør være </P>  \r\n\r\n<P>afgørende. Der tænkes i denne forbindelse særligt på udledninger </P>  \r\n\r\n<P>af svært nedbrydelige stoffer eller stoffer, som kan få </P>  \r\n\r\n<P>indflydelse f.eks. på de menneskelige arveegenskaber. </P>  \r\n\r\n<P>Selv om der i forbindelse med lovforslaget lægges op til en kraftig </P>  \r\n\r\n<P>intensivering af forureningsbekæmpelsen, har man været opmærksom </P>  \r\n\r\n<P>på, at forureningsbekæmpelsen, må tage udgangspunkt i det </P>  \r\n\r\n<P>eksisterende samfund. Man har derfor fundet det nødvendigt at pege </P>  \r\n\r\n<P>på, at de foranstaltninger, som i det enkelte tilfælde bør træffes </P>  \r\n\r\n<P>til forebyggelse eller begrænsning af forureningen, må ses på </P>  \r\n\r\n<P>baggrund af den samfundsmæssige nytte, som er knyttet til den </P>  \r\n\r\n<P>virksomhed, hvis forhold man vil søge reguleret. Denne anvisning </P>  \r\n\r\n<P>på afvejning ud fra samfundsmæssige hensyn er som ovenfor nævnt </P>  \r\n\r\n<P>blevet indføjet i bestemmelsen på initiativ af </P>  \r\n\r\n<P>erhvervsorganisationerne, som også har ment, at det af selve </P>  \r\n\r\n<P>lovteksten burde fremgå, at omkostningerne ved </P>  \r\n\r\n<P>beskyttelsesforanstaltningerne bør indgå i afvejningen. Ved </P>  \r\n\r\n<P>vurderingen af en virksomheds samfundsmæssige nytte må der kunne </P>  \r\n\r\n<P>tages hensyn til virksomhedens beskæftigelsesmæssige betydning, </P>  \r\n\r\n<P>den samfundsmæssige nytte af de producerede goder og lignende. </P>  \r\n\r\n<P>Sådanne afvejninger optages sjældent udtrykkeligt i lovgivningen, </P>  \r\n\r\n<P>men det må anses for betydningsfuldt at få fremhævet disse </P>  \r\n\r\n<P>afvejningshensyn i forbindelse med et lovforslag, der giver </P>  \r\n\r\n<P>hjemmel for meget vidtgående beslutninger også over for </P>  \r\n\r\n<P>eksisterende forhold. Der peges endelig i bestemmelsen på hensynet </P>  \r\n\r\n<P>til omkostningerne ved beskyttelsesforanstaltningerne. Ved </P>  \r\n\r\n<P>vurderingen af omkostningerne bør der tages hensyn til såvel de </P>  \r\n\r\n<P>umiddelbare økonomiske følger for virksomheden som til de følger, </P>  \r\n\r\n<P>en omkostningsforøgelse kan medføre i form af stigende priser på </P>  \r\n\r\n<P>forbrugsvarer m.v. </P>  \r\n\r\n<P>De nævnte afvejningshensyn må tillægges særlig betydning i </P>  \r\n\r\n<P>forbindelse med meddelelse af påbud eller nedlæggelse af forbud </P>  \r\n\r\n<P>over for virksomheder i medfør af forslagets §§ 25 og 44.&#171; </P>  \r\n\r\n<P>Af denne præcisering af afvejningsbegrebets nærmere indhold synes det </P>  \r\n\r\n<P>at fremgå, at begrebet ikke er tiltænkt nogen rolle i forbindelse </P>  \r\n\r\n<P>med den administrative håndhævelse af miljøbeskyttelseslovens </P>  \r\n\r\n<P>bestemmelser, ligesom bemærkningerne heller ikke inddrages i de </P>  \r\n\r\n<P>overvejelser, der kan lægges til grund ved pådømmelse af </P>  \r\n\r\n<P>overtrædelser af lovens bestemmelser. </P>  \r\n\r\n<P>Der er imidlertid næppe nogen tvivl om, at de erhvervsøkonomiske </P>  \r\n\r\n<P>hensyn omsat til lokale beskæftigelsesmæssige og </P>  \r\n\r\n<P>skattegrundlagsmæssige hensyn har spillet en rolle for </P>  \r\n\r\n<P>intensiteten i den kommunale og amtskommunale forvaltning af </P>  \r\n\r\n<P>tilsyn og håndhævelse i øvrigt. Herom henvises til betænkning nr. </P>  \r\n\r\n<P>981/1983 om håndhævelse af bygge- og miljølovgivningen samt til </P>  \r\n\r\n<P>betænkning nr. 1 1985 fra miljøstyrelsen om miljøtilsyn. Af </P>  \r\n\r\n<P>sidstnævnte betænkning fremgår, at besøgshyppigheden for </P>  \r\n\r\n<P>tilsynsbesøg på virksomheder betegnet som kap. 5 a-virksomheder i </P>  \r\n\r\n<P>gennemsnit udgør 0,6-0,7 besøg pr. år, hvoraf kun ca. 15 pct. har </P>  \r\n\r\n<P>fundet sted uanmeldt. For landbrugsvirksomheders vedkommende </P>  \r\n\r\n<P>svarer besøgsfrekvensen til et besøg hvert 7. år. Lovens </P>  \r\n\r\n<P>sanktionsmidler (påbud og forbud) har over for kap. 5 - </P>  \r\n\r\n<P>virksomhederne fundet anvendelse i forbindelse med ca. 3 pct. af </P>  \r\n\r\n<P>besøgene (betænkningen s. 32 f.). Af disse oplysninger kan </P>  \r\n\r\n<P>formentlig udledes, at hensynet til erhvervene også i tilsynsfasen </P>  \r\n\r\n<P>spiller en rolle enten direkte i form af tilbageholdenhed i </P>  \r\n\r\n<P>tilsynsaktiviteterne eller indirekte i form af manglende </P>  \r\n\r\n<P>tilsynsressourcer. </P>  \r\n\r\n<P>For så vidt angår sidste led i tilsynsvirksomheden, afgørelsen af, </P>  \r\n\r\n<P>hvad der skal ske med en konstateret lovovertrædelse, er det </P>  \r\n\r\n<P>bemærkelsesværdigt, at miljøbeskyttelsesloven kun i meget spinkelt </P>  \r\n\r\n<P>omfang har været genstand for domstolenes virksomhed. Således </P>  \r\n\r\n<P>foreligger endnu ingen højesteretsafgørelse på området. Dette har </P>  \r\n\r\n<P>sammenhæng dels med den manglende tilskyndelse til at inddrage </P>  \r\n\r\n<P>domstolene i billedet af myndighedernes miljøretlige opfattelse, </P>  \r\n\r\n<P>dels med manglende tilskyndelse i efterforsknings- og påtaleleddet </P>  \r\n\r\n<P>til indsats på området. Miljølovsovertrædelser har af </P>  \r\n\r\n<P>myndighederne upåtalt kunnet reguleres via henstillinger, </P>  \r\n\r\n<P>fortolkninger, aftaler og efterfølgende lovliggørelse med heraf </P>  \r\n\r\n<P>følgende uklarhed om den præcise retstilstand på området. Dette </P>  \r\n\r\n<P>er ikke mindst understreget af den store forskellighed i den </P>  \r\n\r\n<P>regionale og lokale lovforståelse og praksis. Der kan ikke herske </P>  \r\n\r\n<P>nogen tvivl om, at afvejningsprincippet markant har understøttet </P>  \r\n\r\n<P>denne udvikling og legitimeret en udhuling af de miljøbestemte </P>  \r\n\r\n<P>intentioner, der udgør miljøbeskyttelseslovgivningens grundlag. </P>  \r\n\r\n<P>Den afsmittende virkning har gjort sig gældende ved formuleringen </P>  \r\n\r\n<P>af lov om genanvendelse og begrænsning af affald (§ 2, stk. 2) og </P>  \r\n\r\n<P>lov om kemiske stoffer og produkter (§ 2, stk. 2), hvor det samme </P>  \r\n\r\n<P>afvejningskrav af miljøhensyn og virksomhedsøkonomiske hensyn er </P>  \r\n\r\n<P>institueret. </P>  \r\n\r\n<P>Som ovenfor angivet spiller retspraksis kun en ringe rolle set over </P>  \r\n\r\n<P>hele miljøbeskyttelseslovens levetid. Uanset hvordan man i øvrigt </P>  \r\n\r\n<P>forstår det pågældende afvejningsprincip, kan lovmotiverne og den </P>  \r\n\r\n<P>gældende tekst i miljøbeskyttelseslovens § 1, stk. 3, der er </P>  \r\n\r\n<P>uændret fra lovens vedtagelse i 1973, ikke finde anvendelse som </P>  \r\n\r\n<P>grundlag for domstolenes stillingtagen til konkrete </P>  \r\n\r\n<P>miljølovsovertrædelser. </P>  \r\n\r\n<P>Dette har dog ikke afholdt domstolene fra i de forholdsvis få sager, </P>  \r\n\r\n<P>der har været til pådømmelse, at forholde sig overordentlig </P>  \r\n\r\n<P>lempeligt i såvel spørgsmål om domfældelse/frifindelse som i </P>  \r\n\r\n<P>spørgsmål om strafudmåling. Ifølge betænkningen om håndhævelse af </P>  \r\n\r\n<P>bygge- og miljølovgivningen er der i perioden 1979-83 kun fældet </P>  \r\n\r\n<P>domme i 13 større sager, hvor bødestørrelsen har varieret mellem </P>  \r\n\r\n<P>2.000 og 100.000 kr. Konfiskatoriske synspunkter har kun fremtrådt </P>  \r\n\r\n<P>som selvstændig retsfølge i 3 sager. I en enkelt sag </P>  \r\n\r\n<P>(Superfos-Vejle fra 1982) inddrager retten endda direkte </P>  \r\n\r\n<P>afvejningshensynet i miljøbeskyttelseslovens § 1, stk. 3, som </P>  \r\n\r\n<P>grundlag for afgørelsen. </P>  \r\n\r\n<P>I de tilfælde, hvor forvaltningen af miljøbeskyttelseslovgivningen er </P>  \r\n\r\n<P>henlagt til lokale folkevalgte organer, vil det ikke kunne </P>  \r\n\r\n<P>udelukkes, at forvaltningsafgørelser bliver til ud fra </P>  \r\n\r\n<P>interesseafvejningshensyn, hvor også betydelige elementer af </P>  \r\n\r\n<P>politisk skøn spiller ind. Det synes imidlertid, som om, det netop </P>  \r\n\r\n<P>på miljøbeskyttelsesområdet har været markant, at denne </P>  \r\n\r\n<P>interesseafvejning har givet sig helt uønskede udslag og samtidig </P>  \r\n\r\n<P>kun i meget behersket omfang er fremtrådt som en åbenbar præmis </P>  \r\n\r\n<P>over for befolkningen. </P>  \r\n\r\n<P>De senere års miljøbeskyttelsesdebat har derfor hovedsagelig været </P>  \r\n\r\n<P>præget af synspunkter, hvor enkeltsager er placeret som </P>  \r\n\r\n<P>udgangspunkt for debatten, og hvor de tilgrundliggende principper </P>  \r\n\r\n<P>kun undtagelsesvis er kommet frem som ledende momenter i </P>  \r\n\r\n<P>diskussionen. I så henseende har statsministerens åbningstale, se </P>  \r\n\r\n<P>Folketingstidende 1985-86, forhandlingerne, sp. 12, udgjort en </P>  \r\n\r\n<P>undtagelse i og med, at miljøproblemerne blev fremdraget netop i </P>  \r\n\r\n<P>skikkelse af afvejningshensynet. Således sagde statsministeren: </P>  \r\n\r\n<P>&#187;Miljøproblemerne er noget, vi alle sammen er i berøring med i </P>  \r\n\r\n<P>dagligdagen. Vi har brug for godt vand, vi skal kunne spise vores </P>  \r\n\r\n<P>mad uden frygt for, at det skader vores helbred. Vi ønsker at </P>  \r\n\r\n<P>værne om naturen, så balancen i den ikke bliver ødelagt. Og derfor </P>  \r\n\r\n<P>skal vi selvfølgelig fortsætte med en aktiv og effektiv </P>  \r\n\r\n<P>miljøpolitik. </P>  \r\n\r\n<P>Jeg tror, vi alle lægger stor vægt på, at det i videst muligt omfang </P>  \r\n\r\n<P>sker i snævert samarbejde og i forståelse med erhvervslivet. </P>  \r\n\r\n<P>Forureningsbekæmpelsen skal sandelig være effektiv, men vi skal </P>  \r\n\r\n<P>også søge at undgå, at den lægger for snærende bånd på vore </P>  \r\n\r\n<P>virksomheder eller belaster dem med, hvad jeg vil kalde unødigt </P>  \r\n\r\n<P>høje omkostninger. Opgaven er hele tiden at søge en brugbar og </P>  \r\n\r\n<P>rimelig balance mellem det, vi opnår, og omkostningerne ved at </P>  \r\n\r\n<P>opnå det.&#171; </P>  \r\n\r\n<P>Der er for forslagsstillerne ingen tvivl om, at dette bør være et </P>  \r\n\r\n<P>tydeligt signal til offentligheden om at indlede en debat om </P>  \r\n\r\n<P>interesseafvejningen i miljøbeskyttelseslovgivningen. </P>  \r\n\r\n<P>Som grundlag for denne debat bør det være åbenbart, at enhver </P>  \r\n\r\n<P>tilladelse og godkendelse, der er tilvejebragt på grundlag af </P>  \r\n\r\n<P>bestemmelserne i miljøbeskyttelseslovens § 1, stk. 3, </P>  \r\n\r\n<P>genanvendelseslovens § 2, stk. 2, og kemikalielovens § 2, stk. 2, </P>  \r\n\r\n<P>også skal synliggøre, at denne interesseafvejning finder sted. </P>  \r\n\r\n<P>Derfor bør denne afvejning i overensstemmelse med </P>  \r\n\r\n<P>grundprincipperne i forslag til forvaltningslov (L 4), kapitel 6, </P>  \r\n\r\n<P>også fremgå direkte af afgørelsen, såldes som den fremtræder over </P>  \r\n\r\n<P>for adressaten og for så vidt offentliggørelse finder sted over </P>  \r\n\r\n<P>for offentligheden i form af offentliggørelse af afgørelsen i </P>  \r\n\r\n<P>henhold til miljøbeskyttelseslovens § 65. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00052"
        },
        {
            "displayName": "Entydig dokumentidentifikation",
            "displayValue": "CL006037"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}