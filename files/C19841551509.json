{
    "id": 84186,
    "title": "Cirkulære om kontrol med forbud mod salg af levnedsmidler med indhold af jordnødder eller jordnøddeprodukter, hvori aflatoksin forekommer ",
    "documentTypeId": "140",
    "isSagsforlobPeriodValid": false,
    "shortName": "CIR nr 15515 af 01/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om kontrol med forbud mod salg af  \r\n\r\n levnedsmidler med indhold af jordnødder eller jordnøddeprodukter, hvori  \r\n\r\n aflatoksin forekommer </H1>  \r\n\r\n<P></P>  \r\n\r\n<BR>  \r\n\r\n SIDE  \r\n\r\n<PRE>  \r\n\r\n 1. Indledning ........................................       3  \r\n\r\n 2. Kontrollen med bekendtgørelsens overholdelse ......       4  \r\n\r\n 3. Import af jordnødder og jordnøddeprodukter ........       6  \r\n\r\n 4. Prøveudtagning ....................................       8  \r\n\r\n 5. Laboratorieundersøgelse ...........................      12  \r\n\r\n 6. Sagsbehandling ....................................      14  \r\n\r\n 7. Ikrafttrædelsesbestemmelse ........................      15  \r\n\r\n Bilag 1. Bekendtgørelsen .............................      16  \r\n\r\n Bilag 2. Passerseddel ................................      18  \r\n\r\n</PRE>  \r\n\r\n<P> <B>1 INDLEDNING </B></P>  \r\n\r\n<P>1.1 I dette cirkulære fastsættes regler for kontrollen med overholdelse af  \r\n\r\n miljøministeriets bekendtgørelse nr. 142 af 2. april 1984 om forbud mod salg  \r\n\r\n af levnedsmidler med indhold af jordnødder eller jordnøddeprodukter, hvori  \r\n\r\n aflatoksin forekommer (* 1). Bekendtgørelsen er gengivet i bilag 1. </P>  \r\n\r\n<P>Statens levnedsmiddelinstitut fastsætter disse regler for kontrollen med  \r\n\r\n overholdelsen af bekendtgørelsen efter bekendtgørelsens § 5. </P>  \r\n\r\n<P>Reglerne er bindende. </P>  \r\n\r\n<P> <B>1.2</B>  Cirkulæret afløser statens levnedsmiddelinstituts  \r\n\r\n cirkulæreskrivelse af juli 1977 om fremgangsmåden ved import af jordnødder og  \r\n\r\n jordnøddeprodukter. </P>  \r\n\r\n<P>Baggrunden for at ændre denne cirkulæreskrivelse er EF-domstolens dom af  \r\n\r\n 9. november 1983. I dommen statueres, at Danmark ved at opkræve en afgift for  \r\n\r\n sundhedskontrol ved indførsel af jordnødder og jordnøddeprodukter har  \r\n\r\n tilsidesat de forpligtelser, der påhviler det i henhold til Rom-traktatens  \r\n\r\n artikel 9 og 13. </P>  \r\n\r\n<P>Efter de nye regler skal importøren ikke afholde udgifter forbundet med  \r\n\r\n prøveudtagning og analyse. Analyse for aflatoksin, herunder prøveudtagning,  \r\n\r\n foretages vederlagsfrit af det offentlige. Importøren kan dog i stedet - for  \r\n\r\n egen regning - vælge at få udtaget og analyseret prøver af jordnødder og  \r\n\r\n jordnøddeprodukter af private laboratorier, der er autoriseret hertil af  \r\n\r\n statens tekniske prøvenævn. </P>  \r\n\r\n<P>Statens levnedsmiddelinstitut har med de nye regler også ønsket at  \r\n\r\n tilpasse kontrollen til det almindelige kontrolsystem for levnedsmidler,  \r\n\r\n hvorfor prøveudtagning i udlandet ikke længere er mulig. </P>  \r\n\r\n<P>Principperne for prøveudtagning, prøveforberedelse og analysemetode er i  \r\n\r\n øvrigt uændrede. </P>  \r\n\r\n<P CLASS=PUNKT> <B>2.</B> KONTROLLEN MED BEKENDTGØRELSENS OVERHOLDELSE </P>  \r\n\r\n<P>2.1 Varer omfattet af bekendtgørelsen </P>  \r\n\r\n<P>De følgende regler for kontrol med forbud mod salg af levnedsmidler med  \r\n\r\n indhold af jordnødder og jordnøddeprodukter, hvori aflatoksin forekommer,  \r\n\r\n gælder for varer med følgende brugstarifposition (* 2). </P>  \r\n\r\n<PRE>  \r\n\r\n  Varebeskrivelse                                       Pos.  \r\n\r\n --------------------------------------------------------------  \r\n\r\n Jordnødder med og uden skal                          12.01.310  \r\n\r\n                                                            350  \r\n\r\n Rå jordnødolie                                       15.07.650  \r\n\r\n                                                      15.07.740  \r\n\r\n Sukrede jordnødder                                   17.04.080  \r\n\r\n                                                      17.04.120  \r\n\r\n                                                      17.04.190  \r\n\r\n                                                      17.04.250  \r\n\r\n                                                      17.04.330  \r\n\r\n                                                      17.04.400  \r\n\r\n                                                      17.04.470  \r\n\r\n                                                      17.04.580  \r\n\r\n                                                      17.04.660  \r\n\r\n                                                      17.04.730  \r\n\r\n                                                      17.04.790  \r\n\r\n                                                      17.04.831  \r\n\r\n                                                      17.04.871  \r\n\r\n                                                      17.04.921  \r\n\r\n                                                      17.04.981  \r\n\r\n Ristede og saltede jordnødder samt                  20.06.010  \r\n\r\n blandinger af nødder(* 3) med indhold af  \r\n\r\n jordnødder                                                 030  \r\n\r\n Jordnøddesmør                                       21.07.278  \r\n\r\n                                                            999  \r\n\r\n</PRE>  \r\n\r\n<P> <B>2.2 Ansvar for kontrol med overholdelse af bekendtgørelsen</B>  </P>  \r\n\r\n<P>Ifølge levnedsmiddellovens § 44 er det de kommunale myndigheder, der  \r\n\r\n påser, at lovgivningen overholdes. </P>  \r\n\r\n<P>Den kommunalbestyrelse, i hvis område importøren oplagrer varen, skal  \r\n\r\n påse, at bekendtgørelsen overholdes. Kommunalbestyrelsen kan bemyndige  \r\n\r\n vedkommende levnedsmiddelkontrolenhed hertil. </P>  \r\n\r\n<P> <B>2.3 Prøveudtagning og laboratorieundersøgelse</B>  </P>  \r\n\r\n<P>Importøren kan vælge mod betaling at lade prøveudtagning og analyse udføre  \r\n\r\n af private laboratorier, der er autoriseret af statens tekniske prøvenævn(*  \r\n\r\n 4). </P>  \r\n\r\n<P>Prøveudtagning til analyse for indhold af aflatoksin skal i øvrige  \r\n\r\n tilfælde udføres af den levnedsmiddelkontrolenhed, i hvis område varen er  \r\n\r\n oplagret. </P>  \r\n\r\n<P>Den kemiske analyse af aflatoksin hører ifølge laboratorieplanen under  \r\n\r\n A-laboratoriernes arbejdsområde. A-laboratoriet kan vælge at få analysen  \r\n\r\n udført efter regning enten af et privat autoriseret laboratorium(* 4) eller  \r\n\r\n et andet A-laboratorium. </P>  \r\n\r\n<P CLASS=PUNKT> <B>3.</B> IMPORT AF JORDNØDDER OG JORDNØDDEPRODUKTER </P>  \r\n\r\n<P>Ved importøren af en vare forstås den varemodtager, der er registreret hos  \r\n\r\n toldvæsenet som importør af varen (lov nr. 519 af 13. december 1972 om told  \r\n\r\n med senere ændringer). </P>  \r\n\r\n<P>Importøren rekvirerer en passerseddel hos den kommunale myndighed, i hvis  \r\n\r\n område varen skal oplagres indtil eventuel frigivelse. En ikke udfyldt  \r\n\r\n passerseddel er gengivet i bilag 2. </P>  \r\n\r\n<P>Den kommunale myndighed sender derpå en passerseddel (in blanco) i tre  \r\n\r\n eksemplarer, der alle bærer samme nummer, til importøren. </P>  \r\n\r\n<P>Når importøren har udfyldt de tre eksemplarer, sendes passersedlen tilbage  \r\n\r\n til den kommunale myndighed. </P>  \r\n\r\n<P>Denne påtegner de tre eksemplarer, angiver til hvilken dato passersedlen  \r\n\r\n er gyldig (f.eks. en måned) og sender den til importøren. Ved forevisning af  \r\n\r\n passersedlen til toldvæsenet påtegner dette alle tre eksemplarer. Importøren  \r\n\r\n beholder selv et eksemplar. Herefter kan importøren indføre partiet til  \r\n\r\n oplagring. Den enkelte forsendelse skal oplagres samlet og må ikke fjernes  \r\n\r\n fra oplagringsstedet eller undergives behandling, før den kommunale myndighed  \r\n\r\n har truffet beslutning vedrørende varepartiets frigivelse. </P>  \r\n\r\n<P>Vælger importøren at få foretaget prøveudtagning og analyse for egen  \r\n\r\n regning af et privat laboratorium autoriseret af statens tekniske prøvenævn,  \r\n\r\n sendes senest 3 dage efter toldvæsenets påtegning et eksemplar af  \r\n\r\n passersedlen til laboratoriet og et eksemplar til den kommunale myndighed.  \r\n\r\n</P>  \r\n\r\n<P>Hvis importøren vælger at få foretaget analyse, herunder prøveudtagning  \r\n\r\n hos det offentlige, sendes to eksemplarer af passersedlen til den kommunale  \r\n\r\n myndighed. </P>  \r\n\r\n<P>Det private autoriserede laboratorium eller den kommunale myndighed  \r\n\r\n foretager prøveudtagning og analyse efter reglerne i afsnit 4, henholdsvis  \r\n\r\n afsnit 5. </P>  \r\n\r\n<P>Når resultatet af analysen foreligger, udsteder laboratoriet en  \r\n\r\n analyseattest, hvoraf det fremgår, om partiet overholder kravet i  \r\n\r\n bekendtgørelsens § 1. Analyseattesten påføres oplysning om udstedende  \r\n\r\n kommunale myndighed og nummer for passersedlen. </P>  \r\n\r\n<P>Partiet eller delpartiet (jf. side 8) anses at opfylde kravet i  \r\n\r\n bekendtgørelsens § 1, hvis analysen viser, at der ikke er påvist aflatoksin.  \r\n\r\n Med den i afsnit 5 beskrevne analysemetode er dette tilfældet, hvis  \r\n\r\n analyseresultatet for summen af aflatoksinerne B1, B2, G1, og G2 er 10 myg/kg  \r\n\r\n (10 mikrogram/kg) eller derunder. </P>  \r\n\r\n<P>Opfylder partiet kravet i bekendtgørelsens § 1, sender laboratoriet  \r\n\r\n analyseattesten direkte til importøren, som herefter kan disponere over  \r\n\r\n partiet. Samtidig sendes kopi af analyseattesten til den lokale myndighed.  \r\n\r\n</P>  \r\n\r\n<P>Opfylder partiet ikke kravet i bekendtgørelsens § 1, nedlægger den  \r\n\r\n kommunale myndighed forbud mod partiets anvendelse som levnedsmiddel. (Er  \r\n\r\n analysen udført af et privat autoriseret laboratorium, sender dette  \r\n\r\n analyseattesten til den kommunale myndighed). Samtidig sender den kommunale  \r\n\r\n myndighed en kopi af analyseattesten til statens levnedsmiddelinstitut med  \r\n\r\n henblik på orientering af andre myndigheder i EF Hot Food Line) og Norden.  \r\n\r\n</P>  \r\n\r\n<P>Partier, hvori aflatoksin forekommer i påviselig mængde, skal beslaglægges  \r\n\r\n og tilintetgøres. Frigivelse kan dog altid ske til fremstilling af raffineret  \r\n\r\n jordnødolie. Partiet kan frigives til salg i udlandet, hvis det i  \r\n\r\n handelsdokument m.v. angives, at partiet er afvist til brug som levnedsmiddel  \r\n\r\n i Danmark på grund af indhold af aflatoksin. </P>  \r\n\r\n<P>Importøren skal dokumentere over for den kommunale myndighed, at partiet  \r\n\r\n enten destrueres her i landet, anvendes til fremstilling af raffineret  \r\n\r\n jordnødolie, eller genudføres med tilkendegivelse som nævnt ovenfor. </P>  \r\n\r\n<P>Der vil kunne rekvireres flere sæt passersedler af gangen. Da  \r\n\r\n passersedlerne er nummererede, er det imidlertid nødvendigt, at alle  \r\n\r\n passersedler på et tidspunkt sendes tilbage til den kommunale myndighed, selv  \r\n\r\n om passersedlen ikke ønskes anvendt, eller den er blevet ubrugelig på grund  \r\n\r\n af fejlskrivning eller lignende. </P>  \r\n\r\n<P CLASS=PUNKT> <B>4.</B> PRØVEUDTAGNING </P>  \r\n\r\n<P>Prøveudtagningen iværksættes af den levnedsmiddelkontrolenhed, i hvis  \r\n\r\n område varen er oplagret eller af et privat laboratorium autoriseret af  \r\n\r\n statens tekniske prøvenævn, hvis importøren har valgt denne fremgangsmåde.  \r\n\r\n</P>  \r\n\r\n<P>Importøren skal, i henhold til § 46 i levnedsmiddelloven, afgive prøverne  \r\n\r\n uden vederlag. </P>  \r\n\r\n<P> <B>4.1 Detailpakkede varer</B>  </P>  \r\n\r\n<P>Ved detailpakkede varer forstås jordnødder og jordnøddeprodukter, som er  \r\n\r\n indesluttet i detailemballage, der er bestemt til først at brydes af den  \r\n\r\n endelige forbruger. </P>  \r\n\r\n<P>For detailpakkede varer udtages stikprøver, hvis størrelse er afhængig af  \r\n\r\n partistørrelsen (jf. tabel 1, side 9). </P>  \r\n\r\n<P>Af hvert parti udtages et antal stikprøver som angivet i tabel 1. Hvis  \r\n\r\n partiet består af mere end en kvalitet, opdeles partiet i et antal  \r\n\r\n delpartier, svarende til antal kvaliteter. Prøverne udtages separat af de  \r\n\r\n enkelte delpartier, som angivet i tabel 1. </P>  \r\n\r\n<P>Ved et parti forstås her varerne på en fortoldningsbegæring. </P>  \r\n\r\n<P>Ved forskel i kvalitet forstås forskel i vareart (jordnødder i skal, uden  \r\n\r\n skal, i flager (splitter), saltede eller ristede, jordnøddesmør og  \r\n\r\n jordnødolie), forskel i sortering (størrelse eller udseende) og forskel i  \r\n\r\n leverandør eller i oprindelsesland. </P>  \r\n\r\n<P>Stikprøverne udtages forskellige steder i partiet eller delpartierne for  \r\n\r\n at opnå en så repræsentativ prøve som muligt. </P>  \r\n\r\n<P>Størrelsen på den enkelte stikprøve skal svare til mindst 100 stk. (ca. 50  \r\n\r\n g) hele nødder. Ved detailpakker under 50 g udtages derfor to eller flere  \r\n\r\n pakker pr. stikprøve, ialt min. 50 g pr. stikprøve. </P>  \r\n\r\n<P>Tabel 1. Prøveudtagning for detailpakkede jordnødder og jordnøddeprodukter  \r\n\r\n</P>  \r\n\r\n<PRE>  \r\n\r\n --------------------------------------------------------------  \r\n\r\n  Partistørrelse                    Prøvens størrelse  \r\n\r\n (Antal detailpakker(* 5)             (Antal detailpakker)  \r\n\r\n --------------------------------------------------------------  \r\n\r\n        1 -      4                             alle  \r\n\r\n        5                                         4  \r\n\r\n        6 -      7                                5  \r\n\r\n        8 -      9                                6  \r\n\r\n       10 -     12                                7  \r\n\r\n       13 -     21                                8  \r\n\r\n       22 -     38                                9  \r\n\r\n       39 -     70                               10  \r\n\r\n       71 -     89                               11  \r\n\r\n       90 -    100                               12  \r\n\r\n      101 -    113                               13  \r\n\r\n      114 -    127                               14  \r\n\r\n      128 -    144                               15  \r\n\r\n      145 -    163                               16  \r\n\r\n      164 -    183                               17  \r\n\r\n      184 -    207                               18  \r\n\r\n      208 -    234                               19  \r\n\r\n      235 -    265                               20  \r\n\r\n      266 -    300                               21  \r\n\r\n      300 -    380                               22  \r\n\r\n      380 -    480                               23  \r\n\r\n      480 -    600                               24  \r\n\r\n      600 -    760                               25  \r\n\r\n      760 -    960                               26  \r\n\r\n      960 -  1.220                               27  \r\n\r\n    1.220 -  1.550                               28  \r\n\r\n    1.550 -  1.950                               29  \r\n\r\n    1.950 -  2.450                               30  \r\n\r\n    2.450 -  3.100                               31  \r\n\r\n    3.100 -  3.900                               32  \r\n\r\n    3.900 -  4.900                               33  \r\n\r\n    4.900 -  6.200                               34  \r\n\r\n    6.200 -  7.800                               35  \r\n\r\n    7.800 -  9.800                               36  \r\n\r\n    9.800 - 12.300                               37  \r\n\r\n   12.300 - 15.800                               38  \r\n\r\n   15.800 - 20.000                               39  \r\n\r\n     over   20.000                               40  \r\n\r\n</PRE>  \r\n\r\n<P> <B>4.2 Ikke-detailpakkede varer</B>  </P>  \r\n\r\n<P>For ikke-detailpakkede varer udtages en prøve af en sådan størrelse, at  \r\n\r\n den efter findeling og sammenblanding kan antages at repræsentere et  \r\n\r\n gennemsnit af partiet med hensyn til aflatoksinindhold. </P>  \r\n\r\n<P>Af hvert parti udtages et antal delprøver som angivet i tabel 2, side 11.  \r\n\r\n Hvis partiet består af mere end en kvalitet, opdeles partiet i et antal nye  \r\n\r\n delpartier, svarende til antal kvaliteter, og prøverne udtages separat af de  \r\n\r\n enkelte delpartier som angivet i tabel 2. </P>  \r\n\r\n<P>Ved et parti forstås her varerne på en fortoldningsbegæring. </P>  \r\n\r\n<P>Ved forskel i kvalitet forstås: forskel i vareart (jordnødder i skal, uden  \r\n\r\n skal, i flager (splitter), saltede eller ristede), forskel i sortering  \r\n\r\n (størrelse eller udseende) og forskel i leverandør eller oprindelsesland.  \r\n\r\n</P>  \r\n\r\n<P> For partier pakket i sdække/beholdere udtages delprøverne af hver fjerde  \r\n\r\n sæk/beholder og forenes til en samlet prøve. Delprøvernes størrelse varierer  \r\n\r\n efter partiets størrelse (antal sække), som angivet i tabel 2, således at  \r\n\r\n prøverne sammenlagt udgør ca. 20 kg. </P>  \r\n\r\n<P> For bulk-emballerede partier (container eller lignende) udtages en prøve  \r\n\r\n på ca. 20 kg, sammensat af det antal delprøver, der skulle udtages, (jf.  \r\n\r\n tabel 2), hvis partiet var pakket i sække a 50 kg. Delprøverne udtages jævnt  \r\n\r\n fordelt over beholderens rumfang. </P>  \r\n\r\n<P>De udtagne prøver anbringes i en egnet beholder, der lukkes omhyggeligt.  \r\n\r\n Beholderen forsynes med oplysninger om partiets mærker og numre, total antal  \r\n\r\n sække og passersedlens nummer. Eventuel pakkestations identifikationssymbol  \r\n\r\n angives. </P>  \r\n\r\n<P>Tabel 2. Prøveudtagning for ikke-detailpakkede jordnødder og  \r\n\r\n jordnøddeprodukter </P>  \r\n\r\n<P> <B>A = Partistørrelse (Antal sække/beholdere) </B></P>  \r\n\r\n<P>B = Antal sække/beholdere, hvoraf delprøver udtages (hver fjerde) </P>  \r\n\r\n<P>C = Vægtmængde pr. delprøve </P>  \r\n\r\n<PRE>  \r\n\r\n            A              B                 C  \r\n\r\n         1              1                 20    kg  \r\n\r\n         2              2                 10    kg  \r\n\r\n         3              3                  7    kg  \r\n\r\n         4 -  16        4                  5    kg  \r\n\r\n        17 -  20        5                  4    kg  \r\n\r\n        21 -  24        6                  3,5  kg  \r\n\r\n        25 -  28        7                  3    kg  \r\n\r\n        29 -  36        8 -   9(* 6)       2,5  kg  \r\n\r\n        37 -  48       10 -  12            2    kg  \r\n\r\n        49 -  72       13 -  18            1,5  kg  \r\n\r\n        73 -  96       19 -  24            1,0  kg  \r\n\r\n        97 - 156       25 -  39            0,75 kg  \r\n\r\n       157 - 224       40 -  56            0,50 kg  \r\n\r\n       225 - 300       57 -  75            0,40 kg  \r\n\r\n       301 - 400       76 - 100            3,30 kg  \r\n\r\n       401 - 600      101 - 150            0,20 kg  \r\n\r\n</PRE>  \r\n\r\n<P CLASS=PUNKT> <B>5.</B> LABORATORIEUNDERSØGELSE </P>  \r\n\r\n<P>Som nævnt under punkt 2.3 hører den kemiske analyse af aflatoksin ifølge  \r\n\r\n laboratorieplanen under A-laboratoriernes arbejdsområde. </P>  \r\n\r\n<P>A-laboratoriet kan vælge at få analysen udført efter regning hos enten et  \r\n\r\n privat laboratorium, autoriseret af statens tekniske prøvenævn eller et andet  \r\n\r\n A-laboratorium (jf. s. 5). </P>  \r\n\r\n<P>Importøren kan dog vælge at få prøveudtagning og laboratorieundersøgelse  \r\n\r\n udført for egen regning ved et privat autoriseret laboratorium. </P>  \r\n\r\n<P>Aflatoksinbestemmelsen udføres, indtil statens levnedsmiddelinstitut  \r\n\r\n foreskriver andet, efter Nordisk Metodik-Komitee for Levnedsmidlers metode  \r\n\r\n nr. 90 (seneste udgave, nu 1975). Ved positive fund af aflatoksin B1 og G1  \r\n\r\n bekræftes efter A.O.A.C., 13th ed., 26.083. </P>  \r\n\r\n<P> <B>5.1 Aflatoksinundersøgelse af detailpakkede jordnødder og  \r\n\r\n jordnøddeprodukter</B>  </P>  \r\n\r\n<P>Det følgende gælder for hvert delparti (jf. s. 8). </P>  \r\n\r\n<P>For jordnøddesmør og jordnødolie udføres analysen på en blanding af  \r\n\r\n stikprøverne (gennemsnitsprøve). </P>  \r\n\r\n<P>For de øvrige varer udføres analysen på det materiale, der fremkommer ved  \r\n\r\n nedenstående procedure. </P>  \r\n\r\n<P>Der aftælles (afvejes) 100 stk. jordnødder fra hver stikprøve, dog  \r\n\r\n maksimum fra 10 stikprøver. Alle således aftalte nødder inspiceres, hele  \r\n\r\n nødder skæres igennem med en skalpel, og de to halvdele inspiceres igen.  \r\n\r\n Nødder, der viser mugangreb, afvigende farve, skrumpning eller anden form for  \r\n\r\n abnormt udseende, sorteres fra. </P>  \r\n\r\n<P>De frasorterede nødder blandes, formales, og der udføres  \r\n\r\n aflatoksinanalyse. </P>  \r\n\r\n<P>De resterende nødder fra alle stikprøver blandes, formales, og der udføres  \r\n\r\n aflatoksinanalyse på denne gennemsnitsprøve. </P>  \r\n\r\n<P>De kvantitative resultater opgives, dels enkeltvis for aflatoksinets  \r\n\r\n komponenter (B1, B2, G1 og G2) dels det totale resultat. </P>  \r\n\r\n<P>Overskridelse af tolerancen på 10 myg/kg (10 mikrogram/kg) i prøven af  \r\n\r\n frasorterede nødder medfører forbud mod salg. Overskridelsen kan ikke  \r\n\r\n verificeres. </P>  \r\n\r\n<P>Overskridelse af tolerancen på 10 myg/kg (10 mikrogram/kg) i  \r\n\r\n gennemsnitsprøven skal verificeres ved gentagelse af analysen. Afgørelsen  \r\n\r\n træffes da på grundlag af gennemsnittet af de to totalværdier for  \r\n\r\n gennemsnitsprøven. </P>  \r\n\r\n<P> <B>5.2 Aflatoksinundersøgelse af ikke-detailpakkede jordnødder og  \r\n\r\n jordnøddeprodukter</B>  </P>  \r\n\r\n<P>Det følgende gælder for hvert delparti (jf. s. 8). </P>  \r\n\r\n<P>Aflatoksinbestemmelsen udføres på 50 g analyseprøve. Analyseprøven  \r\n\r\n fremkommer ved findeling og blanding af den samlede prøve på 20 kg efterfulgt  \r\n\r\n af udtagning af 100 g. </P>  \r\n\r\n<P>De kvantitative resultater opgives, dels enkeltvis for aflatoksinets  \r\n\r\n komponenter (B1, B2, G1 og G2) dels det totale resultat. Overskridelse af  \r\n\r\n tolerancen på 10 myg/kg (10 mikrogram/kg) skal verificeres ved gentagelse af  \r\n\r\n analysen på en ny analyseprøve. Afgørelsen træffes da på grundlag af  \r\n\r\n gennemsnittet af de to totalværdier. </P>  \r\n\r\n<P> <B>6.1 SAGSBEHANDLING</B>  </P>  \r\n\r\n<P> <B>6.1</B>  I henhold til levnedsmiddellovens § 44 er det  \r\n\r\n kommunalbestyrelsen eller efter dennes bemyndigelse vedkommende  \r\n\r\n levnedsmiddelkontrolenhed, der skal nedlægge forbud mod salg af varepartier  \r\n\r\n som levnedsmiddel, hvis der er påvist aflatoksin. Dette er tilfældet, hvis  \r\n\r\n summen af aflatoksinerne B1, B2, G1 og G2 er større end 10 mikrogram/kg. </P>  \r\n\r\n<P>Frigivelse kan dog altid ske til fremstilling af jordnødolie eller til  \r\n\r\n salg i udlandet, hvis det angives i handelsdokument m.v., at partiet er  \r\n\r\n afvist på grund af indhold af aflatoksin. </P>  \r\n\r\n<P> <B>6.2</B>  Opfylder varepartiet ikke ovennævnte krav, bedes den  \r\n\r\n kommunale myndighed sende kopi af analyseattesten til statens  \r\n\r\n levnedsmiddelinstitut med henblik på orientering af andre myndigheder i EF  \r\n\r\n (Hot Food Line) og Norden. </P>  \r\n\r\n<P> <B>6.3</B>  I medfør af § 10 i levnedsmiddelloven gælder kravene om  \r\n\r\n analyseattest ikke for jordnødder og jordnøddeprodukter, der kun føres gennem  \r\n\r\n landet som transitgods eller oplagres som transitgods under  \r\n\r\n tilsynsmyndighedernes kontrol. </P>  \r\n\r\n<P>Som eksempel på fritagelse for krav om analyseattest kan nævnes et  \r\n\r\n udenlandsk flyselskabs import af jordnødder, der udelukkende skal anvendes  \r\n\r\n som proviantering i selskabets egne fly og ikke til konsum eller videresalg  \r\n\r\n her i landet. </P>  \r\n\r\n<P>Fritagelse for krav til analyseattest berører dog ikke kravet om  \r\n\r\n passerseddel. </P>  \r\n\r\n<P CLASS=PUNKT> <B>7.</B> IKRAFTTRÆDELSESBESTEMMELSE </P>  \r\n\r\n<P>Dette cirkulære træder i kraft ved bekendtgørelsens bekendtgørelse i  \r\n\r\n Lovtidende. </P>  \r\n\r\n<P>Samtidig ophæves statens levnedsmiddelinstituts cirkulæreskrivelse af juli  \r\n\r\n 1977 om fremgangsmåden ved import af jordnødder og jordnøddeprodukter. </P>  \r\n\r\n<P>Niels Borre </P>  \r\n\r\n<P>Bilag 1 </P>  \r\n\r\n<P>Bekendtgørelse om forbud mod salg af levnedsmidler med indhold af  \r\n\r\n jordnødder eller jordnøddeprodukter, hvori aflatoksin forekommer </P>  \r\n\r\n<P>I medfør af §§ 13, 21, 41, 43, 44, 55, og 63 i lov nr. 310 af 6. juni 1973  \r\n\r\n om levnedsmidler m.m. som ændret ved lov nr. 108 af 29. marts 1978 fastsættes  \r\n\r\n følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Levnedsmidler med indhold af jordnødder eller  \r\n\r\n jordnøddeprodukter, hvori aflatoksin forekommer i påviselig mængde, må ikke  \r\n\r\n sælges eller overdrages til andre, jfr. dog § 4, stk. 2. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Til salg som levnedsmiddel eller til anvendelse  \r\n\r\n ved fremstilling af levnedsmidler må følgende varer kun indføres her i landet  \r\n\r\n med tilladelse fra kommunalbestyrelsen: </P>  \r\n\r\n<UL CLASS=PLAIN-LIST>  \r\n\r\n<LI>1) jordnødder i eller uden skal, </LI>  \r\n\r\n</UL>  \r\n\r\n<P>(ex pos. 12.01)* </P>  \r\n\r\n<UL CLASS=PLAIN-LIST>  \r\n\r\n<LI>2) rå jordnøddeolie, </LI>  \r\n\r\n</UL>  \r\n\r\n<P>(ex pos. 15.07)* </P>  \r\n\r\n<UL CLASS=PLAIN-LIST>  \r\n\r\n<LI>3) sukrede jordnødder, </LI>  \r\n\r\n</UL>  \r\n\r\n<P>(ex pos. 17.04)* </P>  \r\n\r\n<UL CLASS=PLAIN-LIST>  \r\n\r\n<LI>4) saltede eller ristede jordnødder og </LI>  \r\n\r\n</UL>  \r\n\r\n<P>(ex pos. 20.06)* </P>  \r\n\r\n<UL CLASS=PLAIN-LIST>  \r\n\r\n<LI>5) jordnøddesmør </LI>  \r\n\r\n</UL>  \r\n\r\n<P>(ex pos. 21.07)* </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> På skriftlig begæring indeholdende nedennævnte  \r\n\r\n oplysninger meddeler kommunalbestyrelsen indførselstilladelse til importøren  \r\n\r\n i form af en passerseddel, der angiver importørens virksomhedsnummer, navn og  \r\n\r\n adresse, varens art, mængde og oprindelsesland, stedet hvor varen opbevares,  \r\n\r\n indtil afgørelse om frigivelse træffes, jfr. § 4, og den forventede dato for  \r\n\r\n modtagelsen på opbevaringsstedet. </P>  \r\n\r\n<P CLASS=STK> <I>Stk. 2. </I> Ved fortoldning af de i § 2 nævnte varer skal  \r\n\r\n fortoldningsbegæringen for hver enkelt forsendelse ledsages af den i stk. 1  \r\n\r\n nævnte passerseddel, som påtegnes af toldvæsenet. </P>  \r\n\r\n<P CLASS=STK> <I>Stk. 3. </I> Senest 3 dage efter toldvæsenets påtegning  \r\n\r\n tilbagesender importøren passersedlen til kommunalbestyrelsen. Ikke udnyttede  \r\n\r\n passersedler skal straks efter gyldighedsperiodens udløb tilbagesendes til  \r\n\r\n kommunalbestyrelsen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den enkelte forsendelse af de i § 2 nævnte varer  \r\n\r\n skal opbevares samlet og må ikke fjernes fra opbevaringsstedet, jfr. § 3,  \r\n\r\n stk. 1, eller undergives behandling, forinden kommunalbestyrelsen har truffet  \r\n\r\n beslutning vedrørende varepartiets frigivelse, jfr. stk. 2. </P>  \r\n\r\n<P CLASS=STK> <I>Stk. 2. </I> Varepartiet frigives til anvendelse som  \r\n\r\n levnedsmiddel, hvis det ved analyseattest godtgøres, at partiet ikke  \r\n\r\n indeholder aflatoksin i påviselig mængde. Frigivelse kan dog altid ske til  \r\n\r\n fremstilling af raffineret jordnøddeolie. I alle andre tilfælde nedlægger  \r\n\r\n kommunalbestyrelsen forbud imod salg af varepartiet som levnedsmiddel. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Statens levnedsmiddelinstitut fastsætter regler  \r\n\r\n og træffer bestemmelse om gennemførelsen af kontrollen med overholdelsen af  \r\n\r\n denne bekendtgørelse. Det kan herunder fastsættes, i hvilket omfang  \r\n\r\n prøveudtagning og analyse kan foretages af private laboratorier. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Varepartier, hvori aflatoksin forekommer i  \r\n\r\n påviselig mængde, skal beslaglægges og tilintetgøres. Partiet kan dog  \r\n\r\n frigives til salg i udlandet, såfremt det angives i handelsdokumenter m.v.,  \r\n\r\n at partiet er afvist her i landet på grund af indhold af aflatoksin. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Afgørelser, truffet af kommunalbestyrelsen i  \r\n\r\n henhold til denne bekendtgørelse, kan påklages til statens  \r\n\r\n levnedsmiddelinstitut efter reglerne i kapitel 10 i lov nr. 310 af 6. juni  \r\n\r\n 1973 om levnedsmidler m.m. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Overtrædelse af bestemmelserne i nærværende  \r\n\r\n bekendtgørelse eller af afgørelser truffet i medfør af bekendtgørelsens  \r\n\r\n bestemmelser straffes med bøde eller hæfte i henhold til § 63, stk. 2 og stk.  \r\n\r\n 3, i lov nr. 310 af 6. juni 1973 om levnedsmidler m.m. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> bekendtgørelsen træder i kraft ved  \r\n\r\n bekendtgørelsen i Lovtidende. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 7 af 7.  \r\n\r\n januar 1971 om forbud mod salg af levnedsmidler med indhold af jordnødder og  \r\n\r\n jordnøddeprodukter, hvori aflatoksin forekommer. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 2. april 1984 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>CHRISTIAN CHRISTENSEN </P>  \r\n\r\n<P CLASS=MINISTER ALIGN=RIGHT>/Peter Skak-Iversen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) I det følgende benævnt bekendtgørelsen. </P>  \r\n\r\n<P>(* 2) Brugstariffen udgives af Direktoratet for Toldvæsenet og kan købes i  \r\n\r\n boghandelen. </P>  \r\n\r\n<P>(* 3) Jf. dog miljøministeriets bekendtgørelse nr. 555 af 29. november  \r\n\r\n 1974 om forbud mod indførsel af paranødder. </P>  \r\n\r\n<P>(* 4) For tiden er følgende private laboratorier autoriseret af statens  \r\n\r\n tekniske prøvenævn: Steins Laboratorium, Holsbjergvej 42, 2620 Albertslund og  \r\n\r\n Alfred Jørgensen, Gæringsfysiologisk Laboratorium A/S, Frydendalsvej 30, 1809  \r\n\r\n København V. </P>  \r\n\r\n<P>(* 5) Antal detailpakker = antal pakker i detailemballage, der er bestemt  \r\n\r\n til først at brydes af forbrugeren. Indeholder partiet flere forskellige  \r\n\r\n pakkestørrelser, fordeles prøverne i forhold til antallet af pakker af de  \r\n\r\n respektive størrelser. </P>  \r\n\r\n<P>(* 6) Eks.: af 29 - 32 udtages 8 prøver a 2,5 kg af 33 - 36 sække udtages  \r\n\r\n 9 prøver a 2,5 kg </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841551509"
        },
        {
            "displayName": "Entydig dokumentidentifikation",
            "displayValue": "CM043617"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15515"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/04/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Levnedsmiddelstyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}