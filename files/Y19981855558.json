{
    "id": 40987,
    "title": "Afståelse af helårsbolig efter 'sommerhusreglen' i ejendomsavancebeskatningslovens § 8 ",
    "documentTypeId": "250",
    "isSagsforlobPeriodValid": false,
    "shortName": "UDT nr 18555 af 05/01/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen har udarbejdet en kommentar til  \r\n\r\n Ligningsrådets afgørelse om, at en helårsbolig ikke kunne afstås skattefrit  \r\n\r\n efter &#187;sommerhusreglen&#171; i ejendomsavancebeskatningslovens § 8 stk.  \r\n\r\n 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afståelse af helårsbolig efter  \r\n\r\n &#187;sommerhusreglen&#171; i ejendomsavancebeskatningslovens § 8 </H1>  \r\n\r\n<P></P>  \r\n\r\n<P>I TfS 1998. xxx er offentliggjort en bindende forhåndsbesked, hvor  \r\n\r\n Ligningsrådet har truffet afgørelse om, at en helårsbolig ikke kunne afstås  \r\n\r\n skattefrit efter &#187;sommerhusreglen&#171; i  \r\n\r\n ejendomsavancebeskatningsloven. Ved behandlingen af sagen er det overvejet,  \r\n\r\n om et helårshus kan anses for at være en sommerhusejendom, samt hvilke  \r\n\r\n betingelser der i givet fald skal være opfyldt, for at dette er tilfældet i  \r\n\r\n relation til skattefritagelsesreglen i EBL § 8, stk. 2, der gælder for  \r\n\r\n sommerhusejendomme o. lign. </P>  \r\n\r\n<P>Parcelhusreglen i EBL § 8, stk. 1 og stk. 2 fandtes tidligere i LOSI § 2  \r\n\r\n A, stk. 1 og stk. 2. Hverken EBL eller LOSI's forarbejder indeholder en  \r\n\r\n afgrænsning af, hvilke typer ejendomme der er omfattet af stk. 1 henholdsvis  \r\n\r\n stk. 2. Sådanne overvejelser gengives derimod i SKDM 1979, s. 27, nr. 14.,  \r\n\r\n hvor et Vestre Landsrets forlig refereres. </P>  \r\n\r\n<P>I sagen havde en ejer af et helårshus, benyttet dette som helårsbolig i 1  \r\n\r\n 1/2 år og herefter kun til ophold i weekends og ferier. Dengang krævedes det,  \r\n\r\n at en ejer havde boet i et helårshus i 2 år, før det kunne sælges skattefrit.  \r\n\r\n Ejeren af huset ønskede derfor, at perioden, hvor huset havde tjent som  \r\n\r\n bolig, blev lagt sammen med den periode, hvor det havde tjent som sommerhus.  \r\n\r\n</P>  \r\n\r\n<P>Efter Vestre Landsrets opfattelse omhandler de to bestemmelser (dengang  \r\n\r\n LOSI § 2A, stk. 1 og stk. 2) to forskellige slags huse og anvender to  \r\n\r\n forskellige slags kriterier for, hvad der må anses for beboelse. Da den i  \r\n\r\n sagen omhandlede ejerbolig er købt som, anvendt som og solgt som helårsbolig,  \r\n\r\n og der i øvrigt ikke foreligger tilladelse til at anvende ejendommen som  \r\n\r\n sommerbolig, vil alene § 2A, stk. 1 kunne finde anvendelse på forholdet. </P>  \r\n\r\n<P>Med udgangspunkt heri er det Told- og Skattestyrelsens opfattelse, at  \r\n\r\n helårshuse kun kan omfattes af § 8, stk. 2, hvis huset er købt som og rent  \r\n\r\n faktisk anvendt som sommerbolig. </P>  \r\n\r\n<P>Det er ejeren, der må sandsynliggøre, at helårshuset er erhvervet til brug  \r\n\r\n for sommerbolig. </P>  \r\n\r\n<P>I nogle kommuner kræves det, at der indhentes en weekendtilladelse, for at  \r\n\r\n et helårshus kan anvendes som sommerbolig. I disse tilfælde må et skattefrit  \r\n\r\n salg efter sommerhusreglen forudsætte, at en sådan tilladelse foreligger.  \r\n\r\n</P>  \r\n\r\n<P>I andre kommuner accepteres det, at ejeren af et helårshus anvender det  \r\n\r\n efter behov. I disse tilfælde må ejeren sandsynliggøre, at helårshuset er  \r\n\r\n købt til sommerbolig på anden vis. f.eks. ved bemærkning herom i  \r\n\r\n slutseddelen, ved stempling af skødet o. lign. </P>  \r\n\r\n<P>Det er styrelsens opfattelse, at et helårshus, der købes som og anvendes  \r\n\r\n som sådan, men som efterfølgende anvendes som sommerhus, ikke kan bringes ind  \r\n\r\n under § 8, stk. 2. I de tilfælde, hvor huset har tjent til (helårs)bolig for  \r\n\r\n ejeren eller dennes husstand, er salget omfattet af § 8 stk. 1, idet ejeren  \r\n\r\n har beboet det en del af ejerperioden. </P>  \r\n\r\n<P>I de tilfælde, hvor det er andre end ejerens husstand, der har haft bolig  \r\n\r\n i huset (som i den bindende forhåndsbesked - ejerens moder), er der ikke  \r\n\r\n mulighed for skattefrit salg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TfS LV 1996 A6351 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "Y19981855558"
        },
        {
            "displayName": "Entydig dokumentidentifikation",
            "displayValue": "CA008958"
        },
        {
            "displayName": "Dato for indlæggelse",
            "displayValue": "26/06/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18555"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "05/01/1998"
        },
        {
            "displayName": "Ressortministeriets journalnummer",
            "displayValue": "99/97-4810-00149"
        },
        {
            "displayName": "Stikord",
            "displayValue": "PARCELHUSREGLEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}