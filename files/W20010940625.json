{
    "id": 155937,
    "title": "Ankestyrelsens principafgørelse U-39-01 om ulykkestilfælde - rådighedstjeneste - tilkaldevagt - ophold på bopælen - arbejdsskade - til og fra arbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 9406 af 01/11/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-39-01 om ulykkestilfælde - rådighedstjeneste - tilkaldevagt - ophold på bopælen - arbejdsskade - til og fra arbejde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i to afgørelser taget stilling til, om et ulykkestilfælde kunne anses at være forårsaget af arbejdet eller de forhold, hvorunder dette foregik, når tilskadekomsten indtraf i forbindelse med en rådighedsvagt, hvor sikrede med arbejdsgiverens accept opholdt sig uden for selve virksomhedens område.</p>\r\n   <p class=\"TekstGenerel\">Den sikrede i sag nr. 1 kom til skade efter at han var blevet kontaktet telefonisk af sin arbejdsgiver, medens han opholdt i sin private have.</p>\r\n   <p class=\"TekstGenerel\">Den sikrede i sag nr. 2 kom til skade efter, at han havde afsluttet dagens arbejde, og hvor rådighedsvagten var påbegyndt.</p>\r\n   <p class=\"TekstGenerel\">I afgørelserne fandt Ankestyrelsen, at de beskrevne ulykkestilfælde var forårsaget af arbejdet eller de forhold, hvorunder dette foregik.</p>\r\n   <p class=\"TekstGenerel\">Ankestyrelsen lagde ved afgørelserne vægt på, at sikrede på skadestidspunktet stod til rådighed for arbejdsgiveren, der havde accepteret, at den sikrede kunne opholde sig på den private bopæl under forudsætning af, at de kunne tilkaldes telefonisk.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 100100-01</p>\r\n<p>Det fremgik af arbejdsgiverens anmeldelse, at sikrede kom til skade under  rådighedstjeneste, som han varetog på sin private bopæl, og hvor han var blevet ringet op af sin arbejdsgiver. Da han skulle lægge telefonen fra sig, efter at tjenestefordeleren havde ringet og bedt ham om at møde på arbejde, vred han om i knæet med store smerter til følge. Han prøvede at komme på arbejde alligevel, men måtte dog opgive, og tage på sygehuset.</p>\r\n<p>Sikrede anførte blandt andet, at han udførte rådighedstjeneste i hjemmet, og at han gik og slog græs, da arbejdsgiveren kontaktede ham pr. mobiltelefon. Efter telefonsamtalen med tjenestefordeleren gik han over noget fugtigt og glat græs og faldt pludseligt, da højre ben gled ud. Han fik meget kraftige smerter i lår og knæ.</p>\r\n<p>Efter Arbejdsskadestyrelsens afgørelse var der tale om et ulykkestifælde, som var omfattet af loven.</p>\r\n<p>Ved afgørelsen lagde Arbejdsskadestyrelsen vægt på, at sikrede ifølge sine egne oplysninger havde rådighedstjeneste i hjemmet. Da telefonen ringede for at kalde ham på arbejde, gik han og slog græs. Efter telefonsamtalen gik han hen over græsset, der var fugtigt. Han gled i det fugtige græs og faldt og slog lår og knæ. Endvidere blev der lagt vægt på, at skaden skete i forbindelse med, at han var blevet kaldt på arbejde, da han havde rådighedstjeneste i hjemmet.</p>\r\n<p>Forsikringsselskabet klagede over afgørelsen og anførte i den uddybende klage, at græsset ville være fugtigt, også hvis telefonen ikke havde ringet. Sikrede ville ligeledes være gledet i græsset uden dette telefonopkald. Tilskadekomsten havde derfor ikke noget med hans arbejde at gøre.</p>\r\n<p>Under sagens behandling modtog Ankestyrelsen modtaget brev fra sikredes forbund, som anførte, at rådighedsvagt var en del af sikredes normale virke i arbejdsgiverens interesse. Rådighedsvagten indebar, at han ikke kunne forlade hjemmet, idet han skulle kunne modtage telefonopkald fra arbejdsgiveren. Idet han på denne måde i alle sine øvrige gøremål derved var bundet til hjemmet var hans aktivitetsmuligheder også begrænset heraf. Hvis han ikke på ulykkestidspunktet havde været bundet af sin forpligtelse over for arbejdsgiveren, havde han muligvis valgt andre gøremål i eller uden for hjemmet. Hvorvidt den pågældende plæne var fugtig eller ej, vedrørte ikke afgørelsen om arbejdsskade.</p>\r\n<p>Sagen blev behandlet i principielt møde med henblik på afklaring af, om et ulykkestilfælde kan anses som forårsaget af arbejdet eller de forhold, hvorunder dette foregår, når tilfældet indtraf under en tilkaldevagt, efter at sikrede under ophold i hjemmet var blevet tilkaldt af arbejdsgiveren.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse og anerkendte således tilskadekomsten som et ulykkestilfælde, der var forårsaget af arbejdet eller de forhold, hvorunder dette foregår, jf. lovens § 9, nr. 1.</p>\r\n<p>Ankestyrelsen lagde til grund, at sikrede opholdt sig på sin private bopæl, hvor han havde rådighedstjeneste i forhold til arbejdsgiveren. Han blev tilkaldt af sin arbejdsgiver, medens han opholdt sig i sin have, hvor græsset var ved at blive slået. Han bar på en mobiltelefon, der gjorde det muligt for arbejdsgiveren at komme i kontakt med sikrede under rådighedstjenesten. Han gled i græsset efter at han var blevet tilkaldt af sin arbejdsgiver.</p>\r\n<p>Ankestyrelsen lagde vægt på, at sikrede havde rådighedstjeneste. Arbejdsgiveren havde accepteret, at han under rådighedstjenesten kunne opholde sig på sin private bopæl og at han ikke måtte forlade hjemmet under denne tjeneste. Han skulle holde en mobiltelefon åben, således at arbejdsgiveren kunne komme i telefonisk kontakt med sikrede. Han kom til skade umiddelbart efter, at han havde modtaget et tjensteligt opkald om at møde på arbejde.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 110296-00</p>\r\n<p>Det fremgik af anmeldelsen, at sikrede på skadedagen blev påkørt af en bilist under arbejde som reparatør/maskinarbejder for arbejdsgiveren. Skaden skete, da han cyklede hjem fra jobbet, medens han havde en rådighedsvagt på 24 timer.</p>\r\n<p>Arbejdsgiveren anførte i brev til Arbejdsskadestyrelsen, at sikrede blev kørt ned af en bil på vej hjem fra arbejde efter normal arbejdstids ophør. Det kunne ikke anses som en arbejdsskade, at en bil bakkede ind i ham.</p>\r\n<p>Sikrede oplyste, at han på skadedagen kunne tilkaldes på firmaets mobiltelefon efter endt arbejdstid, det vil sige ligeledes på vej hjem fra arbejde. Hvis han var blevet ringet op på vej hjem, skulle han således returnere til firmaet. Han kunne anvende det transportmiddel ved tilkaldevagt, som han selv ønskede.</p>\r\n<p>Arbejdssgiveren havde til Arbejdskadestyrelsen udtalt, at arbejdsgiveren var enig i, at sikrede fortsat var på arbejde under sin tilkaldevagt. Han kunne teoretisk blive tilkaldt på vej hjem, hvis der opstod tekniske problemer.</p>\r\n<p>Efter Arbejdsskadestyrelsens afgørelse var der tale om et ulykkestilfælde, som var omfattet af loven.</p>\r\n<p>Arbejdsskadestyrelsen lagde ved anerkendelsen vægt på, at sikrede under sit arbejde som reparatør/maskinarbejder var udsat for en pludselig og uventet skadelig påvirkning, da han på cykel på vej fra sit arbejde, men under tilkaldevagt og således fortsat til rådighed, blev påkørt af en bil.</p>\r\n<p>Arbejdsgiveren klagede over Arbejdsskadestyrelsens afgørelse og bad samtidig styrelsen redegøre for, hvorfor sikredes sag var anerkendt som en arbejdsskade.</p>\r\n<p>Arbejdsskadestyrelsen henviste til, at hvis en lønmodtager kommer til skade, mens denne må antages at være på arbejde, er det arbejdsgivers arbejdsskadeforsikring som udbetaler erstatning til skadelidte. Dette følger af § 6 i lov om sikring mod følger af arbejdsskade. Det var således tilfældet i den konkrete sag, idet skadelidte havde tilkaldevagt og fortsat stod til rådighed for arbejdsgiveren.</p>\r\n<p>Arbejdsskadestyrelsen bemærkede, at arbejdsgiveren havde anført, at det var bilisten, der var skyld i ulykken, idet bilisten overså sin vigepligt og påkørte sikrede, og at bilistens forsikring derfor skulle dække den skete skade fremfor arbejdsgiverens arbejdsskadeforsikring.</p>\r\n<p>Arbejdsskadestyrelsen anførte, at dette ikke var en omstændighed, som styrelsen har kompetence til at vurdere. Styrelsens opgave er alene at vurdere, om der var tale om en arbejdsskade. Er det tilfældet, skal arbejdsgivers forsikringsselskab udrede erstatning. Dette gælder uanset skyldsspørgsmålet, idet arbejdsskadelovgivningen går forud for andre erstatningsordninger. Det beror på et beskyttelseshensyn i forhold til lønmodtageren. Til forskel fra den almindelige erstatningsret, hvor der skal statueres et ansvar, førend der kan udbetales erstatning til skadelidte, er dette ikke tilfældet i arbejdsskadesager. Det beror desuden på, at arbejdsskadelovgivningen er en del af den sociale lovgivning.</p>\r\n<p>Arbejdsskadestyrelsen tilføjede, at det faldt uden for styrelsens kompetence at tage stilling til spørgsmålet om, hvorvidt der mellem arbejdsgiverens arbejdsskadeforsikring og bilistens forsikring var et forsikringsretligt mellemværende.</p>\r\n<p>I arbejdsgiverens uddybende klage blev det bl.a. anført, at sikredes personskade var forvoldt ved en overtrædelse af færdselsloven af en person, der ikke var tilknyttet arbejdsgiveren. Arbejdsgiveren ønskede derfor ikke at betale for andres ulovlige handlinger.</p>\r\n<p>Sagen blev behandlet i principielt møde med henblik på afklaring af, om et ulykkestilfælde kan anses som forårsaget af arbejdet eller de forhold, hvorunder dette foregår, når tilfældet indtraf under en tilkaldevagt, efter at sikrede havde forladt arbejdsstedet ved almindelig arbejdstids ophør.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse og anerkendte således sikredes tilskadekomst som et ulykkestilfælde, der var forårsaget af arbejdet eller de forhold, hvorunder dette foregår, jf. lovens § 9, nr. 1.</p>\r\n<p>Ankestyrelsen lagde vægt på, at sikrede efter almindelig arbejdstids ophør var på vej hjem, da han blev påkørt af en bilist. Han var under hjemkørslen omfattet af virksomhedens vagttjeneste i 24 timer. Han havde pligt til at holde firmaets mobiltelefon åben, således at han kunne tilkaldes, hvis der opstod tekniske problemer på virksomheden, som krævede hans assistance.</p>\r\n<p>Sikrede var således til rådighed for arbejdsgiveren under hjemkørslen efter den almindelige arbejdstids ophør.</p>\r\n<p>Ankestyrelsen bemærkede som svar på det i klagen anførte, at arbejdsgiverens sikringspligt i loven gælder, hvis en person, der er antaget til udføre arbejde i arbejdsgiverens tjeneste, kommer til skade under udførelse af arbejde. Det er i den sammenhæng uden betydning for arbejdsgiverens sikringspligt, om et ulykkestilfælde er forvoldt ved en lovovertrædelse af en person, som ikke er tilknyttet arbejdsgiverens virksomhed. Det tillægges således heller ikke betydning, om sikrede på anden vis end via lov om sikring mod følger af arbejdsskade eventuelt er berettiget til erstatning for personskade.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010940625"
        },
        {
            "displayName": "Entydig dokumentidentifikation",
            "displayValue": "BS008731"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9406"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/11/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 100100-01110296-00"
        },
        {
            "displayName": "Stikord",
            "displayValue": "U-39-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}