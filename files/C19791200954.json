{
    "id": 72785,
    "title": "Skrivelse om kirketjeneres forpligtelser med hensyn til renholdelse og snerydning m.v. af adgangsveje til præstens kontor og konfirmandstue. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 12009 af 20/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om kirketjeneres forpligtelser med  \r\n\r\n hensyn til renholdelse og snerydning m.v. af adgangsveje til præstens kontor  \r\n\r\n og konfirmandstue. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Efter at ministeriet ved skrivelse af 29. december 1978 havde fastsat, at  \r\n\r\n udgifter til renholdelse og snerydning m.m. af adgangsveje til præstens  \r\n\r\n kontor og konfirmandstue fremtidig skal udredes af præstelønningskassen eller  \r\n\r\n eventuelt kirkekassen, har ministeriet for udvalget af 14. januar 1971  \r\n\r\n vedrørende kirkefunktionærer forelagt spørgsmålet om den ved  \r\n\r\n cirkulærskrivelsen fastsatte retstilstand bør medføre ændring af  \r\n\r\n afgrænsningen af de som tjenestemænd eller på tjenestemandslignende vilkår  \r\n\r\n ansatte kirketjeneres tjenestepligter og dermed af stillingsbeskrivelsen i  \r\n\r\n standardregulativet for kirketjenere afsnit A. </P>  \r\n\r\n<P>Fra udvalget af 14. januar 1971 har ministeriet modtaget indstilling om,  \r\n\r\n at der foretages en generel udvidelse af kirketjenernes  \r\n\r\n tjenesteforpligtelser, således at forpligtelsen til at varetage renholdelse  \r\n\r\n og snerydning m.v. af adgangsveje til præstens kontor og konfirmandstue  \r\n\r\n fremtidig kan pålægges kirketjenerne. Udvalget har endvidere indstillet, at  \r\n\r\n også forpligtelsen til at renholde og snerydde andre adgangsarealer til  \r\n\r\n præstegården bør indbefattes under kirketjenernes generelle  \r\n\r\n stillingsbeskrivelse. </P>  \r\n\r\n<P>Under henvisning hertil samt til bestemmelserne i § 42 i lov om  \r\n\r\n tjenestemænd i staten, folkeskolen og folkekirken og § 32, stk.1, i lov om  \r\n\r\n folkekirkens lønningsvæsen m.m. fastsætter ministeriet herved, at det  \r\n\r\n fremtidigt vil kunne pålægges en kirketjener, der  er ansat som tjenestemand  \r\n\r\n eller med tjenestemandslignende vilkår,  at varetage renholdelse og  \r\n\r\n snerydning m.v. af adgangsveje til  præstens (præsternes) kontor og  \r\n\r\n konfirmandstue. I tilfælde, hvor stiftsøvrigheden har godkendt, at udgifterne  \r\n\r\n ved renholdelse og snerydning af også andre adgangsarealer til præstegården  \r\n\r\n afholdes af præstelønningskassen eller kirkekassen, vil tillige forpligtelse  \r\n\r\n i så henseende kunne pålægges kirketjeneren. Et i overensstemmelse hermed  \r\n\r\n udarbejdet tillæg til standardregulativet for kirketjenere, afsnit A,  \r\n\r\n vedlægges som bilag. </P>  \r\n\r\n<P>Som det vil fremgå af tilføjelsen til standardregulativet, vil der ikke  \r\n\r\n umiddelbart som følge af nærværende skrivelse ske en ændring af  \r\n\r\n kirketjenernes aktuelle forpligtelser, idet en sådan ændring vil forudsætte  \r\n\r\n en tilføjelse til regulativets afsnit B. Såfremt der ønskes pålagt  \r\n\r\n kirketjenere aktuelle forpligtelser i overensstemmelse med foranstående, må  \r\n\r\n fremgangsmåden i kirkeministeriets cirkulære af 15. juli 1975 om ændring af  \r\n\r\n regulativer for kirke- og kirkegårdsfunktionærer følges. Udkast til  \r\n\r\n tilføjelse til regulativet skal efter disse regler forelægges kirketjeneren  \r\n\r\n til forhandling og efter dennes begæring forhandles med vedkommende faglige  \r\n\r\n organisation (Danmarks kirketjenerforening). </P>  \r\n\r\n<P>Ved afgørelsen af, om forpligtelsen skal henlægges til kirketjeneren, må  \r\n\r\n menighedsrådet naturligvis tage i betragtning, hvilken ordning der vil være  \r\n\r\n den mest hensigtsmæssige med hensyn til renholdelse og snerydning af de  \r\n\r\n omhandlede arealer. Eksisterer der i forvejen en ordning, hvorefter dette  \r\n\r\n arbejde varetages af kirkegårdens personale, rengøringsselskab eller  \r\n\r\n kommunen, og denne ordning fungerer tilfredsstillende, vil der i  \r\n\r\n almindelighed ikke være grund til en ændring af ordningen. </P>  \r\n\r\n<P>Såfremt menighedsrådet beslutter sig for at udvide kirketjenerens  \r\n\r\n forpligtelser som anført, må menighedsrådet samtidig tage stilling til om de  \r\n\r\n udvidede forpligtelser for kirketjeneren bør medføre en forhøjelse af  \r\n\r\n kirketjenerens lønkvota eller, såfremt kirketjeneren er lønnet som  \r\n\r\n heltidsbeskæftiget, om den udvidede forpligtelse vil kunne varetages indenfor  \r\n\r\n normal arbejdstid (2080 timer årlig). Skønnes dette ikke at være tilfældet,  \r\n\r\n bør en medhjælpsordning etableres. I tvivlstilfælde vil en udtalelse kunne  \r\n\r\n indhentes fra kirkeministeriets udvalg af 14. januar 1971 vedrørende  \r\n\r\n kirkefunktionærer. Der bør i regulativtilføjelsen tages stilling til, i  \r\n\r\n hvilken rækkefølge snerydning, grusning ved islag m.m. af de forskellige  \r\n\r\n arealer skal foretages. Endelig må spørgsmålet om anskaffelse af mekaniske  \r\n\r\n hjælpemidler overvejes. </P>  \r\n\r\n<P>Man henleder opmærksomheden på, at ansvaret for, at snerydning og grusning  \r\n\r\n foretages rettidigt, påhviler kirken (henholdsvis præsteembedet), og at  \r\n\r\n menighedsrådet vil kunne sikre sig imod denne risiko ved tegning af  \r\n\r\n ansvarsforsikring. </P>  \r\n\r\n<P>Der må ikke fremtidig ydes kirketjenere særskilt vederlag for arbejde, der  \r\n\r\n efter foranstående kan pålægges som tjenstlig forpligtelse. Såfremt en  \r\n\r\n kirketjener hidtil (af præsten eller menighedsrådet) har været særskilt  \r\n\r\n vederlagt herfor, vil der efter indstilling hertil af ministeriet kunne  \r\n\r\n bevilges kirketjeneren et midlertidigt personligt tillæg til udligning af  \r\n\r\n indtægtsnedgangen. </P>  \r\n\r\n<P>Nærværende skrivelse bedes bekendtgjort for provstiudvalg og menighedsråd,  \r\n\r\n under hvilke der er ansat kirketjenere med løn efter tjenestemændenes  \r\n\r\n lønrammesystem. </P>  \r\n\r\n<P>Et eksemplar af skrivelsen skal af menighedsrådet udleveres til  \r\n\r\n kirketjeneren til vedlæggelse ved kirketjenerens eksemplar af regulativet.  \r\n\r\n</P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>K. BAGGER </P>  \r\n\r\n<P>Til stiftøvrighederne </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Kirkeministeriets cirkulære af 15. juli 1975 om ændring af  \r\n\r\n regulativer for kirker og kirkegårdsfunktionærer er ophævet ved  \r\n\r\n ikrafttrædelsen af kirkeministeriets cirkulære nr. 150 af 15. september 1981  \r\n\r\n om udfærdigelse af regulativer for de ved kirker og kirkegårde ansatte. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19791200954"
        },
        {
            "displayName": "Entydig dokumentidentifikation",
            "displayValue": "CM031981"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12009"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "20/12/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Menighedsråd, provstiudvalg og stiftsøvrigheden"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 16033"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}