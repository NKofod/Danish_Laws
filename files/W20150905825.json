{
    "id": 168068,
    "title": "Ankestyrelsens principafgørelse 2-15 om sygedagpenge - uarbejdsdygtighed - bredere vurdering - selvstændig",
    "documentTypeId": "240",
    "isSagsforlobPeriodValid": true,
    "shortName": "KEN nr 9058 af 05/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 2-15 om sygedagpenge - uarbejdsdygtighed - bredere vurdering - selvstændig</p>\r\n<div class=\"Resume\">\r\n   <p class=\"TekstGenerel\" style=\"text-align: justify;\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\" style=\"text-align: justify;\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Efter tre måneders sygefravær skal vurderingen af uarbejdsdygtigheden foretages efter en bred vurdering. Det betyder efter praksis, at uarbejdsdygtigheden skal vurderes i forhold til de arbejdsområder, som pågældende på baggrund af sin uddannelse eller arbejdserfaring ville kunne varetage eventuelt efter en kortere oplæring.</p>\r\n   <p class=\"TekstGenerel\">Vurderingen af, om en selvstændig er uarbejdsdygtig efter en bred vurdering, skal foretages ud fra samme vilkår som for en lønmodtager.</p>\r\n   <p class=\"TekstGenerel\">Udbetalingen af sygedagpenge til en selvstændig kan ikke standses efter en bred vurdering, inden der er gået tre måneder, alene med henvisning til at den selvstændige kan varetage et andet arbejde. Det vil dog for selvstændige, i lighed med lønmodtagere, i særlige tilfælde være muligt at fravige udgangspunktet om, at den brede vurdering skal foretages efter tre måneder.</p>\r\n   <p class=\"TekstGenerel\">Kommunen skal tage stilling til, om der er grundlag for at yde nedsatte dagpenge, hvis den selvstændige kan genoptage arbejdet delvist.</p>\r\n   <p class=\"TekstGenerel\">Kommunen kunne i den aktuelle sag standse udbetalingen af sygedagpenge til en selvstændig efter en bred vurdering af uarbejdsdygtigheden efter tre måneders sygemelding. Der var ikke særlige grunde, der talte for et andet tidspunkt for vurderingen.</p>\r\n   <p class=\"TekstGenerel\">Der var ikke behov for gennemførelse af en arbejdsprøvning, da skånehensynene i forhold til at undgå arbejde i uhensigtsmæssige stillinger var kendte.</p>\r\n   <p class=\"TekstGenerel\">Helbredstilstanden var ikke til hinder for, at pågældende kunne varetage et andet arbejde med de nævnte skånehensyn samtidigt med, at hun skulle til yderligere undersøgelser.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om sygedagpenge - lovbekendtgørelse nr. 43 af 23. januar 2015 - § 7, stk. 3</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalg har behandlet sagen principielt for at afklare, om kommunen kan foretage en bred vurdering af en selvstændigs uarbejdsdygtighed efter 3 måneders sygemelding.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om sygedagpenge § 7, stk. 3, fastslår, at vurderingen af en persons uarbejdsdygtighed som udgangspunkt skal foretages i forhold til beskæftigelsen før sygemeldingen. Efter 3 måneders sygefravær skal vurderingen ske på grundlag af den sygemeldtes uddannelses- og beskæftigelsesområde, medmindre der er særlige grunde, der taler for andet med hensyn til tidspunktet for vurderingen.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende principafgørelse er kasseret og indarbejdet i afgørelsen:</p>\r\n<p>\r\n   <span class=\"Bold\">D-12-07</span>: En kommune havde ikke på det foreliggende haft grundlag for at standse sygedagpengeudbetalingen til en selvstændig vognmand efter ca. 1 1/2 måneds sygemelding med den begrundelse, at han ikke længere var fuldt uarbejdsdygtig ud fra en bredere vurdering af uarbejdsdygtigheden</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har truffet afgørelse i din sag om klage over afgørelse af 20. februar 2014 om ophør af udbetaling af sygedagpenge.</p>\r\n<p>Resultatet er:</p>\r\n<p>• Du havde ikke ret til sygedagpenge efter den 20. februar 2014.</p>\r\n<p>Det betyder, at vi er enige i kommunens afgørelse, som vi stadfæster.</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at du ikke kunne genoptage din beskæftigelse som selvstændig frisør på fuld tid, men at du burde kunne påtage dig andet arbejde, dog med skånehensyn over for arbejde med hoved og arme i uhensigtsmæssige stillinger.</p>\r\n<p>Vi vurderer desuden i lighed med kommunen, at der ikke var behov for gennemførelse af en arbejdsprøvning, da dine skånehensyn i forhold til at undgå arbejde i uhensigtsmæssige stillinger var kendte.</p>\r\n<p>Endeligt vurderer vi, at din helbredstilstand ikke var til hinder for, at du kunne varetage et arbejde samtidig med, at du skulle til yderligere undersøgelser.</p>\r\n<p>Vi har lagt vægt på, at du blev sygemeldt den 8. november 2013 fra din virksomhed som selvstændig frisør på grund af smerter i nakke og skuldre og hovedpine. MR-scanning af halshvirvlerne har vist discusdegenerative forandringer. Klinisk var der ikke tale om udtalte symptomer, ligesom der ikke var svære forsnævringer. Du var behandlet med fysioterapi hver 3. uge i næsten et år, men det havde ikke haft tilstrækkelig effekt. Det beskrives i attesten, at du mærkede mest til symptomerne om morgenen, når du vågnede og sidst på aftenen. Du havde det gennemgående bedre, når du holdt dig i gang og var ikke væsentligt påvirket af symptomerne om dagen.</p>\r\n<p>Desuden har vi lagt vægt på, at du var sygemeldt delvist og arbejdede op til ca. halvdelen af din normale arbejdstid på 37 timer ugentligt. Du havde således under din sygemelding fortsat varetaget et arbejde på halvdelen af ordinært arbejde i arbejdsfunktioner, hvor der ikke var taget de fornødne skånehensyn.</p>\r\n<p>Endeligt har vi lagt vægt på, at du via din uddannelse og erhvervsmæssige erfaring havde opnået kompetencer og ressourcer, der kunne bringe dig tilbage på arbejdsmarkedet f. eks. inden for de af kommunen foreslåede arbejdsområder med kontorarbejde, pædagogmedhjælper, kundebetjening i butik samt lettere pakke- og montagearbejde.</p>\r\n<p>Efter reglerne er retten til sygedagpenge betinget af, at en person er uarbejdsdygtig på grund af egen sygdom. Uarbejdsdygtigheden skal efter tre måneders sygefravær vurderes på grundlag af den sygemeldtes uddannelses- og beskæftigelsesområde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2015"
        },
        {
            "displayName": "Accession",
            "displayValue": "W20150905825"
        },
        {
            "displayName": "Entydig dokumentidentifikation",
            "displayValue": "CF001055"
        },
        {
            "displayName": "Dato for indlæggelse",
            "displayValue": "06/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9058"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "05/02/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-3310-22198"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}