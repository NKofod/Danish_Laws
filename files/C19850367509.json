{
    "id": 68956,
    "title": "Cirkulære om regional samordning af vejledningsindsatsen om uddannelses-, erhvervs- og arbejdsmarkedsforhold. (* 1)",
    "documentTypeId": "140",
    "isSagsforlobPeriodValid": false,
    "shortName": "CIR nr 3675 af 30/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om regional samordning af  \r\n\r\n vejledningsindsatsen om uddannelses-, erhvervs- og arbejdsmarkedsforhold. (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>Arbejdsmarkedsnævnene </P>  \r\n\r\n<P>Bestemmelserne i dette cirkulære er bindende for AF. De øvrige regionale  \r\n\r\n og lokale myndigheder, institutioner m.v., der berøres af cirkulæret, er  \r\n\r\n underrettet. </P>  \r\n\r\n<P> 1. Regionale udvalg </P>  \r\n\r\n<P>I hver AF-region nedsættes et udvalg til samordning af den regionale  \r\n\r\n vejledningsindsats om uddannelses-, erhvervs- og arbejdsmarkedsforhold. </P>  \r\n\r\n<P>De regionale udvalg afløser pr. 1. april 1986 de hidtidige  \r\n\r\n hovedvejlederudvalg, jfr. Erhvervsvejledningsrådets henstilling af 5. juli  \r\n\r\n 1979 og arbejdsdirektoratets cirkulære af 22. august 1979, og de hidtidige  \r\n\r\n kontaktgrupper under arbejdsmarkedsnævnene vedrørende uddannelses- og  \r\n\r\n erhvervsvejledning m.v., jfr. arbejdsdirektoratets cirkulære af 9. juni 1981.  \r\n\r\n</P>  \r\n\r\n<P>De lokale vejlederudvalg, som er nævnt i henstillingen af 5. juli 1979 og  \r\n\r\n cirkulæret af 22. august 1979, videreføres i det omfang, hvori der lokalt  \r\n\r\n skønnes at være behov derfor, jfr. pkt. 13. </P>  \r\n\r\n<P> 2. Baggrund </P>  \r\n\r\n<P>Behovet for en forenklet og mere effektiv struktur til varetagelse af den  \r\n\r\n regionale samordning af vejledningsindsatsen har været overvejet i det af  \r\n\r\n arbejdsministeriet nedsatte udvalg om den administrative tilrettelæggelse af  \r\n\r\n vejledningsindsatsen om uddannelses- og beskæftigelsesforhold. Udvalget,  \r\n\r\n hvori har deltaget repræsentanter for indenrigsministeriet,  \r\n\r\n undervisningsministeriet, Rådet for Uddannelses- og Erhvervsvejledning (RUE),  \r\n\r\n Kommunernes Landsforening, Amtsrådsforeningen, Københavns og Frederiksberg  \r\n\r\n kommuner, Landsarbejdsnævnet (LAN), arbejdsdirektoratet og AF samt  \r\n\r\n arbejdsministeriet, afgav sin rapport i juni 1984, og rapporten har herefter  \r\n\r\n været udsendt til høring hos de myndigheder m.f.., der har deltaget i  \r\n\r\n udvalgsarbejdet. </P>  \r\n\r\n<P>Desuden har samordning af vejledningen, navnlig for så vidt angår  \r\n\r\n foranstaltninger på lokalt plan mod ungdomsarbejdsløsheden, været behandlet i  \r\n\r\n den under regeringens ungdomsarbejdsløshedsudvalg nedsatte arbjedsgruppe om  \r\n\r\n lokal og regional administration af indsatsen mod ungdomsarbejdsløsheden,  \r\n\r\n hvis rapport forelå i oktober 1984. </P>  \r\n\r\n<P>Endelig er der i folketingsåret 1984/85 gennemført en række ændringer og  \r\n\r\n nydannelser i de dele af beskæftigelses- og uddannelseslovgivningen, der  \r\n\r\n berører vejledningen om uddannelses- og beskæftigelsesforhold. </P>  \r\n\r\n<P> 3. Formål </P>  \r\n\r\n<P>Den regionale samordning af vejledningsindsatsen om uddannelses-,  \r\n\r\n erhvervs- og arbejdsmarkedsforhold har til formål at sikre, at  \r\n\r\n vejledningsindsatsen kan komme til at fremstå som en helhed, både for den  \r\n\r\n vejledningssøgende og for de vejledere og myndigheder, der har opgaver i  \r\n\r\n vejledningsarbejdet. </P>  \r\n\r\n<P>Ud fra målsætningen om at opnå den bedst mulige balance på arbejdsmarkedet  \r\n\r\n må der samtidig sikres sammenhæng mellem vejledningen og uddannelses- og  \r\n\r\n beskæftigelsesmuligheder, der tilgodeser såvel arbejdsmarkedets behov som de  \r\n\r\n vejledningssøgendes ønsker. </P>  \r\n\r\n<P>Endelig skal den regionale samordning - på baggrund af den opgave- og  \r\n\r\n kompetencefordeling, der er fastlagt i beskæftigelses- og  \r\n\r\n uddannelseslovgivningen med tilhørende administrativt fastsatte regler -  \r\n\r\n afklare spørgsmål om opgave- og kompetencefordeling i den regionale  \r\n\r\n vejledningsindsats med henblik på et velfungerende samarbejde mellem de  \r\n\r\n forskellige vejledningsordninger og den bedst mulige ressourceudnyttelse i  \r\n\r\n den samlede vejledningssystem. </P>  \r\n\r\n<P> 4. Opgaver </P>  \r\n\r\n<P>Det regionale udvalg til samordning af vejledningsindsatsen har følgende  \r\n\r\n opgaver: </P>  \r\n\r\n<UL CLASS=PLAIN-LIST>  \r\n\r\n<LI>a) Informationsformidling m.v. Herunder hører samarbejde om indsamling,  \r\n\r\n bearbejdning, udarbejdelse og distribution af information og materiale af  \r\n\r\n betydning for den regionale vejledningsindsats. </LI>  \r\n\r\n</UL>  \r\n\r\n<P>Det regionale udvalg høres ved udarbejdelsen af periodiske planer for den  \r\n\r\n analyse- og prognosevirksomhed om arbejdsmarkedsforhold, der finder sted i  \r\n\r\n arbejdsmarkedsnævnets regie, og medvirker ved formidling af resultaterne fra  \r\n\r\n analyse- og prognosevirksomheden på en sådan måde, at de bliver anvendelige i  \r\n\r\n vejledningsindsatsen. </P>  \r\n\r\n<P>Det regionale udvalg gøres bekendt med relevante dele af den amtskommunale  \r\n\r\n og kommunale planlægning på social- og sundhedsområdet og med planlægningen  \r\n\r\n på uddannelsesområdet. </P>  \r\n\r\n<P>Det regionale udvalg skal være et forum for rapportering og udveksling af  \r\n\r\n de erfaringer, der opsamles af vejledere i de forskellige  \r\n\r\n vejledningsordninger, f.eks. om de unges ønsker i forhold til eksisterende  \r\n\r\n uddannelses- og beskæftigelsesmuligheder, til brug for vejledere og  \r\n\r\n myndigheder. </P>  \r\n\r\n<P>Som led i informationsformidlingen kan der udarbejdes uddannelsesnøgler,  \r\n\r\n adressefortegnelser, tidsskrifter m.v., formidles oplysninger om søgning til  \r\n\r\n og optagelse på uddannelsesinstitutioner, samt statistiske oplysninger om  \r\n\r\n uddannelses- og beskæftigelsesforhold i øvrigt. </P>  \r\n\r\n<UL CLASS=PLAIN-LIST>  \r\n\r\n<LI>b) Kurser m.v. for vejledere </LI>  \r\n\r\n</UL>  \r\n\r\n<P>Aktiviteterne kan omfatte kurser, konferencer og møder på regionalt og  \r\n\r\n lokalt plan for vejledere om vejledningsfaglige emner med det formål at sikre  \r\n\r\n informations- og erfaringsudveksling mellem vejlederne og skabe et så vidt  \r\n\r\n muligtfælles grundlag for det praktiske vejledningsarbejde samt at diskutere  \r\n\r\n og videreudvikle vejledningsmetoder, vejledningsetik og samarbejdsformer m.v.  \r\n\r\n</P>  \r\n\r\n<P>Kurserne skal tjene som et lokalt eller regionalt supplement til  \r\n\r\n uddannelses- og kursustilbud for de enkelte sektorers vejledere. I det  \r\n\r\n omfang, der af RUE er fastlagt vejledende retningslinjer for de enkelte  \r\n\r\n kursustyper, følges disse. </P>  \r\n\r\n<UL CLASS=PLAIN-LIST>  \r\n\r\n<LI>c) Arrangementer for vejledningssøgende </LI>  \r\n\r\n</UL>  \r\n\r\n<P>Det regionale udvalg kan tage initiativ til tilrettelæggelse og  \r\n\r\n gennemførelse af aktiviteter med sigte på vejledningssøgende, f.eks.  \r\n\r\n erhvervspraktik, arbejdspraktik o.lign., studiebesøg, kurser om forskellige  \r\n\r\n skoleformer, udstillinger, orienteringsdage og gæsteundervisning. Udvalget  \r\n\r\n vurderer behovet for aftaler, f.eks. med arbejdsgivere, i forbindelse med  \r\n\r\n sådanne arrangementer og har desuden til opgave at undersøge behovet for og  \r\n\r\n komme med forslag til nye aktiviteter. </P>  \r\n\r\n<P>Udvalget skal videre bidrage til samarbejdet om alle former for praktik  \r\n\r\n med et uddannelses- og erhvervsorienterende indhold, bortset fra  \r\n\r\n praktikordninger, der direkte er led i en kompetencegivende uddannelse. </P>  \r\n\r\n<UL CLASS=PLAIN-LIST>  \r\n\r\n<LI>d) Samarbejdet og opgavefordeling mellem myndigheder m.fl. </LI>  \r\n\r\n</UL>  \r\n\r\n<P>Inden for rammerne af den opgave- og kompetencefordeling, der er fastlagt  \r\n\r\n i beskæftigelses- og uddannelseslovgivningen med tilhørende administrativt  \r\n\r\n fastlagte regler, kan der i det regionale udvalg træffes (eventuelt  \r\n\r\n foreløbige) aftaler af enhver art, såvel formelle som uformelle, om  \r\n\r\n opgavefordelingen mellem de parter - myndigheder, institutioner og  \r\n\r\n arbejdsmarkedets organisationer - der deltager i vejledningsindsatsen om  \r\n\r\n uddannelses- og beskæftigelsesforhold. </P>  \r\n\r\n<P>Der kan eksempelvis være tale om koordinering af henvendelser til  \r\n\r\n arbejdsgivere om modtagelse af vejledningssøgende, informations- og  \r\n\r\n tilbagemeldingsprocedurer, samarbejdsprocedurer i øvrigt mellem de  \r\n\r\n forskellige myndigheder m.fl., herunder retningslinier for gensidig  \r\n\r\n henvisning, drøftelse af anvendelsen af forskellige vejledningsmetoder over  \r\n\r\n for grupper med særlige vejledningsbehov, samt udarbejdelse af  \r\n\r\n samarbejdsrutiner for tilrettelæggelse af vejledningsforløb for de enkelte  \r\n\r\n vejledningssøgende. </P>  \r\n\r\n<P>I opgaven indgår også tilrettelæggelse af hensigtsmæssige former for  \r\n\r\n formidling af på den ene side den viden om forholdene på arbejdsmarkedet, der  \r\n\r\n kan gøre vejledningen realistisk i forhold til arbejdsmarkedets krav, aktuelt  \r\n\r\n og i fremtiden, og på den anden side information til arbejdsmarkedet om de  \r\n\r\n vejledningssøgendes ønsker og forudsætninger og om de barrierer, som de  \r\n\r\n vejledningssøgende møder. </P>  \r\n\r\n<UL CLASS=PLAIN-LIST>  \r\n\r\n<LI>e) Ressourcer til den regionale samordning af vejledningsindsatsen </LI>  \r\n\r\n</UL>  \r\n\r\n<P>Det regionale udvalg skal arbejde for, at der tilvejebringes de nødvendige  \r\n\r\n økonomiske og andre ressourcer til det regionale samarbejde om  \r\n\r\n vejledningsindsatsen, jfr. også pkt. 14-15. </P>  \r\n\r\n<P>Udvalget forestår fordelingen af økonomisk støtte til de forskellige  \r\n\r\n samordningsaktiviteter. Fordelingen kan ske på grundlag af konkrete  \r\n\r\n ansøgninger, efter indstilling fra underudvalg, jfr. pkt. 8-11 og 12, eller  \r\n\r\n på udvalgets eget initiativ. </P>  \r\n\r\n<P>Det regionale udvalg kan henlægge de opgaver, der er nævnt under a) - d)  \r\n\r\n ovenfor, helt eller delvis til underudvalg, jfr. pkt. 8-11 og 12. Det  \r\n\r\n forudsættes, at en række opgaver, navnlig af vejledningsfaglig og praktisk  \r\n\r\n art, henlægges til det vejledningsfaglige udvalg, jfr. pkt. 8-11. </P>  \r\n\r\n<P> 5. Det regionale udvalgs sammensætning </P>  \r\n\r\n<P>Det regionale udvalg har 18 medlemmer, udpeget på følgende måde: </P>  \r\n\r\n<P>- 2 medlemmer udpeget af amtskommunen, så vidt muligt repræsenterende  \r\n\r\n henholdsvis økonomiforvaltningen og arbejdsmarkeds-/uddannelsesforvaltningen,  \r\n\r\n</P>  \r\n\r\n<P>- 4 medlemmer udpeget af regionens kommuner, så vidt muligt  \r\n\r\n repræsenterende økonomiforvaltningen, arbejdsmarkeds- og skoleforvaltningen  \r\n\r\n samt socialforvaltningen, </P>  \r\n\r\n<P>- 4 medlemmer udpeget af arbejdsmarkedsnævnet, (2 repræsenterende  \r\n\r\n arbejdsgiverorganisationerne og 2 repræsenterende  \r\n\r\n lønmodtagerorganisationerne), idet der bør tilstræbes en bred erhvervsmæssig  \r\n\r\n repræsentation, </P>  \r\n\r\n<P>- 1 medlem udpeget af de tekniske skolers bestyrelser, </P>  \r\n\r\n<P>- 1 medlem udpeget af handelsskolernes bestyrelser, </P>  \r\n\r\n<P>- 1 medlem udpeget af andre ikke-kommunale uddannelsesinstitutioner, </P>  \r\n\r\n<P>- 1 medlem udpeget af specialarbejderskolernes bestyrelser, </P>  \r\n\r\n<P>- 3 medlemmer repræsenterende vejlederne i regionen udpeget af det  \r\n\r\n vejledningsfaglige udvalg, jfr. pkt. 8, heraf 1 vejleder fra AF, samt </P>  \r\n\r\n<P>- AF-regionschefen. </P>  \r\n\r\n<P>I københavnsregionen udpeges de 6 repræsentanter for amtskommunen og  \r\n\r\n kommunerne således: </P>  \r\n\r\n<P>- 1 medlem udpeges af Københavns amtskommune, </P>  \r\n\r\n<P>- 2 medlemmer udpeget af Københavns kommune, </P>  \r\n\r\n<P>- 1 medlem udpeget af Frederiksberg kommune, samt </P>  \r\n\r\n<P>- 2 medlemmer udpeget af kommunerne i Københavns amt. </P>  \r\n\r\n<P>AF-regionschefen er formand for det regionale udvalg. </P>  \r\n\r\n<P>Der udpeges efter behov suppleanter for de enkelte medlemmer af udvalget.  \r\n\r\n</P>  \r\n\r\n<P>Ved AF-regionschefens forfald varetager suppleanten fra AF  \r\n\r\n formandshvervet. </P>  \r\n\r\n<P>AF varetager det regionale udvalgs sekretariatsforretninger, jfr. pkt. 14.  \r\n\r\n</P>  \r\n\r\n<P> 6. Møder </P>  \r\n\r\n<P>Det regionale udvalg holder møde efter behov, dog mindst 2 gange om året.  \r\n\r\n</P>  \r\n\r\n<P>I sager om ydelse af økonomisk støtte til samordnings- og  \r\n\r\n vejeldningsformål af den faste årlige beløbsramme, jfr. pkt. 15-16, har de 3  \r\n\r\n medlemmer udpeget af vejlederne i regionen ikke stemmeret. I disse sager kan  \r\n\r\n udvalget kun træffe beslutning om ydelse af økonomisk støtte, såfremt to  \r\n\r\n tredjedele af de øvrige tilstedeværende medlemmer støtter det pågældende  \r\n\r\n forslag. </P>  \r\n\r\n<P>Det regionale udvalg fastsætter i øvrigt selv sin forretningsorden. </P>  \r\n\r\n<P> 7. Kontakt til andre myndigheder m.fl. </P>  \r\n\r\n<P>Det regionale udvalg kan til fremme af vejledningssamordningen i regionen  \r\n\r\n og forbedring af vejledningstilbudene til de vejledningssøgende fremkomme med  \r\n\r\n indstillinger og rette henvendelse til de myndigheder, institutioner,  \r\n\r\n organisationer m.fl. i regionen, der varetager opgaver af betydning for  \r\n\r\n vejledningsindsatsen, herunder de myndigheder m.fl., der er repræsenteret i  \r\n\r\n udvalget. </P>  \r\n\r\n<P>Udvalget kan tilsvarende efter behov rette henvendelse til centrale  \r\n\r\n myndigheder o.lign., herunder LAN og arbejdsdirektoratet, f.eks. i  \r\n\r\n vejledningsspørgsmål, der berører flere regioner. Disse myndigheder kan  \r\n\r\n tilsvarende rette henvendelse til de regionale udvalg. </P>  \r\n\r\n<P>Udvalget kan afgive indstillinger til og forelægge spørgsmål om  \r\n\r\n vejledningen for RUE, ligesom RUE gennem henstillinger og rådgivning bistår  \r\n\r\n det regionale udvalg i varetagelsen af dets opgaver, jfr. lov nr. 276 af 10.  \r\n\r\n juni 1981 om uddannelses- og erhvervsvejledning § 2, stk. 3. </P>  \r\n\r\n<P>Det regionale udvalg udarbejder årligt en beretning om sin virksomhed. De  \r\n\r\n praktiske rammer for beretningens udformning og indhold fastlægges af RUE i  \r\n\r\n samarbejde med LAN. Beretningen tilstilles arbejdsmarkedsnævnet og andre  \r\n\r\n samarbejdspartnere på regionalt plan og desuden RUE, LAN og  \r\n\r\n arbejdsdirektoratet. </P>  \r\n\r\n<P>Sammendrag af de regionale beretninger udarbejdes af RUE i samarbejde med  \r\n\r\n LAN og sendes til interesserede myndigheder m.fl., herunder  \r\n\r\n arbejdsministeriet, undervisningsministeriet, socialstyrelsen. </P>  \r\n\r\n<P> 8. Vejledningsfagligt udvalg </P>  \r\n\r\n<P>Under det regionale udvalg nedsættes et fast underudvalg om  \r\n\r\n vejledningsfaglige spørgsmål. Det vejledningsfaglige udvalg har til formål at  \r\n\r\n styrke det vejledningsfaglige samarbejde i regionen og at bistå det regionale  \r\n\r\n udvalg i samordningen af og samarbejdet om vejledningsindsatsen. </P>  \r\n\r\n<P> 9. Det vejledningsfaglige udvalgs opgaver </P>  \r\n\r\n<P>Udvalgets opgaver er at bidrage til det regionale udvalgs koordinering af  \r\n\r\n vejledningsaktiviteterne og hermed en hensigtsmæssig udnyttelse af  \r\n\r\n vejledningsordningernes ressourcer inden for regionen. </P>  \r\n\r\n<P>Udvalget skal herved navnlig sørge for, at der udvikles et samarbejde  \r\n\r\n mellem vejledere, som har særlige indbyrdes relationer, eventuelt gennem  \r\n\r\n nedsættelse af ad hoc-arbejdsgrupper. </P>  \r\n\r\n<P>Udvalget kan videre forestå større uddannelses- og erhvervsorienterende  \r\n\r\n arrangementer inden for regionen, medvirke ved tværgående  \r\n\r\n uddannelsesforanstaltninger for vejledere og samordne indsamling,  \r\n\r\n distribution og eventuelt udarbejdelse af informationsmateriale om  \r\n\r\n uddannelses- og erhvervsforhold. </P>  \r\n\r\n<P>I udvalgets drøftelser af vejledersamarbejdet må der lægges særlig vægt  \r\n\r\n på, at der tilstræbes en arbejdsdeling, som sikrer den bedst mulige  \r\n\r\n udnyttelse af vejledernes ekspertise. Dette vil bl.a. indebære en afklaring  \r\n\r\n af, i hvilket omfang vejlederne skal varetage orienterings- og  \r\n\r\n vejledningsopgaver i forhold til hinandens elever/klienter, og i hvilket  \r\n\r\n omfang vejlederne skal underrette hinanden om bl.a. stedfunden vejledning.  \r\n\r\n Udvalget kan endelig drøfte de vejledningsfaglige principper. </P>  \r\n\r\n<P>Det regionale udvalg kan henlægge de opgaver, der er nævnt ovenfor under  \r\n\r\n pkt. 4, a) - d), helt eller delvis til det vejledningsfaglige udvalg. </P>  \r\n\r\n<P>Udvalget kan desuden bemyndige det vejledningsfaglige udvalg til at handle  \r\n\r\n på udvalgets vegne på afgrænsede sagsområder. </P>  \r\n\r\n<P>Det forudsættes, at alle vejledningsfaglige spørgsmål forelægges det  \r\n\r\n vejledningsfaglige udvalg til udtalelse, før det regionale udvalg træffer  \r\n\r\n afgørelse. </P>  \r\n\r\n<P>Det vejledningsfaglige udvalg kan også på eget initiativ afgive  \r\n\r\n indstillinger til det regionale udvalg, herunder om ydelse af økonomisk  \r\n\r\n støtte til samordningsaktiviteter. </P>  \r\n\r\n<P>Det vejledningsfaglige udvalg udpeger 3 medlemmer til det regionale  \r\n\r\n udvalg, jfr. pkt. 5. </P>  \r\n\r\n<P> 10. Det vejledningsfaglige udvalgs sammensætning </P>  \r\n\r\n<P>Det vejledningsfaglige udvalg sammensættes på følgende møde, idet  \r\n\r\n medlemmerne udpeges af de enkelte vejledergrupper: </P>  \r\n\r\n<P>- 3 medlemmer fra folkeskolen (1 skolekonsulent for uddannelses- og  \r\n\r\n erhvervsorientering, 1 skolevejleder og 1 kurator), </P>  \r\n\r\n<P>- 1 studievejleder fra gymnasieskolen, </P>  \r\n\r\n<P>- 1 studievejleder fra HF, </P>  \r\n\r\n<P>- 1 studievejleder fra handelsskolen, </P>  \r\n\r\n<P>- 1 studievejleder fra teknisk skole, </P>  \r\n\r\n<P>- 1 medlem fra specialarbejderskolerne, </P>  \r\n\r\n<P>- 1, eventuelt flere studievejledere fra videregående  \r\n\r\n uddannelsesinstitutioner (i regioner, hvor sådanne findes), </P>  \r\n\r\n<P>- 1 studievejleder fra de prøveforberedende kurser for voksne, </P>  \r\n\r\n<P>- 1 medlem fra den kommunale socialforvaltning, </P>  \r\n\r\n<P>- 1 medlem fra den kommunale ungdomsvejledning, samt </P>  \r\n\r\n<P>- 1 erhvervsvejleder fra AF. </P>  \r\n\r\n<P>Herudover kan efter behov deltage medlemmer fra andre  \r\n\r\n vejledningsordninger, f.eks. under kriminalforsorgen og forsvaret, eller fra  \r\n\r\n de kommunale beskæftigelseskonsulenter, permanent eller ad hoc. </P>  \r\n\r\n<P>Formanden for det vejledningsfaglige udvalg vælges blandt udvalgets  \r\n\r\n medlemmer for et år ad gangen. </P>  \r\n\r\n<P>AF varetager udvalgets sekretariatsforretninger. </P>  \r\n\r\n<P>Det vejledningsfaglige udvalg kan efter behov nedsætte arbejdsgrupper til  \r\n\r\n løsning af særlige, permanente eller tidsbegrænsede opgaver. Medlemmer af  \r\n\r\n sådanne arbejdsgrupper kan udpeges inden eller uden for udvalgets  \r\n\r\n medlemskreds. </P>  \r\n\r\n<P> 11. Det vejledningsfaglige udvalgs kontakt til myndigheder m.fl. </P>  \r\n\r\n<P>Udvalget forelægger sine indstillinger, forslag o.lign. for det regionale  \r\n\r\n udvalg, der herefter tager stilling til forslagene og i givet fald retter  \r\n\r\n henvendelse til berørte myndigheder m.fl. herom. Det regionale udvalg kan dog  \r\n\r\n bemyndige det vejledningsfaglige udvalg til på udvalgets vegne at varetage  \r\n\r\n kontakten til relevante myndigheder m.fl. på afgrænsede sagsområder. </P>  \r\n\r\n<P>I rene vejledningsfaglige spørgsmål, f.eks. om vejledningens indhold og  \r\n\r\n metoder, kan det vejledningsfaglige udvalg efter behov rette henvendelse til  \r\n\r\n RUE. </P>  \r\n\r\n<P> 12. Øvrige underudvalg </P>  \r\n\r\n<P>Det regionale udvalg kan, i det omfang det findes hensigtsmæssigt,  \r\n\r\n nedsætte andre underudvalg til løsning af afgrænsede, permanente eller  \r\n\r\n tidsbegrænsede opgaver. I forbindelse med nedsættelsen af sådanne underudvalg  \r\n\r\n fastlægges pågældende underudvalgs opgaver og kompetence, og samtidig tages  \r\n\r\n der stilling til varetagelsen af en eventuel sekretariatsfunktion, jfr. også  \r\n\r\n pkt. 14. </P>  \r\n\r\n<P> 13. Lokale vejlederudvalg </P>  \r\n\r\n<P>For mindre områder inden for hver region kan der etableres lokale  \r\n\r\n vejlederudvalg. Etableringen af lokale vejlederudvalg forudsættes  \r\n\r\n tilrettelagt bl.a. under hensyn til den lokale tilrettelæggelse af  \r\n\r\n samarbejdet mellem AF og kommunerne, jfr. det gældende cirkulære herom af 1.  \r\n\r\n april 1980. </P>  \r\n\r\n<P>Det regionale udvalg bør efter behov virke igangsættende og koordinerende  \r\n\r\n i forhold til arbejdet i de lokale vejlederudvalg. </P>  \r\n\r\n<P>De lokale vejlederudvalg bør normalt sammensættes på tilsvarende måde som  \r\n\r\n de vejledningsfaglige udvalg, jfr. pkt. 10. </P>  \r\n\r\n<P>Opgaverne for de lokale vejlederudvalg kan bl.a. være samarbejde om  \r\n\r\n vejledningsarrangementer, praktik, besøg i andre skoleformer, udveksling af  \r\n\r\n oplysninger om elever/klienter og gensidig information om uddannelses- og  \r\n\r\n beskæftigelsesforhold. </P>  \r\n\r\n<P>Det forudsættes, at de lokale vejlederudvalg holder det vejledningsfaglige  \r\n\r\n udvalg underrettet om deres arbejde. </P>  \r\n\r\n<P>De lokale vejlederudvalg retter henvendelse til det regionale udvalg,  \r\n\r\n eventuelt det vejledningsfaglige udvalg, om forslag og initiativer, der  \r\n\r\n kræver regional samordning. </P>  \r\n\r\n<P> 14. Sekretariatsopgaver </P>  \r\n\r\n<P>AF varetager de almindelige sekretariatsforretninger for det regionale  \r\n\r\n udvalg, jfr. pkt. 5, og for det vejledningsfaglige udvalg, jfr. pkt. 10. </P>  \r\n\r\n<P>I det omfang, der herudover opstår behov for sekretariatsmæssig bistand  \r\n\r\n til løsning af særlige opgaver for der regionale udvalg, det  \r\n\r\n vejledningsfaglige udvalg eller andre underudvalg, jfr. pkt. 12, træffes der  \r\n\r\n i det regionale udvalg aftale om, hvilke af de myndigheder og institutioner  \r\n\r\n m.v., som er repræsenteret i udvalget, der påtager sig sekretariatsopgaven.  \r\n\r\n De pågældende myndigheder og institutioner kan enten bistå AF eller  \r\n\r\n selvstændigt varetage sekretariatsopgaven. </P>  \r\n\r\n<P>De deltagende parter i eventuelle lokale vejlederudvalg, jfr. pkt. 1 og  \r\n\r\n 13, træffer aftale om varetagelsen af udvalgenes sekretariatsforretninger.  \r\n\r\n</P>  \r\n\r\n<P> 15. Finansiering </P>  \r\n\r\n<P>Det forventes, at der gennem en forhøjelse af AF's bevillinger med  \r\n\r\n virkning fra 1986 afsættes en økonomisk ramme til disposition for de  \r\n\r\n regionale udvalg. Rammens størrelse og fordelingen på regioner fastsættes  \r\n\r\n årligt af arbejdsministeriet. </P>  \r\n\r\n<P> 16. Økonomisk støtte til vejledningsformål </P>  \r\n\r\n<P>Af den beløbsramme, der er nævnt i pkt. 15, yder det regionale udvalg  \r\n\r\n efter behov økonomisk støtte til de opgaver, der er nævnt i pkt. 4, a) - d).  \r\n\r\n Støtte kan ydes efter indstilling fra underudvalg, herunder det  \r\n\r\n vejledningsfaglige udvalg, efter konkret ansøgning eller på det regionale  \r\n\r\n udvalgs eget initiativ. </P>  \r\n\r\n<P>Derimod forudsættes ufgifter for medlemmerne ved deltagelse i arbejdet i  \r\n\r\n det regionale udvalg, underudvalg og arbejdsgrupper afholdt af de respektive  \r\n\r\n myndigheder, intitutioner m.fl. For medlemmer af arbejdsmarkedsnævnet  \r\n\r\n udbetales mødehonorar svarende til deltagelse i møder i nævnets underudvalg.  \r\n\r\n</P>  \r\n\r\n<P> 17. Redegørelse for økonomisk støtte, regnskab m.v. </P>  \r\n\r\n<P>I det regionale udvalgs årlige beretning, jfr. pkt. 7, redegøres der for,  \r\n\r\n til hvilke formål der i beretningsåret er ydet økonomisk støtte. </P>  \r\n\r\n<P>Regnskabsaflæggelse og revision følger de retningslinier, der gælder for  \r\n\r\n AF's bevillinger i øvrigt. </P>  \r\n\r\n<P> 18. Ikrafttræden </P>  \r\n\r\n<P>Nærværende cirkulære træder i kraft den 1. april 1986. </P>  \r\n\r\n<P>Samtidig ophæves arbejdsdirektoratets cirkulære af 22. august 1979 (om  \r\n\r\n etablering af et regionalt/lokalt samarbejde mellem vejledergrupper, der  \r\n\r\n beskæftiger sig med uddannelses- og erhvervsvejledning) og  \r\n\r\n arbejdsdirektoratets cirkulære af 9. juni 1981 (om nedsættelse af  \r\n\r\n kontaktgrupper under arbejdsmarkedsnævnene vedrørende uddannelses- og  \r\n\r\n erhvervsvejledning m.v.). </P>  \r\n\r\n<P>Rådet for Uddannelses- og Erhvervsvejledning (RUE) har meddelt, at rådet  \r\n\r\n betragter Erhvervsvejledningsrådets henstilling af 5. juli 1979 (om  \r\n\r\n etablering af regionalt/lokalt samarbejde mellem personalegrupper, der  \r\n\r\n beskæftiger sig med uddannelses- og erhvervsvejledning som bortfaldet og  \r\n\r\n afløst af retningslinierne i nærværende cirkulære. </P>  \r\n\r\n<P>De opgaver vedrørende lære- og praktikpladser, som hidtil har været  \r\n\r\n varetaget af kontaktgrupperne under arbejdsmarkedsnævnene, jfr. nævnte  \r\n\r\n cirkulære af 9. juni 1981, vil fremtidig blive varetaget af nævnene. </P>  \r\n\r\n<P>P.D.V. </P>  \r\n\r\n<P>Else Marie Kjerkegaard </P>  \r\n\r\n<P>kontorchef </P>  \r\n\r\n<P>/Erik Herluf </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) AF-cirkulære nr. 28/85"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19850367509"
        },
        {
            "displayName": "Entydig dokumentidentifikation",
            "displayValue": "CM028140"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3675"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "30/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsdirektoratets 4. kt. j.nr. 85-429-25"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}