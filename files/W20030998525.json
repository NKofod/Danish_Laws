{
    "id": 155983,
    "title": "Ankestyrelsens principafgørelse U-29-03 om anerkendelse - faldskade - skiløb - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9985 af 03/09/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-29-03 om anerkendelse - faldskade - skiløb - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen afviste at anerkende en hændelse, hvor sikrede - på slalomski - faldt i et sving fordi underlaget var iset og glat.</p>\r\n   <p class=\"TekstGenerel\">Ved vurderingen af, om der i forbindelse med skiløb er dokumenteret en udefra kommende indvirkning, forstået som en usædvanlig afvigelse, lægges der bl.a. vægt på årsagen til og omstændighederne ved faldet samt hændelsen og skadens karakter. Udgangspunktet for vurderingen er, at sikrede, der begiver sig ud på ski har til hensigt at glide. Hvis en skade skal anerkendes er det forhold, at skiløberen falder, fordi det er glat derfor ikke tilstrækkeligt til at anerkende faldet som ulykkestilfælde. Anerkendelse må således forudsætte, at der kommer en påvirkning udefra, som skiløberen ikke kunne forudse og som ikke var forventelig.</p>\r\n   <p class=\"TekstGenerel\">Ankestyrelsen vurderede, at der ikke i den aktuelle sag var dokumenteret en udefra kommende indvirkning, forstået som en usædvanlig afvigelse, der gik ud over, hvad sikrede måtte forvente i forbindelse med skiløb på isede løjper</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sikrede var i forbindelse med sit arbejde som pædagog på et behandlingshjem med eleverne på skiferie i Østrig. Første dag, sikrede var ude at løbe på ski, faldt han i et sving og slog venstre knæ ned i løjpen. Sikrede har forklaret, at det var første gang, han stod på ski, og at løjpen var meget slidt og iset, da det ikke havde sneet i længere tid.</p>\r\n<p>Sagen blev behandlet i principielt møde med henblik på præcisering af anerkendelsespraksis om hændelser, opstået i forbindelse med skiløb.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at den anmeldte hændelse ikke kunne anerkendes som ulykkestilfælde.</p>\r\n<p>Ankestyrelsen begrundede afgørelsen med, at der ikke var dokumenteret en pludselig og udefra kommende indvirkning i form af en usædvanlig afvigelse, der går ud over, hvad sikrede må være forberedt på i forbindelse med skiløb på iset løjpe. Ankestyrelsen henviste desuden til, at sikrede som førstegangs skiløber måtte være forberedt på at falde.</p>\r\n<p>Ankestyrelsen tiltrådte således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030998525"
        },
        {
            "displayName": "Entydig dokumentidentifikation",
            "displayValue": "BS008777"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9985"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "03/09/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1009978-02"
        },
        {
            "displayName": "Stikord",
            "displayValue": "U-29-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}