{
    "id": 32345,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26140 af 16/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse til lokal  \r\n\r\n radio virksomhed med den begrundelse, at det af nævnet opstillede krav om  \r\n\r\n oplysninger vedr. ansøgerens økonomiske muligheder for at gennemføre de  \r\n\r\n opstillede programplaner ikke er opfyldt. Udvalget lagde til grund, at nævnet  \r\n\r\n har ønsket de omhandlede oplysninger om ansøgerens økonomiske forhold for at  \r\n\r\n kunne vurdere ansøgerens faktiske mulighed for at gennemføre en  \r\n\r\n programvirksomhed, som angivet i ansøgningen. Det var udvalgets opfattelse -  \r\n\r\n som også er lagt til grund i en tidligere afgørelse vedr. samme ansøger - at  \r\n\r\n et nævn er berettiget til at kræve sådanne oplysninger, før der tages  \r\n\r\n stilling til en ansøgning om sendetilladelse. Udvalget var endvidere enig med  \r\n\r\n nævnet i, at de oplysninger ansøgeren har givet som svar på nævnets  \r\n\r\n anmodning, klart ikke opfylder de krav, nævnet herefter kan stille. Klager  \r\n\r\n fik på denne baggrund ikke medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 16. april 1991 har Udvalget vedr. Lokal Radio og TV  \r\n\r\n behandlet en klage af 25. februar 1991 fra Radio Vestsjælland, Høng, over en  \r\n\r\n afgørelse om afslag på ansøgning om sendetilladelse til lokal  \r\n\r\n radiovirksomhed. Afgørelsen er truffet af Lokalradionævnet for Gørlev,  \r\n\r\n Dianalund og Høng kommuner og meddelt i brev af 6. februar 1991. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 6. februar 1991 begrunder nævnet afslaget med, at det af nævnet  \r\n\r\n opstillede krav om oplysninger vedr. ansøgerens økonomiske muligheder for at  \r\n\r\n gennemføre de opstillede programplaner ikke er opfyldt. </P>  \r\n\r\n<P>I brev af 25. februar 1991 klages over afgørelsen. Det anføres, at der i  \r\n\r\n lovgivningen ikke står et eneste ord omkring ansøgerens økonomiske formåen,  \r\n\r\n eller at nævnet kan kræve oplysninger af en sådan karakter. Det anføres  \r\n\r\n endvidere, at ansøgningen er skrevet udfra Generaldirektoratet for P&amp;T's  \r\n\r\n vejledning om tilladelse til lokal radiovirksomhed, hvoraf det bl.a. fremgår,  \r\n\r\n at der eventuelt kan gives foreløbige oplysninger om de planer, man har, og  \r\n\r\n at de anslåede årlige anlægs- og driftsudgifter angives. </P>  \r\n\r\n<P>I udtalelse af 11. marts 1991 med bilag fra nævnet fastholdes afslaget.  \r\n\r\n Det anføres, at nævnet forud for mødet havde opfordret Radio Vestsjælland til  \r\n\r\n at fremsende nærmere oplysninger om de økonomiske muligheder for at  \r\n\r\n gennemføre de opstillede programplaner. Ved brev af 4. februar 1991 meddelte  \r\n\r\n Radio Vestsjælland, at radioen ikke så sig i stand til at redegøre nærmere  \r\n\r\n for økonomien. Det anføres endelig, at formanden for radioen på nævnets møde  \r\n\r\n den 5. februar 1991 ikke kunne redegøre for, hvorledes de budgetterede  \r\n\r\n anlægsudgifter kunne frembringes eller budgettets indtægtsside kunne  \r\n\r\n opfyldes. </P>  \r\n\r\n<P>I supplerende udtalelse af 20. marts 1991 fra klager bemærkes, at  \r\n\r\n anlægsudgifterne vil blive tilvejebragt gennem kautionerede lån i et  \r\n\r\n pengeinstitut, når sendetilladelsen foreligger. Med hensyn til indtægtssiden  \r\n\r\n føler klager ikke, at det er ansvarligt eller nødvendigt at give en  \r\n\r\n redegørelse for denne, da indtægterne udelukkende er anslåede. Klager  \r\n\r\n henviser endelig til, at der intet i Generaldirektoratet for P&amp;T's  \r\n\r\n vejledning står om, at en indtægtsgaranti er en betingelse for at opnå  \r\n\r\n sendetilladelse. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Udvalget lægger til grund, at nævnet har ønsket de omhandlede oplysninger  \r\n\r\n om ansøgerens økonomiske forhold for at kunne vurdere ansøgerens faktiske  \r\n\r\n mulighed for at gennemføre en programvirksomhed, som angivet i ansøgningen.  \r\n\r\n</P>  \r\n\r\n<P>Det er udvalgets opfattelse - som også er lagt til grund i en tidligere  \r\n\r\n afgørelse vedr. samme ansøger - at et nævn er berettiget til at kræve sådanne  \r\n\r\n oplysninger, før der tages stilling til en ansøgning om sendetilladelse. </P>  \r\n\r\n<P>Udvalget må endvidere være enig med nævnet i, at de oplysninger ansøgeren  \r\n\r\n har givet som svar på nævnets anmodning, klart ikke opfylder de krav, nævnet  \r\n\r\n herefter kan stille. </P>  \r\n\r\n<P>I overenstemmelse hermed træffer udvalget følgende afgørelse: </P>  \r\n\r\n<P>På det foreliggende grundlag kan der ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912614025"
        },
        {
            "displayName": "Entydig dokumentidentifikation",
            "displayValue": "CA000256"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26140"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "16/04/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6124-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}