{
    "id": 49040,
    "title": "Cirkulære om reservation af arealer til et hovedtransmissionsnet for naturgas i Danmark (Til samtlige kommunalbestyrelser, amtsråd og Hovedstadsrådet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 35 af 28/02/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om reservation af arealer til et  \r\n\r\n hovedtransmissionsnet for naturgas i Danmark </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og Hovedstadsrådet) </P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>Miljøministeriet fastsætter i dette cirkulære, at der skal reserveres  \r\n\r\n arealer, som vil være nødvendige for et hovedtransmissionsnet for naturgas.  \r\n\r\n</P>  \r\n\r\n<P>Reservationen har karakter af en friholdelse af de omhandlede arealer,  \r\n\r\n således at der i tiden indtil der er truffet endelig afgørelse om etablering  \r\n\r\n af et naturgasnet, og indtil nettet er anlagt ikke opføres bygninger eller  \r\n\r\n udføres anlæg, der vil være til hinder for nettet. </P>  \r\n\r\n<P>Baggrunden for arealreservationen er regeringens energipolitiske  \r\n\r\n overvejelser med henblik på en formindskelse af landets store afhængighed af  \r\n\r\n olietilførsler og den voksende sandsynlighed for, at det vil være muligt at  \r\n\r\n tilføre landet naturgas fra boringer i Vesterhavet. </P>  \r\n\r\n<P>Cirkulæret udstedes i henhold til § 4 og § 9, stk. 2, i lov om lands- og  \r\n\r\n regionplanlægning (miljøministeriets lovbekendtgørelse nr. 477 af 19.  \r\n\r\n september 1975) og § 9, stk. 3, i lov om by- og landzoner (miljøministeriets  \r\n\r\n lovbekendtgørelse nr. 494 af 19. september 1975). </P>  \r\n\r\n<P>Cirkulærets pkt. II indeholder de forudsætninger vedrørende  \r\n\r\n naturgasledningsnettet, som skal lægges til grund for regionplanlægningen. I  \r\n\r\n pkt. III er følgerne heraf for kommune- og lokalplanlægningen omtalt, og i  \r\n\r\n pkt. IV er der indeholdt nærmere forskrifter for zonemyndighedernes  \r\n\r\n administration af §§ 6-8 i by- og landzoneloven. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 og § 9, stk. 2, i lands- og regionplanloven fastsættes  \r\n\r\n herved efter forhandling med de berørte ministre og de kommunale  \r\n\r\n organisationer, at regionplanlægningen skal udføres udfra den forudsætning,  \r\n\r\n at der i et bælte på 50 m's bredde og med den på vedhæftede kortbilag angivne  \r\n\r\n linieføring skal reserveres areal til et hovedtransmissionsnet for naturgas.  \r\n\r\n Den således fastlagte linieføring har været forhandlet med de berørte  \r\n\r\n regionale og kommunale myndigheder samt berørte statsmyndigheder. </P>  \r\n\r\n<P>Regionplanmyndigheden skal herefter i regionplanerne forbeholde det  \r\n\r\n reserverede areal til det omhandlede ledningsnet, jfr. § 7, stk. 1, litra 2 i  \r\n\r\n lands- og regionplanloven. Det vil sige, at arealet ikke må planlægges til  \r\n\r\n bolig- eller erhvervsformål eller til andre foranstaltninger, herunder også  \r\n\r\n rekreative anlæg. </P>  \r\n\r\n<P>Reservationer af arealer i regionplanerne til fremtidige overordnede  \r\n\r\n trafik- og ledningsanlæg (transportkorridorer) må endvidere planlægges med  \r\n\r\n overvejelser om, i hvilken udstrækning de kan kombineres med de her foretagne  \r\n\r\n reservationer. Det kan i denne forbindelse oplyses, at det er aftalt med  \r\n\r\n handelsministeriet, at de nu foretagne arealreservationer til naturgas, i den  \r\n\r\n udstrækning det er foreneligt med dette hovedformål, også vil kunne benyttes  \r\n\r\n til andre trafik- og ledningsanlæg. </P>  \r\n\r\n<P>Kortbilag 1 er et oversigtskort over hele transmissionsnettet. Til de  \r\n\r\n berørte amtsråd og kommunalbestyrelser er der af planstyrelsen udsendt de  \r\n\r\n kort i 1:25.000, som skal danne grundlag for regionplanlægningen og  \r\n\r\n administrationen i øvrigt. </P>  \r\n\r\n<P>Mere detaljerede kort (1:4.000) vil blive udsendt af planstyrelsen. </P>  \r\n\r\n<P>I bilag 2 er nævnt de amtsråd og kommunalbestyrelser, som berøres af  \r\n\r\n ovennævnte arealreservation. </P>  \r\n\r\n<P>III. Kommune- og lokalplanlægningen </P>  \r\n\r\n<P CLASS=PUNKT> <B>1.</B> Kommuneplanlægningen </P>  \r\n\r\n<P>I medfør af § 2, jfr. § 15, stk. 1, i kommuneplanloven (lov nr. 287 af 26.  \r\n\r\n juni 1975) skal kommunalbestyrelsen, når der foreligger en godkendt  \r\n\r\n regionplan, tilvejebringe en kommuneplan, som ikke må stride mod  \r\n\r\n regionplanlægningen eller mod beslutninger efter lands- og regionplanlovens §  \r\n\r\n 4. </P>  \r\n\r\n<P>Det påhviler således kommunalbestyrelsen ved udarbejdelsen af  \r\n\r\n kommuneplanen i overensstemmelse med ovennævnte landsplandirektiv at sikre de  \r\n\r\n for hovedtransmissionsnettet nødvendige arealer i kommuneplanen, jfr. § 3,  \r\n\r\n stk. 2, litra 5 og § 3, stk. 3, litra 2, i kommuneplanloven. </P>  \r\n\r\n<P>I medfør af § 8, stk. 1, i kommuneplanloven påhviler det amtsrådet at  \r\n\r\n påse, at kommuneplanforslaget er i overensstemmelse med regionplanlægningen  \r\n\r\n og beslutninger i medfør af lands- og regionplanlovens § 4. </P>  \r\n\r\n<P>Amtsrådet skal således ved sin administration af kommuneplanlovens § 8  \r\n\r\n påse, at kommuneplanen er i overensstemmelse med ovennævnte i pkt. II  \r\n\r\n indeholdte landsplandirektiv. </P>  \r\n\r\n<P CLASS=PUNKT> <B>2.</B> § 15-rammerne </P>  \r\n\r\n<P>I overgangsperioden indtil kommuneplanen foreligger kan de arealer, som er  \r\n\r\n forbeholdt naturgasledningsnettet, være omfattet af godkendte midlertidige  \r\n\r\n rammer for lokalplanlægningen, jfr. § 15, stk. 2, i kommuneplanloven. </P>  \r\n\r\n<P>I disse situationer skal kommunalbestyrelserne i deres lokalplanlægning  \r\n\r\n tage hensyn til arealreservationen, også selvom denne vedrører områder  \r\n\r\n indenfor § 15-rammerne. </P>  \r\n\r\n<P>I de situationer, hvor kommunalbestyrelsen ønsker at udvide eller ændre de  \r\n\r\n godkendte § 15-rammer til at omfatte det nu reserverede areal til  \r\n\r\n ledningsnettet, skal forslaget til ændring af § 15-rammerne lægge  \r\n\r\n arealreservationen til grund. </P>  \r\n\r\n<P CLASS=PUNKT> <B>3.</B> Lokalplanlægningen </P>  \r\n\r\n<P>En følge af den ved dette cirkulære foretagne arealreservation til  \r\n\r\n hovedtransmissionsnettet kan blive, at kommunalbestyrelsen nødsages til at  \r\n\r\n nedlægge forbud i medfør af § 17 i kommuneplanloven, hvis den mødes med  \r\n\r\n byggeandragender eller anmeldelser vedrørende det af reservationen omfattede  \r\n\r\n areal, og hvis det pågældende bygge- og anlægsarbejde ikke kan hindres på  \r\n\r\n anden måde. </P>  \r\n\r\n<P>Også byggeri i landzone, som ikke kræver tilladelse i henhold til by- og  \r\n\r\n landzoneloven, og som kommunen modtager byggeanmeldelse om, jfr.  \r\n\r\n bygningsreglement 1977, 13.9.5, stk. 5, må kommunalbestyrelsen hindre som  \r\n\r\n ovenfor beskrevet. </P>  \r\n\r\n<P>Det anførte vil således gælde i alle de tilfælde, hvor en konkret  \r\n\r\n foranstaltning er umiddelbar lovlig, enten i medfør af en byplanvedtægt/  \r\n\r\n lokalplan, eller i medfør af reglerne i kommuneplanlovens kap. 6 samt  \r\n\r\n zoneloven. </P>  \r\n\r\n<P>Kommunalbestyrelsen må herefter udarbejde et lokalplanforslag, hvor det  \r\n\r\n reserverede areal udlægges til ledningsanlæg, jfr. kommuneplanlovens § 18,  \r\n\r\n stk. 1, litra 5, og friholdes for bebyggelse m. v. </P>  \r\n\r\n<P>I medfør af § 23, stk. 1, litra 5, må kommunalbestyrelsen samtidig med  \r\n\r\n offentliggørelsen af lokalplanforslaget give skriftlig underretning herom til  \r\n\r\n handelsministeriet. </P>  \r\n\r\n<P>Underretningen sendes efter aftale med handelsministeriet til &#187;Dansk  \r\n\r\n Olie og Naturgas A/ S&#171;, (D.O.N.G. A/ S), Dr. Tværgade 30, 1302 København  \r\n\r\n K. </P>  \r\n\r\n<P>Underretningen skal ledsages af selve lokalplanforslaget, den i  \r\n\r\n kommuneplanlovens § 21, stk. 1, nævnte beskrivelse og af en eventuel  \r\n\r\n mindretalsudtalelse efter § 21, stk. 2, jfr. § 23, stk. 4, i  \r\n\r\n kommuneplanloven. </P>  \r\n\r\n<P>Kommunalbestyrelsen må være opmærksom på, at udlæg af areal til  \r\n\r\n ledningsanlægget i en lokalplan i henhold til kommuneplanlovens § 18, stk. 1,  \r\n\r\n litra 5, kan have til følge, at den pågældende ejer i medfør af  \r\n\r\n kommuneplanlovens § 32 kan kræve arealet overtaget af kommunalbestyrelsen mod  \r\n\r\n erstatning. I denne forbindelse henledes opmærksomheden på, at  \r\n\r\n handelsministeriet vil holde kommunerne skadesløse for eventuelle  \r\n\r\n erstatningsbeløb. </P>  \r\n\r\n<P>I medfør af kommuneplanlovens § 25 påhviler det amtsrådet at påse, at et  \r\n\r\n forslag til lokalplan er i overensstemmelse med region- og  \r\n\r\n kommuneplanlægningen og § 15-rammerne og herunder også at påse overholdelsen  \r\n\r\n af det ovenfor under pkt. II udstedte landsplandirektiv. </P>  \r\n\r\n<P>Kommunalbestyrelsen skal i øvrigt i sin planlægningsvirksomhed arbejde  \r\n\r\n udfra den forudsætning, at ovennævnte arealer skal forbeholdes til  \r\n\r\n hovedtransmissionsnettet. </P>  \r\n\r\n<P>IV. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 3, i by- og landzoneloven fastsættes herved, at  \r\n\r\n zonemyndigheden ikke i medfør af § 9, stk. 1, må meddele tilladelser, som er  \r\n\r\n i strid med reservationen, jfr. ovenfor under pkt. II. </P>  \r\n\r\n<P>Vedrørende de foranstaltninger, som ikke kræver tilladelse i medfør af by-  \r\n\r\n og landzoneloven, henvises ligeledes til det ovenfor under pkt. II anførte.  \r\n\r\n</P>  \r\n\r\n<P>V. Afslutning </P>  \r\n\r\n<P>Ønsker om ændringer i arealreservationen i forhold til den her fastlagte,  \r\n\r\n som senere måtte fremkomme fra de kommunale og regionale  \r\n\r\n planlægningsmyndigheder, berørte statsmyndigheder eller fra D.O.N.G. A/ S, må  \r\n\r\n forelægges planstyrelsen, som så under hensyn til ændringernes omfang og  \r\n\r\n konsekvens vil tage stilling til, hvilken procedure der skal følges. </P>  \r\n\r\n<P>Opmærksomheden henledes på, at der senere vil blive fastsat tilsvarende  \r\n\r\n retningslinier for arealreservationen til hovedtransmissionsnettet i andre  \r\n\r\n amter, blandt andet i hovedstadsområdet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 28. februar 1978.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiassen </P>  \r\n\r\n<P CLASS=MINISTER ALIGN=RIGHT>/ Ole Plougmann </P>  \r\n\r\n<P><IMG SRC=\"/image.aspx?id=49040&img=CR7849_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>Landsplandirektiv </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/1978"
        },
        {
            "displayName": "Accession",
            "displayValue": "C19780003509"
        },
        {
            "displayName": "Entydig dokumentidentifikation",
            "displayValue": "CM007849"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "28/02/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. Dep. 4. kt. j. nr. D 324-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}