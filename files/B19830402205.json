{
    "id": 55471,
    "title": "Gasreglementet afsnit B-20 (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 4022 af 20/12/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gasreglementet afsnit B-20 (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Gyldighedsområde og terminologi </P>  \r\n\r\n<P>1.1. Gyldighedsområde </P>  \r\n\r\n<P>1.2. Terminologi </P>  \r\n\r\n<P CLASS=PUNKT> <B>2.</B> Generelle bestemmelser. </P>  \r\n\r\n<P>2.1. Konverteringsformer </P>  \r\n\r\n<P>2.2. Udførelse af konverteringsoperationer </P>  \r\n\r\n<P>2.3. Gasleverandørens tilsyn </P>  \r\n\r\n<P CLASS=PUNKT> <B>3.</B> Stikledninger og husinstallationer frem til de  \r\n\r\n gasforbrugende apparater </P>  \r\n\r\n<P>3.1. Generelt </P>  \r\n\r\n<P>3.2. Ledningssystemet </P>  \r\n\r\n<P>3.3. Afspærringsindretninger og gasmåler </P>  \r\n\r\n<P>3.4. Apparattilslutning </P>  \r\n\r\n<P>3.5. Ventilations- og aftræksforhold </P>  \r\n\r\n<P CLASS=PUNKT> <B>4.</B> De-gasforbrugende apparater </P>  \r\n\r\n<P>4.1. Generelt </P>  \r\n\r\n<P>4.2. Klassificering af de gasforbrugende apparater </P>  \r\n\r\n<P>4.3. Krav til konvertering og godkendelse </P>  \r\n\r\n<P>4.4. Mærkning </P>  \r\n\r\n<P CLASS=PUNKT> <B>5.</B> Afprøvning og ibrugtagning </P>  \r\n\r\n<P>5.1. Tæthedsprøvning </P>  \r\n\r\n<P>5.2. Ibrugtagning af ledningsanlæg </P>  \r\n\r\n<P>5.3. Indregulering af gasforbrugende apparater </P>  \r\n\r\n<P CLASS=PUNKT> <B>6.</B> Henvisninger </P>  \r\n\r\n<P CLASS=PUNKT> <B>1.</B> Gyldighedsområde og terminologi </P>  \r\n\r\n<P>1.1. Gyldighedsområde </P>  \r\n\r\n<P>1.1.1. Disse retningslinier omhandler bestemmelser vedrørende konvertering  \r\n\r\n af gasinstallationer fra anvendelse med en gaskvalitet til en anden inden for  \r\n\r\n de installationsformer, der er omfattet af Lov nr. 250 af 8. juni 1978. </P>  \r\n\r\n<P>1.1.2. Bestemmelserne omfatter såvel konvertering af gaskvaliteten inden  \r\n\r\n for samme gasfamilie som konvertering mellem gaskvaliteter fra en gasfamilie  \r\n\r\n til en anden. </P>  \r\n\r\n<P>1.1.3. DGP kan i konkrete konverteringstilfælde, såfremt det ifølge  \r\n\r\n indvundne erfaringer skønnes påkrævet af sikkerhedsmæssige grunde, stille  \r\n\r\n supplerende krav eller skærpede krav til konverteringen. </P>  \r\n\r\n<P>1.1.4. Disse retningslinier for konvertering af gasinstallationer træder i  \r\n\r\n kraft den 1. januar 1984. </P>  \r\n\r\n<P>1.2. Terminologi </P>  \r\n\r\n<P>Med hensyn til den i disse retningslinier anvendte terminologi henvises  \r\n\r\n til pkt. 1.2. i Gasreglementets afsnit A. Som supplement og præcisering skal  \r\n\r\n følgende fremhæves. </P>  \r\n\r\n<P>Gasleverandør. Herved forstås en distributionsvirksomhed for gas,  \r\n\r\n registreret af DGP. </P>  \r\n\r\n<P>Komponentleverandør (godkendelsesindehaver) Herved forstås firmaer,  \r\n\r\n registreret af DGP, som markedsfører godkendt gasmateriel på det danske  \r\n\r\n marked. </P>  \r\n\r\n<P>Gasfamilier </P>  \r\n\r\n<P>Ved gasfamilier forstås grupper af gaskvaliteter med beslægtede  \r\n\r\n forbrændingsegenskaber. </P>  \r\n\r\n<P>De opdeles i 1., 2. og 3. gasfamilie, idet kravene til gaskvaliteterne  \r\n\r\n inden for de 3 gasfamilier er fastsat i de af DGP udfærdigede  \r\n\r\n &#187;Bestemmelser om gaskvaliteter&#171; (Bilag 1A til Gasreglementet,  \r\n\r\n afsnit A). </P>  \r\n\r\n<P CLASS=PUNKT> <B>1.</B> gasfamilie består af bygas, d.v.s. gas produceret  \r\n\r\n af kul eller olieprodukter og kendetegnet ved højt indhold af hydrogen  \r\n\r\n (brint). Endvidere af visse erstatningsgasser, godkendt af DGP, jfr.  \r\n\r\n ovennævnte bestemmelser om gaskvaliteter. </P>  \r\n\r\n<P CLASS=PUNKT> <B>2.</B> gasfamilie består af naturligt forekommende gas  \r\n\r\n (naturgas) væsentligst bestående af kulbrinten metan. 2. gasfamilie gruppe H  \r\n\r\n indeholder normalt 90-95 pct. metan, medens gruppe L normalt indeholder 80-85  \r\n\r\n pct. metan. Endvidere af visse erstatningsgasser, godkendt af DGP, jfr.  \r\n\r\n ovennævnte bestemmelser om gaskvaliteter. </P>  \r\n\r\n<P CLASS=PUNKT> <B>3.</B> gasfamilie består af kulbrinter, hovedsagelig  \r\n\r\n propan og butan og benævnes F-gas (flaskegas eller LPG). </P>  \r\n\r\n<P>Kloakgas eller biogas består af brændbare gasser, produceret af affald,  \r\n\r\n gødning eller lignende. </P>  \r\n\r\n<P>Hovedledning er en distributionsledning, der kan forsyne mere end en  \r\n\r\n stikledning. </P>  \r\n\r\n<P>Stikledning er en ledning, der forbinder en hovedledning med en  \r\n\r\n husinstallation. </P>  \r\n\r\n<P>Husinstallation er gasinstallationen efter stikledning til og med de  \r\n\r\n gasforbrugende apparater og deres aftrækssystem. </P>  \r\n\r\n<P>Konvertering er en operation, hvor gasinstallationen, herunder de  \r\n\r\n gasforbrugende apparater, ombygges eller omstilles fra forsyning med en  \r\n\r\n gaskvalitet til en anden, evt. kombineret med ændring af  \r\n\r\n installationstrykket. </P>  \r\n\r\n<P>Gastryk angives som overtryk i bar eller mbar. </P>  \r\n\r\n<P>Installationstryk er gastrykket efter husinstallationens hovedhane eller  \r\n\r\n efter en evt. husregulator. </P>  \r\n\r\n<P>Tilslutningstryk er gastrykket umiddelbart foran de gasforbrugende  \r\n\r\n apparater eller deres regulator. </P>  \r\n\r\n<P>Distributionsnet med maksimalt tilladeligt driftstryk X mbar </P>  \r\n\r\n<P>er et distributionsnet, hvor det maksimale driftstryk under normale  \r\n\r\n forsyningsforhold ved enhver afgrening fra en hovedledning er X mbar. </P>  \r\n\r\n<P>Maksimalt tilladeligt driftstryk </P>  \r\n\r\n<P>er højst mulige afgangstryk under drift fra regulator i  \r\n\r\n distributionsnettet, der forsyner den enkelte forbruger. </P>  \r\n\r\n<P CLASS=PUNKT> <B>2.</B> Generelle bestemmelser </P>  \r\n\r\n<P>2.1. Konverteringsformer </P>  \r\n\r\n<P>2.1.1. Det er kun tilladt at konvertere til en gaskvalitet, der opfylder  \r\n\r\n bestemmelserne i bilag 1A til Gasreglementets afsnit A &#187;Bestemmelser om  \r\n\r\n gaskvaliteter&#171;. </P>  \r\n\r\n<P>Ved konvertering til en erstatningsgas inden for 1. eller 2. gasfamilie  \r\n\r\n skal gaskvaliteten godkendes af DGP. </P>  \r\n\r\n<P>2.1.2. Ved konvertering af en husinstallation skal installationstrykket  \r\n\r\n fastsættes således, at de tilsluttede gasforbrugende apparater under normale  \r\n\r\n driftsforhold sikres det tilslutningstryk, som er nødvendigt for apparaternes  \r\n\r\n korrekte funktion. </P>  \r\n\r\n<P>For installationer omfattet af Gasreglementet, afsnit A skal de i  \r\n\r\n nedenstående tabel angivne normer følges. </P>  \r\n\r\n<PRE>  \r\n\r\n                        Tilslutningstryk  \r\n\r\n Type af gas   Normalt gastryk    Minimum gastryk   Maksimum gastryk  \r\n\r\n 1. familie    8 mbar             6 mbar            15 mbar  \r\n\r\n 2. familie  \r\n\r\n gruppe H      18 mbar            15 mbar           23 mbar  \r\n\r\n 3. familie    30 mbar            25 mbar           35 mbar  \r\n\r\n</PRE>  \r\n\r\n<P>2.1.3. Uanset bestemmelserne i 2.1.1. og 2.1.2. kan DGP godkende andre  \r\n\r\n gasarter eller andre trykniveauer under forudsætning af, at der iværksættes  \r\n\r\n foranstaltninger til sikring af korrekt funktion af de tilsluttede  \r\n\r\n gasforbrugende apparater. </P>  \r\n\r\n<P>For distributionsnet uden hus- eller målerregulator skal der forudses et  \r\n\r\n tryktab fra regulatoren, der forsyner nettet, til husinstallationens  \r\n\r\n hovedhane. Regulatoren for sådanne systemer tillades derfor indstillet til et  \r\n\r\n maksimalt driftstryk, der er højere end installationstrykket. </P>  \r\n\r\n<P>For 2. gasfamilie, gruppe H, gælder følgende begrænsninger: </P>  \r\n\r\n<P>Dersom regulatorens afgangstryk, målt ved regulatorydelser mellem 10 pct.  \r\n\r\n og 100 pct., maksimalt er 26 mbar, kræves ikke yderligere foranstaltninger i  \r\n\r\n installationerne. </P>  \r\n\r\n<P>Regulatorens maksimale afgangstryk, målt på samme måde, tillades hævet til  \r\n\r\n 29 mbar, dersom samtlige apparater i installationerne er forsynet med  \r\n\r\n apparatregulatorer, der sikrer, at apparatets nominelle belastning ikke  \r\n\r\n overskrides med mere end 7,5 pct. ved et tilslutningstryk på 30 mbar. </P>  \r\n\r\n<P>2.2. Udførelse af konverteringsoperationer </P>  \r\n\r\n<P>2.2.1. Det påhviler gasleverandøren at tilrettelægge og styre  \r\n\r\n konverteringen af enhver gasinstallation inden for det forsyningsområde, der  \r\n\r\n ønskes konverteret. </P>  \r\n\r\n<P>2.2.2. Den fysiske konvertering af installationer må kun udføres af  \r\n\r\n personale ansat hos gasleverandøren eller i en virksomhed, der har  \r\n\r\n autorisation i henhold til Lov nr. 250 af 8. juni 1978. </P>  \r\n\r\n<P>2.2.3. Gasleverandøren kan stille krav om, at de personer, der skal udføre  \r\n\r\n konvertering af de gasforbrugende apparater, skal have gennemgået en speciel  \r\n\r\n uddannelse. </P>  \r\n\r\n<P>2.2.4. Komponentleverandører kan foretage simple konverteringsoperationer,  \r\n\r\n jævnfør pkt. 4.3.2.8. i Gasreglementets afsnit C, herunder udskiftning af  \r\n\r\n konverteringskomponenter i overensstemmelse med apparatgodkendelsen under  \r\n\r\n medvirken af en autoriseret gasmester. </P>  \r\n\r\n<P>Komponentleverandøren må uden medvirken af en autoriseret gasmester  \r\n\r\n udskifte leverede brugsgenstande, forudsat at der ikke sker anden ændring af  \r\n\r\n gasinstallationerne. </P>  \r\n\r\n<P>2.3. Gasleverandørens tilsyn </P>  \r\n\r\n<P>2.3.1. Gasleverandøren har pligt til at etablere en systematisk kontrol af  \r\n\r\n de udførte konverteringer af stikledninger og husinstallationer, herunder de  \r\n\r\n gasforbrugende apparater. </P>  \r\n\r\n<P>2.3.2. Alle stikledninger uden for bygninger skal efter konverteringen  \r\n\r\n systematisk undersøges ved lækagekontrol inden for en 3-årig periode efter  \r\n\r\n konverteringen. Proceduren i forbindelse med lækagekontrollen skal  \r\n\r\n forhåndsgodkendes af DGP. </P>  \r\n\r\n<P>2.3.3. Den systematiske kontrol af husinstallationer, der omfattes af  \r\n\r\n Gasreglementet afsnit A skal omfatte 20 pct. af installationerne. </P>  \r\n\r\n<P>Kontrollen skal udføres i overensstemmelse med de i bilag 1 nævnte  \r\n\r\n retningslinier inden 1 måned efter konverteringen. </P>  \r\n\r\n<P>Resultaterne af kontrollen skal løbende vurderes af DGP i samarbejde med  \r\n\r\n gasleverandøren, idet DGP på basis af disse vurderinger kan skærpe eller  \r\n\r\n lempe kontrolomfanget. </P>  \r\n\r\n<P>2.3.4. For gasinstallationer omfattet af Gasreglementets afsnit A, hvor  \r\n\r\n konverteringen består i væsentlige installationsændringer, samt ved  \r\n\r\n installationer omfattet af Gasreglementet afsnit B-4, skal gasleverandørens  \r\n\r\n tilsyn foregå inden ejerens ibrugtagning af gasinstallationen. </P>  \r\n\r\n<P>2.3.5. Gasleverandøren har pligt til at undersøge og vurdere de  \r\n\r\n gasinstallationer, hvorom der indberettes om fejl fra forbrugernes side, og  \r\n\r\n skal, såfremt det skønnes, at der foreligger fare, afbryde og plombere  \r\n\r\n gastilførslen til installationen. </P>  \r\n\r\n<P CLASS=PUNKT> <B>3.</B> Stikledninger og husinstallationer frem til de  \r\n\r\n gasforbrugende apparater </P>  \r\n\r\n<P>3.1. Generelt </P>  \r\n\r\n<P>3.1.1. Alle dele af en gasinstallation, herunder de anvendte rørmaterialer  \r\n\r\n og samlingsmetoder samt det monterede gasmateriel skal være egnet til den  \r\n\r\n efter konverteringen anvendte gaskvalitet, og gasinstallationens tæthed må  \r\n\r\n ikke kunne forringes som følge af pakningsmaterialernes udtørring eller  \r\n\r\n kvældning. </P>  \r\n\r\n<P>3.1.2. Alle dele af en gasinstallation skal være egnet til det efter  \r\n\r\n konverteringen anvendte installationstryk, jfr. de almindelige bestemmelser i  \r\n\r\n Gasreglementets afsnit A. </P>  \r\n\r\n<P>3.2. Ledningssystemet </P>  \r\n\r\n<P>3.2.1. Enhver stikledning, inkl. tilslutning til hovedledning skal før  \r\n\r\n konvertering lokaliseres og registreres. Stikledninger, som ikke anvendes,  \r\n\r\n skal fraskæres ved hovedledningen, med mindre gasleverandøren har formodning  \r\n\r\n om evt. fremtidig gasleverance. </P>  \r\n\r\n<P>3.2.2. Tilstanden af alle dele af stikledningen uden for bygning skal  \r\n\r\n inden konverteringen vurderes ved en gennemført lækagekontrol, idet  \r\n\r\n proceduren for lækagekontrollen og acceptkriterierne for ledningens tilstand  \r\n\r\n på forhånd skal være godkendt af DGP. </P>  \r\n\r\n<P>3.2.3. Hvis stikledningens indføring i bygning giver anledning til tvivl  \r\n\r\n om ledningens tilstand, specielt modstandsdygtighed over for jordsætninger  \r\n\r\n eller korrosion, skal gasledningens indføring i bygning omlægges i henhold  \r\n\r\n til pkt. 3.2.3. i Gasreglementet afsnit A og fortrinsvis ved anvendelse af  \r\n\r\n indføring over terræn. </P>  \r\n\r\n<P>3.2.4. Tilstanden af de anvendte rør og rørsamlinger, specielt ved  \r\n\r\n murgennemføringer og i bygninger samt hensigtsmæssigheden af  \r\n\r\n husinstallationens ledningsføføring skal inden konverteringen være accepteret  \r\n\r\n af gasleverandøren. </P>  \r\n\r\n<P>3.3. Afspærringsindretninger og gasmåler </P>  \r\n\r\n<P>3.3.1. Efter konvertering af enhver gasinstallation skal det være muligt  \r\n\r\n effektivt at afspærre gasforsyningen ved hovedhanen samt ved enhver  \r\n\r\n forgrening til selvstændig forbrugerinstallation. </P>  \r\n\r\n<P>3.3.2. Alle afspærringsindretninger skal afprøves for korrekt funktion,  \r\n\r\n lige som tilgængeligheden af hovedhanen skal opfylde kravene i pkt. 3.2.3.7.  \r\n\r\n i Gasreglementets afsnit A. </P>  \r\n\r\n<P>3.3.3. Gasmålere og deres tilslutning skal være egnet til gaskvaliteten og  \r\n\r\n installationstrykket efter konverteringen. Utætte eller defekte gasmålere  \r\n\r\n skal udskiftes. </P>  \r\n\r\n<P>Tilgængeligheden af gasmålere skal være som foreskrevet i pkt. 3.2.6.2,  \r\n\r\n Gasreglementets afsnit A. </P>  \r\n\r\n<P>3.4. Apparattilslutning </P>  \r\n\r\n<P>3.4.1. Hvor apparattilslutningen består af en fleksibel forbindelse i form  \r\n\r\n af slange, skal denne forbindelse opfylde kravene i pkt. 3.3.2.3. i  \r\n\r\n Gasreglementets afsnit A. </P>  \r\n\r\n<P>Fleksible apparattilslutninger, f.eks. komfurslanger skal være af godkendt  \r\n\r\n type og må ikke være placeret på en måde, der giver risiko for termisk eller  \r\n\r\n mekanisk beskadigelse. </P>  \r\n\r\n<P>3.4.2. Efter konverteringen skal gashaner med slanger være af en type, der  \r\n\r\n er forsynet med spærre i lukket stilling. </P>  \r\n\r\n<P>3.5. Ventilation og aftræksforhold </P>  \r\n\r\n<P>3.5.1. Frisklufttilførsel </P>  \r\n\r\n<P>Efter konverteringen skal kravene til frisklufttilførsel i henhold til  \r\n\r\n pkt. 3.3.3.1.1. i Gasreglementets afsnit A være opfyldt. </P>  \r\n\r\n<P>Gasleverandøren kan dog godkende størrelser af friskluftsåbninger, der  \r\n\r\n opfylder bestemmelser i henhold til Gasreglementet af 1969. </P>  \r\n\r\n<P>3.5.2. Rumaftræk </P>  \r\n\r\n<P>Hvor der i opstillingsrum for gasforbrugende apparater findes kanaler til  \r\n\r\n rumaftræk, skal det kontrolleres, at disse ikke er blokeret af køkkenskabe,  \r\n\r\n forsænkede lofter, papir eller lignende. </P>  \r\n\r\n<P>Er der udført moderniseringsarbejde i en sådan grad, at  \r\n\r\n ventilationsforholdene ikke er tilfredsstillende, skal gasleverandøren kræve  \r\n\r\n installation af åbninger i ydermur til sikring af luftfornyelse eller på  \r\n\r\n anden måde sikre fornøden ventilation. </P>  \r\n\r\n<P>3.5.3. Aftrækssystemet </P>  \r\n\r\n<P>Efter konverteringen skal gasforbrugende apparater være forsynet med  \r\n\r\n aftræk i overensstemmelse med pkt. 3.3.3.2. i Gasreglementets afsnit A. </P>  \r\n\r\n<P>Alle små gennemstrømningsvandvarmere uden aftræk skal forsynes med aftræk  \r\n\r\n til ventilationskanal eller skorsten som vilkår for anvendelse efter  \r\n\r\n konverteringen. </P>  \r\n\r\n<P>Eksisterende aftrækssystemer fra gasforbrugende apparater skal i  \r\n\r\n forbindelse med konverteringen kontrolleres for korrekt funktion. </P>  \r\n\r\n<P CLASS=PUNKT> <B>4.</B> De gasforbrugende apparater </P>  \r\n\r\n<P>4.1. Generelt </P>  \r\n\r\n<P>4.1.1. Ved konvertering af gasforbrugende apparater skal den tilsluttede  \r\n\r\n sikkerhedsudrustning være godkendt af DGP, hvilket bl.a. indebærer, at alle  \r\n\r\n gasbrændere på nær løse kogeapparater og kogeblus på komfurer skal være  \r\n\r\n forsynet med overvågning af flammes tilstedeværelse. </P>  \r\n\r\n<P>Gasbrændere skal være forsynet med effektiv automatisk afspærring og  \r\n\r\n fornøden styre- og sikkerhedsautomatik. </P>  \r\n\r\n<P>Der henvises tillige til Gasreglementets afsnit C. </P>  \r\n\r\n<P>4.1.2. Efter konvertering skal de gasforbrugende apparater have en  \r\n\r\n fornøden sikkerhedsteknisk funktion, jfr. pkt. 4.3. om forudgående afprøvning  \r\n\r\n og godkendelse. Alle apparater skal være forsynet med apparatregulator eller  \r\n\r\n på anden måde være konstrueret således, at apparatets sikkerhedstekniske  \r\n\r\n funktion er tilfredsstillende ved de i Gasreglementet omhandlede variationer  \r\n\r\n i tilslutningstryk og gaskvalitet. </P>  \r\n\r\n<P>4.1.3. Efter konvertering må de gasforbrugende apparater ikke fungere  \r\n\r\n væsentligt dårligere end før konverteringen. </P>  \r\n\r\n<P>Således må apparatets nominelle belastning normalt ikke nedsættes med mere  \r\n\r\n end 15 pct., lige som apparater med minimum-indstilling skal kunne  \r\n\r\n nedreguleres til mellem 15 og 35 pct. af den nominelle belastning. </P>  \r\n\r\n<P>4.2. Klassificering af de gasforbrugende apparater </P>  \r\n\r\n<P>4.2.1. De gasforbrugende apparater skal ved forhåndsregistrering være  \r\n\r\n klassificeret af gasleverandøren under hensyntagen til apparaternes mulighed  \r\n\r\n for anvendelse efter konverteringen. </P>  \r\n\r\n<P>4.2.2. Ved konvertering til naturgas (2. gasfamilie, gruppe H) anvendes  \r\n\r\n følgende klassificering </P>  \r\n\r\n<P>Klasse A: Gasforbrugende apparater, typegodkendt af DGP i kategori I2H,  \r\n\r\n II12H, II2H3 eller III i overensstemmelse med Gasreglementets afsnit C. </P>  \r\n\r\n<P>Klasse B: Gasforbrugende apparater, godkendt af DGP til naturgas med den  \r\n\r\n fornødne sikkerhedsudrustning, men uden anvendelig apparatregulator. </P>  \r\n\r\n<P>Klasse C: Gasforbrugende apparater uden algas- eller multigasbrændere, med  \r\n\r\n den fornødne sikkerhedsudrustning, men uden anvendelig apparatregulator. </P>  \r\n\r\n<P>Klasse D: Gasforbrugende apparater uden algas eller multigasbrændere og  \r\n\r\n uden den fornødne sikkerhedsudrustning. </P>  \r\n\r\n<P>Klasse E: Specielle gasbrændere til erhverv eller industri. </P>  \r\n\r\n<P>4.2.3. Ved konvertering til andre gaskvaliteter end naturgas fastsætter  \r\n\r\n DGP den anvendte klassificering. </P>  \r\n\r\n<P>4.3. Krav til konvertering og godkendelse </P>  \r\n\r\n<P>4.3.1. Gasforbrugende apparater skal være godkendt af DGP til anvendelse  \r\n\r\n efter konverteringen, idet konvertering skal udføres i henhold til en  \r\n\r\n godkendt vejledning. </P>  \r\n\r\n<P>4.3.2. Ved konvertering til naturgas gælder følgende bestemmelser med  \r\n\r\n grundlag i den i pkt. 4.2.2. nævnte klassificering. </P>  \r\n\r\n<UL CLASS=PLAIN-LIST>  \r\n\r\n<LI>a) Gasforbrugende apparater af klasse A skal konverteres i henhold til  \r\n\r\n den godkendte konverteringsvejledning. </LI>  \r\n\r\n<LI>b) Gasforbrugende apparater af klasse B skal konverteres i henhold til  \r\n\r\n den godkendte konverteringsvejledning, idet godkendte apparatregulatorer  \r\n\r\n monteres og indreguleres. </LI>  \r\n\r\n<LI>c) Gasforbrugende apparater af klasse C, D og E skal ombygges, således at  \r\n\r\n godkendelse kan opnås, idet DGP afgør den nærmere godkendelsesprocedure.  \r\n\r\n Apparater beregnet til installationer omfattet af Gasreglementets afsnit A  \r\n\r\n skal som type afprøves af DGP i forbindelse med godkendelsen. </LI>  \r\n\r\n</UL>  \r\n\r\n<P>4.3.3. De tekniske data for den konstruktive udførelse og den godkendte  \r\n\r\n indreguleringsmetode skal for hver enkelt type gasmateriel samles i en  \r\n\r\n konverteringsmanual. </P>  \r\n\r\n<P>Denne konverteringsmanual skal godkendes af DGP. </P>  \r\n\r\n<P>4.4. Mærkning </P>  \r\n\r\n<P>4.4.1. Alle konverterede gasforbrugende apparater skal efter  \r\n\r\n konverteringen mærkes med den gasart, hvortil de er konverteret samt  \r\n\r\n angivelse af den indregulerede nominelle belastning angivet i kW ved øvre  \r\n\r\n brændværdi. </P>  \r\n\r\n<P>Ved konvertering til naturgas skal apparaterne således forsynes med et  \r\n\r\n tydeligt mærkeskilt &#187;Konverteret til naturgas&#171;. </P>  \r\n\r\n<P>4.4.2. Alle gasforbrugende apparater, der ikke konverteres skal af  \r\n\r\n gasleverandøren forsynes med en tydelig mærkning, der angiver, at apparatet  \r\n\r\n ikke må benyttes til den efter konverteringen anvendte gas. </P>  \r\n\r\n<P CLASS=PUNKT> <B>5.</B> Afprøvning og ibrugtagning </P>  \r\n\r\n<P>5.1. Tæthedsprøvning </P>  \r\n\r\n<P>5.1.1. Nyetablerede eller reparerede stikledninger skal enten  \r\n\r\n tæthedsprøves, jævnfør bestemmelser i Gasreglementets afsnit A eller  \r\n\r\n lækageundersøges efter ibrugtagning. </P>  \r\n\r\n<P>5.1.2. Alle husinstallationer inkl. gasmåleren skal før eller umiddelbart  \r\n\r\n efter konverteringen tæthedsprøves, idet der skal anvendes følgende  \r\n\r\n prøvetryk: </P>  \r\n\r\n<PRE>  \r\n\r\n Installationer tilsluttet  \r\n\r\n distributionsnet med                            50 mbar  \r\n\r\n maksimalt driftstryk mindre end  \r\n\r\n eller lig 29 mbar  \r\n\r\n Installationer med                             150 mbar  \r\n\r\n hus- eller målerregulator                 før regulator  \r\n\r\n tilsluttet distributions-                      100 mbar  \r\n\r\n net med maksimalt drifts-               efter regulator  \r\n\r\n tryk mindre end eller lig 100 mbar  \r\n\r\n Installationer tilsluttet  \r\n\r\n distributionsnet med                              efter  \r\n\r\n maksimalt driftstryk større end         Gasreglementets  \r\n\r\n 100 mbar, men mindre end 4 bar             bestemmelser  \r\n\r\n</PRE>  \r\n\r\n<P>5.1.3. Foretages væsentlige ledningsændringer, skal installationen  \r\n\r\n tæthedsprøves i henhold til bestemmelserne i pkt. 4.2. i Gasreglementet,  \r\n\r\n afsnit A. </P>  \r\n\r\n<P>5.1.4. Ved konverteringsoperationer, hvor der udføres ændringer på de  \r\n\r\n gasførende dele, eksempelvis ved udskiftninger af komponenter, skal  \r\n\r\n gastætheden kontrolleres ved overpensling med sæbevand eller lignende ved  \r\n\r\n installationens driftstryk. </P>  \r\n\r\n<P>5.2. Ibrugtagning af ledningsanlæg </P>  \r\n\r\n<P>5.2.1. Ved ibrugtagning af ledningsanlæg skal anlæggene udluftes, indtil  \r\n\r\n den korrekte gaskvalitet er fremme ved ethvert tilsluttet gasforbrugende  \r\n\r\n apparat. </P>  \r\n\r\n<P>5.2.2. Det skal kontrolleres, at gastrykket i installationen ligger inden  \r\n\r\n for de angivne tolerancer, idet regulerings- og sikkerhedsindretninger skal  \r\n\r\n indreguleres i henhold til pkt. 4.3.3. i Gasreglementets afsnit A. </P>  \r\n\r\n<P>5.2.3. Utætte ledningsanlæg må ikke tages i brug. </P>  \r\n\r\n<P>5.3. Indregulering af de gasforbrugende apparater </P>  \r\n\r\n<P>Indregulering af de gasforbrugende apparater skal udføres i  \r\n\r\n overensstemmelse med pkt. 4.4. i Gasreglementet, afsnit A. </P>  \r\n\r\n<P>Ved distributionsnet med maksimalt driftstryk mellem 26 og 29 mbar skal  \r\n\r\n indregulering af gasblæseluftbrændere baseres på et tilslutningstryk på min.  \r\n\r\n 26 mbar. </P>  \r\n\r\n<P CLASS=PUNKT> <B>6.</B> Henvisninger </P>  \r\n\r\n<P>Gasreglementets, afsnit A &#187;Almindelige og generelle bestemmelser for  \r\n\r\n mindre gasinstallationer&#171; </P>  \r\n\r\n<P>Gasreglementets, afsnit C &#187;Generelle bestemmelser vedrørende  \r\n\r\n godkendelse af gasmateriel&#171; </P>  \r\n\r\n<P>Gasreglementets, afsnit B-4 &#187;Installationsforskrifter for store  \r\n\r\n gasfyrede anlæg&#171;. </P>  \r\n\r\n<P>Ministeriet for offentlige arbejder Den 20. december 1983 </P>  \r\n\r\n<P>Bilag 1 </P>  \r\n\r\n<P>Gasleverandørens tilsyn har primært til formål at afklare deciderede  \r\n\r\n fejltagelser i forbindelse med konverteringen, at afhjælpe disse samt vurdere  \r\n\r\n gasinstallationens sikkerhed ud fra en helhedsbetragtning. </P>  \r\n\r\n<P>Følgende arbejdsoperationer må karakteriseres som minimum for at opfylde  \r\n\r\n ovennævnte forpligtelser: </P>  \r\n\r\n<P CLASS=PUNKT> <B>1.</B> En visuel kontrol af hele installationen for at  \r\n\r\n fastslå, om generelle installationsprincipper, fastsat ved konverteringen, er  \r\n\r\n respekteret. </P>  \r\n\r\n<P CLASS=PUNKT> <B>2.</B> En kontrol af installationens tæthed. </P>  \r\n\r\n<P CLASS=PUNKT> <B>3.</B> En kontrol af installationstrykket. </P>  \r\n\r\n<P CLASS=PUNKT> <B>4.</B> En kontrol af tilstedeværelsen af de fornødne  \r\n\r\n friskluftåbninger og aftræksmuligheder fra de monterede gasforbrugende  \r\n\r\n apparater. </P>  \r\n\r\n<P CLASS=PUNKT> <B>5.</B> En kortvarig funktionsprøve af de gasforbrugende  \r\n\r\n apparater. </P>  \r\n\r\n</DIV>",
    "isHistorical": true,
    "editorialNotes": [
        "I feltet \"Forskriftens titel\" skrives 'gasreglement*'",
        "Hele gasreglementet findes ved at foretage følgende søgning:",
        "(* 1) Gasreglementet er i Retsinformation opdelt i flere dokumenter."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19830402205"
        },
        {
            "displayName": "Entydig dokumentidentifikation",
            "displayValue": "CM014360"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "31/01/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "4022"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "20/12/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Trafik- og Kommunikationsministeriet j.nr. R. 2-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}