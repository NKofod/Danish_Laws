{
    "id": 13770,
    "title": "Klage fra aftager af flasker og dunke til internt brug over afgørelse til producenten af produkterne ikke klagebehandlet i Landsskatteretten ",
    "documentTypeId": "240",
    "isSagsforlobPeriodValid": true,
    "shortName": "KEN nr 60527 af 30/09/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En producent af dunke havde modtaget en afg&oslash;relse, hvorefter flasker  \r\n\r\n og dunke af art og type, der ogs&aring; bruges som emballage ved salg af  \r\n\r\n varer, skulle afgiftsbel&aelig;gges, uanset om en k&oslash;ber alene skulle  \r\n\r\n bruge dunkene internt i virksomheden. En aftager af dunkene p&aring;klagede  \r\n\r\n afg&oslash;relsen til Landsskatteretten. Landsskatteretten fandt, at klageren  \r\n\r\n ikke kunne antages at have en s&aring;dan v&aelig;sentlig direkte individuel  \r\n\r\n interesse i sagen, at firmaet var klageberettiget. Klageren havde kun  \r\n\r\n indirekte interesse i sagens udfald derved, at afgiften blev tillagt  \r\n\r\n salgssummen. Klagen blev derfor ikke behandlet af Landsskatteretten.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Klage fra aftager af flasker og dunke til  \r\n\r\n internt brug over afg&oslash;relse til producenten af produkterne ikke  \r\n\r\n klagebehandlet i Landsskatteretten </P>  \r\n\r\n</FONT>  \r\n\r\n<P>Reference:</P>  \r\n\r\n<P>Lov om afgift af visse detailsalgspakninger m.v. § 1, stk. 2 og § 3.  \r\n\r\n Klageberettigelse. </P>  \r\n\r\n<P>En told- og skatteregion traf den 6. maj 1998 f&oslash;lgende  \r\n\r\n afg&oslash;relse, der blev meddelt den afgiftspligtige producent B A/S:</P>  \r\n\r\n<P>\"Regionen meddelte i brev af 11. marts 1998, at tomme flasker og dunke der  \r\n\r\n blev leveret til hospitaler og sygehusapoteker var fritaget for afgiften,  \r\n\r\n s&aring;fremt hospitalet/apoteket alene skulle benytte flaskerne/dunkene til  \r\n\r\n internt brug.</P>  \r\n\r\n<P>Regionen skal nu meddele, efter sagen har v&aelig;ret forelagt Told- og  \r\n\r\n Skattestyrelsen, at kun flasker og dunke af en art og type, der er bestemt  \r\n\r\n til at s&aelig;lges til slutbrugeren i tom tilstand, f.eks. sutteflasker,  \r\n\r\n reservedunke til benzin og laboratorieudstyr er fritaget for afgiften.</P>  \r\n\r\n<P>Andre flasker og dunke af en art og type, der ogs&aring; bruges som  \r\n\r\n emballage ved salg af varer, er s&aring;ledes i alle tilf&aelig;lde  \r\n\r\n afgiftspligtige efter lovens § 1, stk. 2, uanset om k&oslash;beren  \r\n\r\n (slutbrugeren) alene skal bruge flaskerne/dunkene internt i  \r\n\r\n virksomheden.\"</P>  \r\n\r\n<P>En aftager, A I/S, klagede til Landsskatteretten over denne  \r\n\r\n afg&oslash;relse og anf&oslash;rte f&oslash;lgende:</P>  \r\n\r\n<P>\"If&oslash;lge vedlagte skrivelse fra told- og skatteregionen stilet til  \r\n\r\n firmaet B A/S, fremg&aring;r det, at Told- og Skattestyrelsen har afgjort, at  \r\n\r\n kun flasker og dunke af en art og type, som kun s&aelig;lges til slutbrugeren  \r\n\r\n i tom tilstand er fritaget for afgift.</P>  \r\n\r\n<P>Vi anvender som laboratorium en del emballage til internt brug, dvs. at vi  \r\n\r\n bl.a. fra firmaet B A/S k&oslash;ber forskellige typer flasker og dunke, som  \r\n\r\n anvendes til pr&oslash;veudtagning og opbevaring af pr&oslash;ver og  \r\n\r\n reagenser m.m. p&aring; laboratoriet. Efter brug destrueres denne  \r\n\r\n emballage.</P>  \r\n\r\n<P>Vore leverand&oslash;rer s&aelig;lger imidlertid en del af den samme type  \r\n\r\n emballage til andre kunder, hvor emballagen er p&aring;lagt afgift.</P>  \r\n\r\n<P>Da vi som kunne ikke er herrer over, hvilke andre kunder vore  \r\n\r\n leverand&oslash;rer har, samt hvorledes disse kunder anvender denne  \r\n\r\n emballage, &oslash;nsker vi hermed at klage over denne afg&oslash;relse.</P>  \r\n\r\n<P>Vi mener, at det er vores konkrete brug af emballagen, som skal  \r\n\r\n l&aelig;gges til grund for, om denne skal p&aring;l&aelig;gges afgift eller  \r\n\r\n ej, og ikke om hvilken tilf&aelig;ldig anden anvendelse den samme type  \r\n\r\n emballage har hos andre.</P>  \r\n\r\n<P>Af omkostningsm&aelig;ssige &aring;rsager fors&oslash;ger vi netop at  \r\n\r\n anvende emballage, som massefremstilles og dermed s&aelig;lges til en lang  \r\n\r\n r&aelig;kke forskellige form&aring;l. Hvis vi som laboratorium skulle anvende  \r\n\r\n specialfremstillet emballage for at undg&aring; afgiften, ville dette  \r\n\r\n v&aelig;re et betydeligt fordyrende element for vore kunder og dermed  \r\n\r\n samfundet.\"</P>  \r\n\r\n<P>Told- og Skatteregionen udtalte i denne anledning over for  \r\n\r\n Landsskatteretten f&oslash;lgende:</P>  \r\n\r\n<P>\"Regionen har den 24. juni 1998 modtaget Landsskatterettens brev af 23.  \r\n\r\n juni 1998, hvoraf det fremg&aring;r, at A I/S har p&aring;klaget en  \r\n\r\n afg&oslash;relse om afgiftspligten af visse detailsalgsbeholdere, som  \r\n\r\n regionen den 6. maj 1998 udstedte til B A/S.</P>  \r\n\r\n<P>Klageren, A I/S, har p&aring; eget initiativ p&aring;klaget den  \r\n\r\n afg&oslash;relse, der af regionen er udstedt til B A/S. Klagen er  \r\n\r\n s&aring;ledes ikke indgivet til Landsskatteretten p&aring; vegne af, eller  \r\n\r\n som repr&aelig;sentant for B A/S.</P>  \r\n\r\n<P>A I/S er alene kunde hos B A/S, hvor de k&oslash;ber de emballageartikler,  \r\n\r\n der er omfattet af regionens afg&oslash;relse af 6. maj 1998.</P>  \r\n\r\n<P>Regionen er bekendt med, at B A/S har videresendt regionens  \r\n\r\n afg&oslash;relse af 6. maj 1998 til de af selskabets kunder, den har  \r\n\r\n betydning for, is&aelig;r kommuner og hospitaler. B A/S har endvidere medio  \r\n\r\n maj 1998 telefonisk oplyst, at de ikke p&aring;t&aelig;nkte at p&aring;klage  \r\n\r\n afg&oslash;relsen.</P>  \r\n\r\n<P>Det er s&aring;ledes regionens vurdering, at det kun er B A/S, der efter  \r\n\r\n anmodning har f&aring;et regionens skriftlige afg&oslash;relse om  \r\n\r\n afgiftspligten, der kan p&aring;klage afg&oslash;relsen til  \r\n\r\n Landsskatteretten.\"</P>  \r\n\r\n<P>B A/S udtalte den 20. august 1998 over for Landsskatteretten:</P>  \r\n\r\n<P>\"Vi henviser til Deres skrivelse af 30. juli 1998 vedr&oslash;rende klage  \r\n\r\n p&aring; vegne A I/S vedr&oslash;rende opkr&aelig;vning af  \r\n\r\n emballageafgift.</P>  \r\n\r\n<P>For god ordens skyld skal vi bem&aelig;rke, at brev af 6. maj fra told- og  \r\n\r\n skatteregionen til B A/S er konklusionen p&aring; de foreg&aring;ende  \r\n\r\n m&aring;neders usikkerhed omkring den endelige fortolkning af lov om afgift  \r\n\r\n af detailsalgspakninger. Vi har forst&aring;et indholdet af dette brev som  \r\n\r\n den konklusion, der er fremkommet efter konsultation i Skatteministeriet.</P>  \r\n\r\n<P>Som svar p&aring; Deres sp&oslash;rgsm&aring;l kan vi oplyse, at B A/S  \r\n\r\n ikke har til hensigt at p&aring;klagede denne afg&oslash;relse. I den  \r\n\r\n forbindelse g&oslash;r vi ligeledes opm&aelig;rksom p&aring;, at et nyt  \r\n\r\n afgiftssystem for emballage forventes indf&oslash;rt pr. 1. februar 1999.</P>  \r\n\r\n<P>Til de &oslash;vrige rejste sp&oslash;rgsm&aring;l kan vi oplyse, at A I/S  \r\n\r\n i perioden 1. april 1998 til dags dato har faktureret i alt 835,80 kr. i  \r\n\r\n emballageafgifter. B A/S's m&aring;nedlige emballageafgifter til Told og Skat  \r\n\r\n udg&oslash;r mellem 100.000 kr. og 200.000 kr. alt afh&aelig;ngig af  \r\n\r\n sammens&aelig;tningen af vores salg af afgiftsbelagte og ikke-afgiftsbelagte  \r\n\r\n emballager.</P>  \r\n\r\n<P>Afgiften faktureres som en s&aelig;rskilt varelinie p&aring; fakturaen  \r\n\r\n umiddelbart efter den vare, der er belagt med afgift. P&aring; fakturaen  \r\n\r\n fremg&aring;r s&aring;ledes varens pris med x kr. og emballageafgiften med y  \r\n\r\n kr.\"</P>  \r\n\r\n<P>Landsskatteretten svarede den 30. september 1998 klageren, at A I/S ikke  \r\n\r\n kunne anses for berettiget til at p&aring;klage told- og skatteregionens  \r\n\r\n afg&oslash;relse af 6. maj 1998 vedr. B A/S til Landsskatteretten.  \r\n\r\n Landsskatteretten lagde herved v&aelig;gt p&aring;, at told- og  \r\n\r\n skatteregionens afg&oslash;relse vedr&oslash;rte en generel fortolkning af §  \r\n\r\n 1, stk. 2, i lov om afgift af visse detailsalgspakninger m.v., og at  \r\n\r\n afg&oslash;relsen var truffet over for B A/S, der var den  \r\n\r\n registreringspligtige og dermed afgiftspligtig efter § 3 i denne lov.  \r\n\r\n Afg&oslash;relsen rettede sig s&aring;ledes ikke direkte mod A I/S og  \r\n\r\n vedr&oslash;rte ikke konkret denne virksomheds samhandelsforhold med B A/S.  \r\n\r\n Det forhold, at B A/S efter told- og skatteregionens afg&oslash;relse bl.a.  \r\n\r\n over for A I/S havde forh&oslash;jet salgsprisen med afgiften, fandtes ikke  \r\n\r\n at medf&oslash;re, at told- og skatteregionens afg&oslash;relse direkte og  \r\n\r\n konkret vedr&oslash;rte A I/S, som derfor ikke kunne anses for at have haft  \r\n\r\n en s&aring;dan v&aelig;sentlig individuel retlig interesse i sagens udfald,  \r\n\r\n at denne virksomhed kunne anses for at have partstatus, og A I/S kunne derfor  \r\n\r\n heller ikke anses for berettiget til at p&aring;klage afg&oslash;relsen til  \r\n\r\n Landsskatteretten.</P>  \r\n\r\n</DIV>",
    "isHistorical": false,
    "editorialNotes": [
        "Proces"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/05/2000"
        },
        {
            "displayName": "Accession",
            "displayValue": "W19986052725"
        },
        {
            "displayName": "Entydig dokumentidentifikation",
            "displayValue": "AN000976"
        },
        {
            "displayName": "Dato for indlæggelse",
            "displayValue": "20/02/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60527"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "30/09/1998"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten J. nr. 661-1635-5"
        },
        {
            "displayName": "Stikord",
            "displayValue": "Afvisning, Klageberettiget, Retlig interesse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}