{
    "id": 222010,
    "title": "Arbejdsmiljøklagenævnet fastholdt afgørelse med påbud til virksomheden om at foretage en konstruktionsberegning for stilladset på byggepladsen. (Andre tekniske hjælpemidler - stilladser, stiger)",
    "documentTypeId": "240",
    "isSagsforlobPeriodValid": true,
    "shortName": "KEN nr 9193 af 23/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud til virksomheden om at foretage en konstruktionsberegning for stilladset på byggepladsen. (Andre tekniske hjælpemidler - stilladser, stiger)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at der skulle foreligge en konstruktionsberegning af det opstillede stillads, der indeholdt en specifikation over den påtænkte opstilling. Konstruktionsberegningen skulle indeholde en styrke- og stabilitetsberegning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at stilladset ikke var opsat efter standardopstillingen, idet der var anvendt forskellige delkomponenter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt på, at virksomheden ikke havde foretaget en konstruktionsberegning af stilladset.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 24. juni 2020 om at foretage konstruktionsberegning.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 3. december 2020.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 24. juni 2020 med påbud til jer om at foretage en konstruktionsberegning for stilladset på byggepladsen [adresse udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at der skal foreligge en konstruktionsberegning af det opstillede stillads på [adresse udeladt], der indeholder en specifikation over den påtænkte opstilling. Konstruktionsberegningen skal indeholde en styrke- og stabilitetsberegning.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at [navn udeladt], på byggepladsen [adresse udeladt], havde opstillet stillads langs facaden.</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget den 22. juni 2020 konstaterede, at stilladset ikke var opsat efter standard opstillingen, idet der var anvendt forskellige delkomponenter. Stilladset var bl.a. sammensat af Layher søjle stillads, MJ Combi dele, Herfølge Konkursbjælke og Haki traller.</p>\r\n<p>\r\n</p>\r\n<p>Nævnet lægger også vægt på, at Arbejdstilsynet ved tilsynsbesøget fik oplyst, at virksomheden ikke havde foretaget en konstruktionsberegning af stilladset.</p>\r\n<p>\r\n</p>\r\n<p>Nævnet er opmærksom på, at virksomheden den 24. juni 2020 har frembragt konstruktionsberegning fra sagkyndig. Det fremgår af konstruktionsberegningens sammenfatning, at der skal udføres følgende tilbygninger til stilladset:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Monteres tværbjælker, så den indbyrdes afstand er max. 2,0 m</p>\r\n<p class=\"Liste1\">\r\n   <span class=\"Liste1Nr\">•</span> Monteres forstærkede horisontaler i tværretningen i niveau med dæklagene.</p>\r\n<p class=\"Liste1\">\r\n   <span class=\"Liste1Nr\">•</span> Traller ombyttes til stål / staludæk på langs.</p>\r\n<p class=\"Liste1\">\r\n   <span class=\"Liste1Nr\">•</span> Konsol 0,39 monteres indvendigt.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at maskiner, maskindele og andre tekniske hjælpemidler skal være indrettet og skal anvendes, så de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Det følger af reglerne om stilladser, at hvis stilladset ikke er opstillet i en standardopstilling efter den pågældende stilladstypes brugsanvisning, skal der for den valgte stilladskonstruktion foreligge en konstruktionsberegning, der indeholder specifikation over den påtænkte opstilling. Konstruktionsberegningen skal indeholde en styrke- og stabilitetsberegning.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført i klagen, at de ansattes arbejde og færden er udeladt af begge påbud, og påbuddet beskriver ikke den enorme overbelastning, som stilladset var udsat for. Stilladset viste ikke tegn på svaghed eller ustabilitet, og der var ingen menneskeliv i fare.</p>\r\n<p>\r\n</p>\r\n<p>Nævnet skal bemærke, at Arbejdstilsynets ved tilsynsbesøget den 22. juni 2020 alene foretog tilsyn af opstillingen af stillads på byggepladsen [adresse udeladt]. Afgørelserne af 24. juni 2020 omfatter derfor kun påbud vedrørende udbedring af de mangler ved opstillingen af stilladset, som Arbejdstilsynet konstaterede. Afgørelserne er truffet på baggrund af reglerne om anvendelse af tekniske hjælpemidler og ikke om arbejdets udførelse.</p>\r\n<p>\r\n</p>\r\n<p>Arbejdsmiljøklagenævnet skal i øvrigt henvise til begrundelsen for afgørelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 7, stk. 1, i bekendtgørelse nr. 1109 om anvendelse af tekniske hjælpemidler med senere ændringer.</p>\r\n<p>\r\n</p>\r\n<p>Om stilladser</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 17, stk. 1, pkt. 6.11 i bekendtgørelse nr. 1109 om anvendelse af tekniske hjælpemidler med senere ændringer og bilag 1.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på www.retsinformation.dk</p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">lovbekendtgørelse nr. 674 af 25. maj 2020 om lov om arbejdsmiljø,</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>…</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Særlige bestemmelser</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 17.</span> For anvendelsen af de i bilag 1 nævnte tekniske hjælpemidler gælder foruden §§ 4-16 detailreglerne fastsat i bilaget.</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">Bilag 1</span>\r\n</p>\r\n<p>\r\n   <span class=\"Bold\">Detailregler, jf. § 17, stk. 1</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">6.</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler der stilles til rådighed for midlertidigt arbejde i højden</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">Stilladser</span>\r\n</p>\r\n<p>\r\n</p>\r\n<p>…</p>\r\n<p>\r\n   <span class=\"Bold\">6.11 </span>Hvis stilladset ikke er opstillet i en standardopstilling efter den pågældende stilladstypes brugsanvisning, skal der for den valgte stilladskonstruktion foreligge en konstruktionsberegning, der indeholder specifikation over den påtænkte opstilling. Konstruktionsberegningen skal indeholde en styrke- og stabilitetsberegning.</p>\r\n<p>…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2021"
        },
        {
            "displayName": "Accession",
            "displayValue": "W20210919325"
        },
        {
            "displayName": "Entydig dokumentidentifikation",
            "displayValue": "DH000113"
        },
        {
            "displayName": "Dato for indlæggelse",
            "displayValue": "24/03/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9193"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "23/03/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-31364"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}