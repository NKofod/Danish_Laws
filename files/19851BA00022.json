{
    "id": 105982,
    "title": "1985 BSF 22   FORSLAG TIL FOLKETINGSBESLUTNING OM TILVEJEBRINGELSE AF DE FORNØDNE   FACILITETER TIL BRUG FOR DANSK RØDE KORS OG DANSK FLYGTNINGEHJÆLP ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 22",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 22 </P>  \r\n\r\n<P></P>  \r\n\r\n<P>Forslag til folketingsbeslutning om tilvejebringelse af de fornødne  \r\n\r\n faciliteter til brug for Dansk Røde Kors og Dansk Flygtningehjælp </P>  \r\n\r\n<P></P>  \r\n\r\n<P>Fremsat af Lenger (VS) Albrechtsen (VS) Pernille Falcon (VS) Elisabeth  \r\n\r\n Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 16. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tilvejebringe den fornødne </P>  \r\n\r\n<P>kapacitet til, at Dansk Røde Kors og Dansk Flygtningehjælp kan </P>  \r\n\r\n<P>udføre deres funktioner over for flygtninge og asylansøgere på en </P>  \r\n\r\n<P>sådan måde, </P>  \r\n\r\n<P>- at aktiviteterne spredes bedst muligt geografisk under hensyn til </P>  \r\n\r\n<P>muligheden for at opnå lokalbefolkningens aktive medvirken, og </P>  \r\n\r\n<P>- at de lokale centre opnår den optimale størrelse under hensyn til </P>  \r\n\r\n<P>de opgaver, som skal løses i disse centre, </P>  \r\n\r\n<P>om nødvendigt gennem fremsættelse af lovforslag, der giver regeringen </P>  \r\n\r\n<P>fornøden lovhjemmel til at pålægge de enkelte kommuner en </P>  \r\n\r\n<P>forpligtelse til at anvise private eller kommunale faciliteter i </P>  \r\n\r\n<P>fornødent omfang. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Situationen for de asylansøgere og flygtninge, som opholder sig i </P>  \r\n\r\n<P>Danmark, er i stigende grad blevet kaotisk. Det har i september </P>  \r\n\r\n<P>1985 været nødvendigt at tage telte i brug for at fremskaffe de </P>  \r\n\r\n<P>fornødne pladser, og fra forskellige egne af landet har der været </P>  \r\n\r\n<P>udtrykt betænkelighed ved, at indkvarteringen af flygtninge styres </P>  \r\n\r\n<P>efter tilfældighedens princip, f.eks. med baggrund i, hvor der </P>  \r\n\r\n<P>findes tomme eller fallerede hoteller. </P>  \r\n\r\n<P>Sådanne betænkeligheder har intet som helst at gøre med racisme eller </P>  \r\n\r\n<P>modstand mod flygtningene eller dansk flygtningepolitik. Tværtimod </P>  \r\n\r\n<P>er kritikken rejst af nogle af de mennesker, som gennem en </P>  \r\n\r\n<P>frivillig og uegennyttig indsats har været med til at støtte </P>  \r\n\r\n<P>flygtningene, og som på ingen måde kan siges at være negativt </P>  \r\n\r\n<P>indstillet. </P>  \r\n\r\n<P>Dette gælder f.eks. en række af de udtalelser, som lokale beboere </P>  \r\n\r\n<P>fremsatte om planerne om indkvartering af et større antal </P>  \r\n\r\n<P>flygtninge ved Slette strand. Beboerne pegede bl.a. på, at det </P>  \r\n\r\n<P>ville være helt umuligt for disse små bysamfund at yde en </P>  \r\n\r\n<P>tilstrækkelig indsats over for flygtningene, holde kontakt til </P>  \r\n\r\n<P>dem, inddrage dem i lokalsamfundets aktiviteter og støtte dem </P>  \r\n\r\n<P>moralsk og psykisk. </P>  \r\n\r\n<P>Situationen for Dansk Røde Kors og Dansk Flygtningehjælp har på den </P>  \r\n\r\n<P>anden side været umulig. De to organisationer har måttet affinde </P>  \r\n\r\n<P>sig med de faciliteter, som de tilfældigvis har kunnet skaffe, og </P>  \r\n\r\n<P>at tage andre hensyn end de rent fysiske har været en luksus, som </P>  \r\n\r\n<P>de ikke har kunnet tillade sig. </P>  \r\n\r\n<P>Forslagsstillerne er helt overbevist om, at de fornødne faciliteter </P>  \r\n\r\n<P>findes, og at det kun er et spørgsmål om, at de rette myndigheder </P>  \r\n\r\n<P>får til opgave at finde dem. Denne opgave kan ikke være </P>  \r\n\r\n<P>uoverkommelig, da flygtningetallet fortsat kun er af </P>  \r\n\r\n<P>størrelsesordenen 2 promille af befolkningen, svarende til at en </P>  \r\n\r\n<P>kommune med f.eks. 50.000 indbyggere skal finde ca. 100 pladser, </P>  \r\n\r\n<P>hvis forpligtelsen fordeles ligeligt. Dette er dog ikke meningen </P>  \r\n\r\n<P>med dette forslag, jfr. nedenfor. Efter forslagsstillernes </P>  \r\n\r\n<P>opfattelse er kommunerne de mest velegnede til at finde frem til </P>  \r\n\r\n<P>egnede lokaliteter, da de har det bedste overblik over det lokale </P>  \r\n\r\n<P>område og de eventuelle ledige faciliteter, som findes. </P>  \r\n\r\n<P>Forslaget tilgodeser flere forskellige formål på en gang: </P>  \r\n\r\n<P>For det første er det et mål i sig selv at skaffe de fornødne </P>  \r\n\r\n<P>faciliteter, så det undgås, at flygtningene skal opholde sig i </P>  \r\n\r\n<P>telte. </P>  \r\n\r\n<P>For det andet ønskes flygtningene spredt så meget, at de lokale </P>  \r\n\r\n<P>samfund får en reel mulighed for at iværksætte den nødvendige </P>  \r\n\r\n<P>indsats med at integrere dem, holde kontakt til dem og give dem </P>  \r\n\r\n<P>den fornødne støtte. Dette indebærer, at der må sættes en </P>  \r\n\r\n<P>maksimumsgrænse for, hvor mange flygtninge det er hensigtsmæssigt </P>  \r\n\r\n<P>at placere i et lokalsamfund; men hvis alle kommuner eller blot en </P>  \r\n\r\n<P>væsentlig del af dem tager imod flygtninge, er der ingen problemer </P>  \r\n\r\n<P>i at begrænse flygtningetallet andre steder. </P>  \r\n\r\n<P>For det tredje skal flygtningene placeres, så det bliver muligt for </P>  \r\n\r\n<P>de lokale centre at fungere optimalt. Dette betyder, at der også </P>  \r\n\r\n<P>må sættes en minimumsgrænse for, hvor mange pladser der skal </P>  \r\n\r\n<P>findes i de enkelte lokalsamfund. Det skal dog bemærkes, at </P>  \r\n\r\n<P>centerfunktionen udmærket - måske endog optimalt - kan varetages </P>  \r\n\r\n<P>med et flygtningetal på 50-70 hvert sted. </P>  \r\n\r\n<P>For det fjerde skal forslaget modvirke racisme, fordi det bliver </P>  \r\n\r\n<P>lettere at afmystificere flygtningene ved, at de møder </P>  \r\n\r\n<P>lokalbefolkningen og lettere glider ind i det lokale samfunds </P>  \r\n\r\n<P>funktioner og det lokale foreningsliv. Det er en kendt sag, at </P>  \r\n\r\n<P>racismen er størst i de befolkningsgrupper, som aldrig har mødt en </P>  \r\n\r\n<P>flygtning eller indvandrer, og mindst i de befolkningsgrupper, som </P>  \r\n\r\n<P>har en jævn og afslappet kontakt til flygtninge og indvandrere. </P>  \r\n\r\n<P>Forslaget går ud på at pålægge regeringen at fremskaffe egnede </P>  \r\n\r\n<P>faciliteter, om nødvendigt gennem vedtagelse af et egentligt </P>  \r\n\r\n<P>lovforslag, som giver regeringen egentlig lovhjemmel til at </P>  \r\n\r\n<P>pålægge den enkelte kommune at anvise et antal pladser, næppe </P>  \r\n\r\n<P>under 50, til flygtningene. Faciliteterne skal stilles til </P>  \r\n\r\n<P>rådighed for Dansk Røde Kors og/eller Dansk Flygtningehjælp efter </P>  \r\n\r\n<P>behov, og forslaget tager således sigte på at løse </P>  \r\n\r\n<P>kapacitetsproblemerne i de to første faser af flygtningenes ophold </P>  \r\n\r\n<P>i Danmark. Efter forslagsstillernes opfattelse ville det bedste </P>  \r\n\r\n<P>være, om kommunerne frivilligt påtog sig at anvise det </P>  \r\n\r\n<P>tilstrækkelige antal pladser, og derfor er forslaget ikke i første </P>  \r\n\r\n<P>omgang udformet som et lovforslag, der kunne give regeringen </P>  \r\n\r\n<P>hjemmel til at pålægge kommunerne opgaven; men hvis dette viser </P>  \r\n\r\n<P>sig umuligt, eller hvis et antal kommuner søger at unddrage sig </P>  \r\n\r\n<P>denne i første omgang moralske forpligtelse, finder </P>  \r\n\r\n<P>forslagsstillerne det nødvendigt at udstyre regeringen med en </P>  \r\n\r\n<P>decideret hjemmel til at pålægge kommunerne at løse opgaven. Efter </P>  \r\n\r\n<P>forslaget kan kommunerne selv vælge, om de vil anvise kommunalt </P>  \r\n\r\n<P>ejede eller privat ejede faciliteter. Udgifterne betales efter </P>  \r\n\r\n<P>samme regler som hidtil, hvorfor forslaget ikke vil medføre </P>  \r\n\r\n<P>merudgifter for nogen offentlig instans. </P>  \r\n\r\n<P>Forslaget kunne udmøntes på den måde, at hver kommune skulle anvise </P>  \r\n\r\n<P>faciliteter svarende til f.eks. 2 promille af befolkningstallet. </P>  \r\n\r\n<P>Dette ville imidlertid indebære, at de mindste kommuner kun skulle </P>  \r\n\r\n<P>skaffe 10-20 pladser, hvilket ville vanskeliggøre en praktisk og </P>  \r\n\r\n<P>rationel drift af centrene. Derfor ville det være bedre, at alle </P>  \r\n\r\n<P>kommuner eller i hvert fald de fleste kommuner skulle stille </P>  \r\n\r\n<P>f.eks. 50 pladser til rådighed, også selv om flygtningetallet på </P>  \r\n\r\n<P>denne måde ville udgøre 1 pct. af befolkningen. Forslagsstillerne </P>  \r\n\r\n<P>finder under alle omstændigheder et sådant flygtningetal uhyre </P>  \r\n\r\n<P>beskedent og har heller ingen betænkeligheder, selv om tallet </P>  \r\n\r\n<P>måtte udgøre 2, 3 eller 4 pct. af en kommunes indbyggertal. Med </P>  \r\n\r\n<P>det begrænsede antal flygtninge, der har ophold i Danmark, er der </P>  \r\n\r\n<P>imidlertid kun undtagelsesvis begrundelse for en så stor </P>  \r\n\r\n<P>flygtningeandel i en enkelt kommune. </P>  \r\n\r\n<P>Hvis hver kommune finder ca. 50 pladser og kommuner med mere end </P>  \r\n\r\n<P>f.eks. 20.000 indbyggere anviser et yderligere antal, svarende til </P>  \r\n\r\n<P>befolkningstallet, er der allerede en rigelig kapacitet. Men af </P>  \r\n\r\n<P>hensyn til en rationel og fleksibel planlægning i Dansk Røde Kors </P>  \r\n\r\n<P>og Dansk Flygtningehjælp er en vis overkapacitet at foretrække, så </P>  \r\n\r\n<P>organisationerne har valgmuligheder og kan klare de situationer, </P>  \r\n\r\n<P>som følger af den ujævne tilgang af asylansøgere. </P>  \r\n\r\n<P>Forslagsstillerne er fordomsfrie med hensyn til forslagets konkrete </P>  \r\n\r\n<P>udmøntning, og de ovennævnte talstørrelser skal derfor først og </P>  \r\n\r\n<P>fremmest illustrere, at det akutte problem er beskedent, hvis de </P>  \r\n\r\n<P>lokale myndigheder i højere grad inddrages i arbejdet og hver især </P>  \r\n\r\n<P>yder et bidrag. Tallene illustrerer en blandt mange andre </P>  \r\n\r\n<P>løsningsmodeller, og forslagsstillerne ønsker at understrege, at </P>  \r\n\r\n<P>der udelukkende er tale om et eksempel, og at fleksibilitet er </P>  \r\n\r\n<P>vigtigere end firkantede modeller. Det kan godt tænkes, at der </P>  \r\n\r\n<P>findes kommuner, hvor det er uhensigtsmæssigt overhovedet at </P>  \r\n\r\n<P>anbringe asylansøgere og flygtninge. </P>  \r\n\r\n<P>Forslaget indebærer således ikke, at alle landets kommuner </P>  \r\n\r\n<P>øjeblikkelig skal gå i gang med at anvise pladser. Men så mange </P>  \r\n\r\n<P>kommuner skal gå i gang, at der hurtigt fremskaffes kapacitet til </P>  \r\n\r\n<P>at løse de nuværende problemer og samtidig opbygges en vis </P>  \r\n\r\n<P>reservekapacitet. Inddragelsen af kommunerne også i denne fase af </P>  \r\n\r\n<P>flygtningearbejdet tilsigter således primært at tilvejebringe et </P>  \r\n\r\n<P>styringsinstrument, hvori kommunerne udgør den aktive og </P>  \r\n\r\n<P>udadvendte faktor. </P>  \r\n\r\n<P>Forslagsstillerne håber, at kommunerne frivilligt påtager sig </P>  \r\n\r\n<P>opgaven; men hvis en række kommuner søger at unddrage sig </P>  \r\n\r\n<P>forpligtelsen, eller hvis f.eks. de velstillede kommuner bliver </P>  \r\n\r\n<P>genstridige, er det af hensyn til helheden, flygtningene og de </P>  \r\n\r\n<P>øvrige kommuner nødvendigt at skride til lovgivning. </P>  \r\n\r\n<P>I første omgang går forslaget imidlertid kun ud på at pålægge </P>  \r\n\r\n<P>regeringen ansvaret; men det er en selvfølge, at dette ansvar må </P>  \r\n\r\n<P>udøves i samarbejde med de enkelte kommuner, idet </P>  \r\n\r\n<P>forslagsstillerne ikke har forventning om, at regeringen selv vil </P>  \r\n\r\n<P>have mulighed for at løse problemet og fremskaffe den nødvendige </P>  \r\n\r\n<P>kapacitet. </P>  \r\n\r\n<P>Bilag </P>  \r\n\r\n<P>Uddrag af bilag til justitsministerens redegørelse for regeringens </P>  \r\n\r\n<P>initiativer på flygtningeområdet af 16. september 1985 </P>  \r\n\r\n<P>(retsudvalget, alm. del - bilag 601) </P>  \r\n\r\n<P>Ansøgningsperioden </P>  \r\n\r\n<P>Tilværelsen for en flygtning, som kommer her til landet og melder sig </P>  \r\n\r\n<P>som asylansøger, vil, såfremt han bliver meddelt opholdstilladelse </P>  \r\n\r\n<P>her i landet som flygtning, kunne inddeles i tre forskellige </P>  \r\n\r\n<P>perioder eller faser. Første periode er ansøgningsperioden </P>  \r\n\r\n<P>(præasylfasen), det vil sige det tidsrum, der går fra det øjeblik, </P>  \r\n\r\n<P>udlændingen kommer her til landet og meddeler, at han vil søge </P>  \r\n\r\n<P>asyl, til det tidspunkt, direktoratet for udlændinge eller </P>  \r\n\r\n<P>flygtningenævnet har meddelt vedkommende flygtningestatus og </P>  \r\n\r\n<P>opholdstilladelse her i landet. Hvis ansøgeren får asyl, er det </P>  \r\n\r\n<P>herefter socialministeriet, der i samarbejde med Dansk </P>  \r\n\r\n<P>Flygtningehjælp forbereder flygtningens tilværelse her i landet på </P>  \r\n\r\n<P>længere sigt (integrationsfasen). Sidste periode er den egentlige </P>  \r\n\r\n<P>bosætningsfase, hvor flygtningen på lige fod med danske </P>  \r\n\r\n<P>statsborgere og på samme måde som andre indvandrere skal etablere </P>  \r\n\r\n<P>sig i det danske samfund. </P>  \r\n\r\n<P>I det følgende beskrives disse faser nærmere. </P>  \r\n\r\n<P>For så vidt angår nyankomne asylansøgere er der fra den 1. marts 1985 </P>  \r\n\r\n<P>indført den ordning, at de straks efter indrejsen indlogeres på et </P>  \r\n\r\n<P>af de i samarbejde med Røde Kors etablerede modtagelsescentre - </P>  \r\n\r\n<P>Kongelunden eller Middelgrunden. </P>  \r\n\r\n<P>Umiddelbart efter modtagelsen informeres asylansøgerne om deres </P>  \r\n\r\n<P>retsstilling. Dette sker blandt andet i form af foredrag på </P>  \r\n\r\n<P>asylansøgernes eget sprog samt forevisning af lysbilleder. </P>  \r\n\r\n<P>Justitsminister Erik Ninn-Hansen har endvidere taget initiativ </P>  \r\n\r\n<P>til, at der udarbejdes en pjece, der snart er færdig, indeholdende </P>  \r\n\r\n<P>blandt andet oplysninger om danske forhold, der skal udleveres til </P>  \r\n\r\n<P>asylansøgerne. </P>  \r\n\r\n<P>Under opholdet på modtagelsescentrene bliver asylansøgerne desuden </P>  \r\n\r\n<P>helbredsundersøgt. </P>  \r\n\r\n<P>Den nødvendige grundige afhøring af den enkelte asylansøger sker ved </P>  \r\n\r\n<P>politiets foranstaltning i løbet af de første 2-4 uger efter </P>  \r\n\r\n<P>asylansøgerens modtagelse her i landet, medens denne opholder sig </P>  \r\n\r\n<P>i modtagelsescenteret. Når politiets undersøgelse er afsluttet, </P>  \r\n\r\n<P>bliver asylansøgerne overført til et opholdscenter. </P>  \r\n\r\n<P>Direktoratet for udlændinge træffer herefter afgørelse i sagen. En </P>  \r\n\r\n<P>sådan afgørelse vil på nuværende tidspunkt i almindelighed </P>  \r\n\r\n<P>foreligge i løbet af de første 2 måneder efter asylansøgerens </P>  \r\n\r\n<P>indrejse. </P>  \r\n\r\n<P>I nogle sager vil det være nødvendigt at indhente yderligere </P>  \r\n\r\n<P>oplysninger vedrørende forhold i ansøgerens hjemland eller </P>  \r\n\r\n<P>foretage fornyet afhøring, og længere sagsbehandlingstid kan </P>  \r\n\r\n<P>derfor forekomme. Det samme gælder, hvis sagen indbringes for </P>  \r\n\r\n<P>flygtningenævnet. </P>  \r\n\r\n<P>Opholdstilladelse efter flygtningereglerne giver kun, hvis den </P>  \r\n\r\n<P>pågældende er omfattet af FNs flygtningekonvention </P>  \r\n\r\n<P>(konventionsflygtninge), eller såfremt det af lignende grunde som </P>  \r\n\r\n<P>anført i konventionen eller andre tungtvejende grunde ikke bør </P>  \r\n\r\n<P>kræves, at den pågældende vender tilbage til sit hjemland. </P>  \r\n\r\n<P>Omfattet af FNs flygtningekonvention er enhver person, der &#187;som følge  \r\n\r\n</P>  \r\n\r\n<P>af velbegrundet frygt for forfølgelse på grund af sin race, </P>  \r\n\r\n<P>religion, sit tilhørsforhold til en særlig social gruppe eller </P>  \r\n\r\n<P>sine politiske anskuelser befinder sig uden for det land, i </P>  \r\n\r\n<P>hvilket han har statsborgerret, som ikke er i stand til - eller på </P>  \r\n\r\n<P>grund af sådan frygt ikke ønsker - at søge dette lands </P>  \r\n\r\n<P>beskyttelse, eller som ikke har nogen statsborgerret, og på grund </P>  \r\n\r\n<P>af sådanne begivenheder befinder sig uden for det land, hvor han </P>  \r\n\r\n<P>tidligere havde fast bopæl, og ikke er i stand til - eller på </P>  \r\n\r\n<P>grund af sådan frygt ikke ønsker - at vende tilbage dertil&#171;. </P>  \r\n\r\n<P>Det er således ikke alle, som søger politisk asyl, som opnår status </P>  \r\n\r\n<P>som flygtninge. Det sker kun, hvis ansøgeren findes at opfylde </P>  \r\n\r\n<P>disse udtrykkelige betingelser. Det er således ikke en ubetydelig </P>  \r\n\r\n<P>del af ansøgerne, som nægtes asyl, og som herefter udrejser af </P>  \r\n\r\n<P>landet. </P>  \r\n\r\n<P>Det var tidligere således, at der i direktoratet for udlændinge </P>  \r\n\r\n<P>havde ophobet sig en sagspukkel. </P>  \r\n\r\n<P>Denne sagspukkel er nu afviklet, idet justitsminister Erik </P>  \r\n\r\n<P>Ninn-Hansen indsatte et betydeligt ekstramandskab både i politiet </P>  \r\n\r\n<P>og direktoratet for udlændinge. </P>  \r\n\r\n<P>Direktoratet og politiet behandler således for tiden ca. 200 sager </P>  \r\n\r\n<P>pr. uge. </P>  \r\n\r\n<P>Som ovenfor nævnt opholder asylansøgerne sig, mens sagen behandles af </P>  \r\n\r\n<P>direktoratet for udlændinge og eventuelt flygtningenævnet, på de </P>  \r\n\r\n<P>af justitsministeriet oprettede asylcentre, som ifølge en mellem </P>  \r\n\r\n<P>justitsministeriet og Dansk Røde Kors indgået aftale drives af </P>  \r\n\r\n<P>Dansk Røde Kors. </P>  \r\n\r\n<P>Der er ud over de 2 modtagelsescentre i alt 13 opholdscentre placeret </P>  \r\n\r\n<P>på Sjælland og i Jylland, hvorved ca. 2300 personer kan </P>  \r\n\r\n<P>indkvarteres. Der er p.t. indkvarteret ca. 1900 asylansøgere på </P>  \r\n\r\n<P>disse centre. </P>  \r\n\r\n<P>Samtlige udgifter til ophold under sagens behandling afholdes af </P>  \r\n\r\n<P>justitsministeriet, herunder lejeudgifter, lønninger til Røde </P>  \r\n\r\n<P>Kors, forplejning, tøj, lægehjælp, transport, lommepenge m.v. Det </P>  \r\n\r\n<P>kan oplyses, at udgifterne i alt andrager ca. 200 kr. pr. dag pr. </P>  \r\n\r\n<P>asylansøger eller svarende til ca. 6.000 kr. pr. måned. Særlig om </P>  \r\n\r\n<P>lommepenge bemærkes, at de for tiden udgør ca. 20 kr. pr. dag. </P>  \r\n\r\n<P>Asylansøgerne skal heraf selv afholde udgifter til personlige </P>  \r\n\r\n<P>fornødenheder såsom sæbe, tobak m.v. </P>  \r\n\r\n<P>På centrene er gennemsnitligt et personale på ca. 5 </P>  \r\n\r\n<P>centermedarbejdere og 1 sygeplejerske pr. 100 asylansøgere, idet </P>  \r\n\r\n<P>det forudsættes, at asylansøgerne i dagligdagen selv hjælper til </P>  \r\n\r\n<P>med rengøring, madlavning m.v. </P>  \r\n\r\n<P>På asylcentrene udøver Dansk Røde Kors sin almindelige sociale og </P>  \r\n\r\n<P>humanitære virksomhed. </P>  \r\n\r\n<P>Udgifterne hertil og til tilvejebringelse af de fornødne faciliteter </P>  \r\n\r\n<P>i centrene til fritidsbeskæftigelse, sport med videre udgør 2 kr. </P>  \r\n\r\n<P>pr. dag pr. asylansøger og afholdes af justitsministeriet. </P>  \r\n\r\n<P>Såfremt de pågældende er eller kommer i besiddelse af tilstrækkelige </P>  \r\n\r\n<P>andre midler, skal udgifterne vedrørende underhold m.v. i </P>  \r\n\r\n<P>præasylfasen refunderes staten. </P>  \r\n\r\n<P>Det er et grundlæggende princip, at asylansøgere ikke under </P>  \r\n\r\n<P>asylsagens behandling kan have lønnet eller ulønnet beskæftigelse </P>  \r\n\r\n<P>med videre. Den hertil fornødne arbejdstilladelse vil i givet fald </P>  \r\n\r\n<P>først blive meddelt i forbindelse med, at den pågældende opnår </P>  \r\n\r\n<P>asyl. </P>  \r\n\r\n<P>Det gælder i det hele taget, at den integration, som indebærer blandt </P>  \r\n\r\n<P>andet organiseret sprogundervisning, arbejdstilbud og fast bolig, </P>  \r\n\r\n<P>først iværksættes, når en asylansøger opnår opholdstilladelse. For </P>  \r\n\r\n<P>så vidt angår børn i den skolepligtige alder vil der imidlertid </P>  \r\n\r\n<P>blive søgt organiseret undervisning for disse på et tidligt </P>  \r\n\r\n<P>tidspunkt efter deres ankomst her til landet. </P>  \r\n\r\n<P>Hvis ansøgeren får asyl </P>  \r\n\r\n<P>Såfremt en asylansøger opnår opholdstilladelse efter </P>  \r\n\r\n<P>flygtningereglerne, tager Dansk Flygtningehjælp sig herefter af </P>  \r\n\r\n<P>flygtningens forsorg og integration. Midlerne til dette arbejde - </P>  \r\n\r\n<P>såvel til de individuelle bistandsydelser som til personale og </P>  \r\n\r\n<P>drift - får Dansk Flygtningehjælp stillet til rådighed over </P>  \r\n\r\n<P>særlige bevillinger fra socialministeriet. </P>  \r\n\r\n<P>Overgivelsen til Dansk Flygtningehjælp sker efter nærmere aftale </P>  \r\n\r\n<P>mellem justitsministeriet og Dansk Flygtningehjælp. </P>  \r\n\r\n<P>Justitsminister Erik Ninn-Hansen har besluttet at forlænge den </P>  \r\n\r\n<P>overgivelsesperiode, der hidtil har været gældende, for at give </P>  \r\n\r\n<P>flygtningehjælpen bedre mulighed for at tilrettelægge </P>  \r\n\r\n<P>integrationen på den mest hensigtsmæssige måde. Med samme formål </P>  \r\n\r\n<P>har justitsministeren bestemt, at flygtningehjælpen på et tidligt </P>  \r\n\r\n<P>tidspunkt skal have adgang til oplysninger om asylansøgernes </P>  \r\n\r\n<P>personlige forhold og baggrund m.v. </P>  \r\n\r\n<P>Dansk Flygtningehjælp hjælper typisk flygtningene i en periode på ca. </P>  \r\n\r\n<P>18 måneder, hvorefter kommunerne overtager opgaven, hvis der </P>  \r\n\r\n<P>stadig er behov for hjælp. Dansk Flygtningehjælp er i gang med at </P>  \r\n\r\n<P>vurdere, hvordan integrationsperiodens længde kan nedsættes; det </P>  \r\n\r\n<P>vil for eksempel være muligt for enlige og veluddannede </P>  \r\n\r\n<P>flygtninge. </P>  \r\n\r\n<P>Begrundelsen for at anvende en særlig organisation til </P>  \r\n\r\n<P>integrationsbistand til flygtninge fremfor det almindelige sociale </P>  \r\n\r\n<P>apparat i kommunerne er først og fremmest af praktisk art. Det er </P>  \r\n\r\n<P>nødvendigt med en instans, der kan fordele flygtningene ud i </P>  \r\n\r\n<P>samfundet og koordinere etableringen af de faciliteter og rammer, </P>  \r\n\r\n<P>som den stærkt varierende og ofte akutte opgave kræver. </P>  \r\n\r\n<P>Når man fra statens side benytter en privat organisation som Dansk </P>  \r\n\r\n<P>Flygtningehjælp til denne opgave, er der tale om en tradition, som </P>  \r\n\r\n<P>går tilbage til flygtningehjælpens start i 1956, hvor Danmark </P>  \r\n\r\n<P>modtog 1.400 ungarske flygtninge. Det har vist sig hensigtsmæssigt </P>  \r\n\r\n<P>i mange henseender at gøre brug af en privat organisation og især </P>  \r\n\r\n<P>en organisation med den brede folkelige støtte og opbakning, som </P>  \r\n\r\n<P>Dansk Flygtningehjælp har i kraft af sin struktur som en </P>  \r\n\r\n<P>samarbejde mellem 12 store humanitære og folkelige organisationer. </P>  \r\n\r\n<P>I den første tid under Dansk Flygtningehjælp får flygtningene ophold </P>  \r\n\r\n<P>i integrationscentre. Disse centre er placeret rundt om i landet. </P>  \r\n\r\n<P>I begyndelsen af opholdet her orienteres flygtningene om danske </P>  \r\n\r\n<P>forhold, og flygtningehjælpen sørger for tilmelding til </P>  \r\n\r\n<P>folkeregister, udstedelse af CPR-kort, tilmelding til skole og </P>  \r\n\r\n<P>danskundervisning m.v. samt boligplacering. </P>  \r\n\r\n<P>Dansk Flygtningehjælp gennemfører i integrationsfasen </P>  \r\n\r\n<P>voksenundervisning. I bosætningsfasen kan flygtningene følge </P>  \r\n\r\n<P>aftenskoleundervisning på lige fod med andre indvandrere. </P>  \r\n\r\n<P>Flygtningene gives her undervisning i dansk sprog og i danske </P>  \r\n\r\n<P>samfundsforhold. Denne undervisning er gratis for deltagerne, idet </P>  \r\n\r\n<P>kommunerne og staten hver betaler 50 pct. af udgifterne til </P>  \r\n\r\n<P>lærerløn og lederhonorar. </P>  \r\n\r\n<P>Et forslag om ny lov om undervisning af voksne indvandrere - herunder </P>  \r\n\r\n<P>flygtninge - er under udarbejdelse i undervisningsministeriet. </P>  \r\n\r\n<P>Efter forslaget vil det blive en pligt for det offentlige at sørge </P>  \r\n\r\n<P>for, at voksne indvandrere kan få undervisning, der gør det muligt </P>  \r\n\r\n<P>for dem at fungere i det danske samfund. </P>  \r\n\r\n<P>For at fremme integrationsbestræbelserne har der i de seneste år med </P>  \r\n\r\n<P>støtte via undervisningsministeriet været gennemført en række </P>  \r\n\r\n<P>projekter og udviklingsarbejder. Gennem vedtagelsen af den nye lov </P>  \r\n\r\n<P>om undervisning af voksne og indvandrere skulle undervisningen </P>  \r\n\r\n<P>kunne samordnes og koordineres på en måde, der gør det muligt at </P>  \r\n\r\n<P>fremsætte relevante undervisningstilbud, der kan fremme </P>  \r\n\r\n<P>integrationsbestræbelserne. </P>  \r\n\r\n<P>Allerede i integrationsfasen optages børn i folkeskolen, hvor de </P>  \r\n\r\n<P>blandt andet modtager intensiv danskundervisning. </P>  \r\n\r\n<P>I løbet af kort tid udkommer hæftet &#187;Vore nye elever&#171;, der er  \r\n\r\n</P>  \r\n\r\n<P>beregnet som oplysningsmateriale til lærere i gymnasieskolerne. </P>  \r\n\r\n<P>Dette hæfte redegør for indvandrernes baggrund, deres kultur og </P>  \r\n\r\n<P>sprog. </P>  \r\n\r\n<P>Efter opholdet i integrationscentrene, der hidtil gennemsnitlig har </P>  \r\n\r\n<P>været 8 måneder, placeres flygtningene i selvstændige boliger, som </P>  \r\n\r\n<P>Dansk Flygtningehjælp stiller til rådighed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00022"
        },
        {
            "displayName": "Entydig dokumentidentifikation",
            "displayValue": "CL005620"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}