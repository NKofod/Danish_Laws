{
    "id": 230073,
    "title": "Forsvarsministeriets sagsbehandlingstider i sager om aktindsigt i 2021. Sag nr. 21/05375.",
    "documentTypeId": "300",
    "isSagsforlobPeriodValid": true,
    "shortName": "FOU nr 2022.9027",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Forsvarsministeriets sagsbehandlingstider i sager om aktindsigt i 2021. Sag nr. 21/05375.</p>\r\n<p>Forsvarsministeriet</p>\r\n<p>Holmens Kanal 42</p>\r\n<p>1060 København K</p>\r\n<p>\r\n</p>\r\n<p style=\"text-align: right;\">16. marts 2022</p>\r\n<p style=\"text-align: right;\">Sag nr. 21/05375</p>\r\n<p>\r\n</p>\r\n<p>\r\n   <span class=\"Bold\">Forsvarsministeriets sagsbehandlingstider i sager om aktindsigt</span>\r\n</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Indledning</span></p>\r\n<p>Ved et brev af 20. januar 2022 bad jeg Forsvarsministeriet om at oplyse mig om den overordnede status for ministeriets behandling af aktindsigtssager som henholdsvis første instans og klageinstans. Jeg bad endvidere om ministeriets bemærkninger til, om ministeriet i disse sager overholder offentlighedslovens og miljøoplysningslovens frister.</p>\r\n<p>\r\n</p>\r\n<p>Forsvarsministeriet har i en udtalelse af 11. februar 2022 redegjort for sagsbehandlingstiden for aktindsigtsanmodninger modtaget i perioden fra den 1. januar 2021 til den 28. januar 2022. Ministeriet har endvidere vedlagt en oversigt over den gennemsnitlige sagsbehandlingstid i perioden.</p>\r\n<p>\r\n</p>\r\n<p>Forsvarsministeriet har supplerende telefonisk oplyst, at de fremsendte oplysninger om sagsbehandlingstiderne omfatter alle ministeriets sager om aktindsigt, dvs. ud over sager efter offentlighedsloven også sager om aktindsigt efter forvaltningsloven og eventuelt miljøoplysningsloven. Det skønnes dog, at langt den overvejende del af sagerne vedrører aktindsigt efter offentlighedsloven.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Forsvarsministeriets sagsbehandlingstid</span></p>\r\n<p>\r\n   <span class=\"Bold\">2.1.</span> <span class=\"Bold\">Førsteinstanssager</span></p>\r\n<p>Det fremgår af Forsvarsministeriets udtalelse og den vedlagte oversigt, at ministeriet i 1. halvår 2021 modtog 158 anmodninger om aktindsigt i førsteinstanssager. Den gennemsnitlige sagsbehandlingstid for disse sager var 9,8 arbejdsdage, og 55,7 pct. af anmodningerne blev færdigbehandlet på 7 dage eller derunder.</p>\r\n<p>I 2. halvår 2021 modtog ministeriet 162 anmodninger om aktindsigt. Den gennemsnitlige sagsbehandlingstid for disse sager var 20,1 arbejdsdage, og 41,4 pct. af anmodningerne blev færdigbehandlet på 7 dage eller derunder.</p>\r\n<p>\r\n</p>\r\n<p>I januar 2022 afsluttede ministeriet 12 anmodninger om aktindsigt modtaget i perioden fra den 1. til den 28. januar 2022. Den gennemsnitlige sagsbehandlingstid var 10,6 arbejdsdage, og 33,3 pct. af anmodningerne blev færdigbehandlet på 7 dage eller derunder.</p>\r\n<p>\r\n</p>\r\n<p>Herudover modtog ministeriet i perioden fra den 17. til den 27. januar 2022 yderligere 6 anmodninger om aktindsigt, som fortsat var under behandling på tidspunktet for ministeriets udtalelse af 11. februar 2022.</p>\r\n<p>\r\n   <span class=\"Bold\">2.2.</span> <span class=\"Bold\">Klagesager</span></p>\r\n<p>Det fremgår af Forsvarsministeriets udtalelse og den vedlagte oversigt, at ministeriet i 1. halvår 2021 modtog 11 klager. Den gennemsnitlige sagsbehandlingstid i disse sager var 30,5 arbejdsdage, og 45,5 pct. af sagerne blev færdigbehandlet på 20 dage eller derunder.</p>\r\n<p>\r\n</p>\r\n<p>I 2. halvår 2021 modtog ministeriet 12 klager. Den gennemsnitlige sagsbehandlingstid var i denne periode 19,2 arbejdsdage, og 50 pct. af sagerne blev færdigbehandlet på 20 dage eller derunder.</p>\r\n<p>\r\n</p>\r\n<p>I januar 2022 blev der kun afsluttet én sag vedrørende en klage modtaget i samme måned. Sagsbehandlingstiden i denne sag var 6 arbejdsdage.</p>\r\n<p>\r\n</p>\r\n<p>Herudover modtog ministeriet den 6. januar 2022 yderligere en klage, som fortsat var under behandling på tidspunktet for ministeriets udtalelse af 11. februar 2022.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Forsvarsministeriets bemærkninger</span></p>\r\n<p>Forsvarsministeriet har sammenfattende anført, at ca. 48 pct. af alle aktindsigtsanmodninger og 50 pct. af alle klager er behandlet inden for henholdsvis 7 og 20 arbejdsdage.</p>\r\n<p>\r\n</p>\r\n<p>I de tilfælde, hvor det har været nødvendigt at udsætte fristen, har det primært været begrundet i behov for indhentelse af høringssvar fra andre myndigheder mv., sagens omfang eller periodevis ekstraordinær travlhed.</p>\r\n<p>\r\n</p>\r\n<p>Ministeriet oplevede en markant stigning i sagsbehandlingstiden for aktindsigtsanmodninger (førsteinstanssager) i 2. halvår 2021. Den primære årsag hertil vurderes at være, at ministeriet i tilknytning til evakueringen fra Afghanistan i august 2021 modtog et stort antal anmodninger, samtidig med at ministeriet måtte prioritere mandskabsressourcer til selve evakueringsoperationen og den dertil hørende sagsbehandling.</p>\r\n<p>\r\n</p>\r\n<p>Ministeriet har afslutningsvis bemærket, at sagsbehandlingstiden nu er normaliseret, og at ministeriet derfor ikke har fundet grundlag for at iværksætte yderligere initiativer på området.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Min vurdering</span></p>\r\n<p>Jeg kan konstatere, at den gennemsnitlige sagsbehandlingstid for Forsvarsministeriets førsteinstanssager er steget fra 9,8 arbejdsdage i 1. halvår 2021 til 20,1 arbejdsdage i 2. halvår 2021.</p>\r\n<p>\r\n</p>\r\n<p>Samtidig er andelen af sager, der er færdigbehandlet inden for 7 arbejdsdage, faldet fra 55,7 pct. i 1. halvår 2021 til 41,4 pct. i 2. halvår 2021.</p>\r\n<p>\r\n</p>\r\n<p>Jeg har ikke foretaget en gennemgang af de enkelte sager, men efter min opfattelse synes ministeriets sagsbehandlingstider i 2. halvår 2021 i førsteinstanssagerne vanskeligt forenelige med de frister, der er forudsat i offentlighedsloven.</p>\r\n<p>\r\n</p>\r\n<p>Jeg har forståelse for, at der i sensommeren 2021 har været en særlig situation i forbindelse med evakueringen fra Afghanistan, som bl.a. har medført, at Forsvarsministeriet i en periode har måttet prioritere mandskabsressourcer til selve evakueringsoperationen. En hurtig behandling af aktindsigtssager er imidlertid en grundlæggende forudsætning for, at medierne har mulighed for løbende at orientere befolkningen om aktuelle sager i den offentlige forvaltning. Det gør sig også gældende i forhold til og under situationer som evakueringen fra Afghanistan.</p>\r\n<p>\r\n</p>\r\n<p>Forsvarsministeriet har som nævnt anført, at sagsbehandlingstiden nu atter er normaliseret, og en foreløbig opgørelse for januar 2022 viser da også en gennemsnitlig sagsbehandlingstid i førsteinstanssagerne, der er næsten halveret sammenlignet med 2. halvår 2021.</p>\r\n<p>\r\n</p>\r\n<p>Jeg kan dog konstatere, at opgørelsen for januar 2022 alene omfatter afsluttede sager, mens en tredjedel af de modtagne anmodninger fortsat var under behandling på tidspunktet for ministeriets udtalelse af 11. februar 2022.</p>\r\n<p>\r\n</p>\r\n<p>I forhold til de aktindsigtssager, som Forsvarsministeriet har behandlet som klageinstans, kan jeg konstatere, at den gennemsnitlige sagsbehandlingstid er faldet fra 30,5 arbejdsdage i 1. halvår 2021 til 19,2 arbejdsdage i 2. halvår 2021. Der ses desuden en mindre stigning i andelen af sager, der er færdigbehandlet inden for 20 arbejdsdage.</p>\r\n<p>\r\n</p>\r\n<p>Forsvarsministeriets sagsbehandlingstid i klagesagerne giver mig i forlængelse heraf ikke anledning til bemærkninger på nuværende tidspunkt.</p>\r\n<p>\r\n</p>\r\n<p>Samlet set finder jeg dog anledning til fortsat at følge udviklingen i Forsvarsministeriets sagsbehandlingstider.</p>\r\n<p>\r\n</p>\r\n<p>Jeg beder på den baggrund Forsvarsministeriet om en ny overordnet status for ministeriets sagsbehandlingstider ved behandlingen af aktindsigtssager efter 1. halvår 2022.</p>\r\n<p>\r\n</p>\r\n<p>Jeg beder om at modtage oplysningerne <span class=\"Bold\">inden udgangen af august 2022.</span></p>\r\n<p>\r\n</p>\r\n<p>Forsvarsministeriet bedes i svaret henvise til mit j.nr. 22/01306.</p>\r\n<p>\r\n</p>\r\n<p>Med venlig hilsen</p>\r\n<p>\r\n   <img alt=\"Ombudsmand Niels Fengers underskrift\" border=\"no\" name=\"67de869c-bd6c-4cfd-9127-e176a4583802\" src=\"/image.aspx?id=230073&img=AX27543_1_0.jpg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "O20220902770"
        },
        {
            "displayName": "Entydig dokumentidentifikation",
            "displayValue": "AX027543"
        },
        {
            "displayName": "Dato for førstegangsindlæggelse",
            "displayValue": "25/03/2022"
        },
        {
            "displayName": "Dato for indlæggelse",
            "displayValue": "25/03/2022"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "9027"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Forsvarsministeriet"
        },
        {
            "displayName": "Underskriftdato",
            "displayValue": "16/03/2022"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre spørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed",
                "Dokumentoffentlighed, se også forvaltningsret 113.4"
            ]
        }
    ],
    "hasFobTags": true
}