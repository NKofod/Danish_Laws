{
    "id": 60288,
    "title": "Skrivelse om anstaltsledernes behandling af ansøgninger fra tjenestemænd om tjenestefrihed uden løn. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11223 af 13/04/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om anstaltsledernes behandling af  \r\n\r\n ansøgninger fra tjenestemænd om tjenestefrihed uden løn. </H1>  \r\n\r\n<P></P>  \r\n\r\n<BR>  \r\n\r\n<P>Ved justitsministeriets to cirkulærer af 29. december 1972 er  \r\n\r\n kriminalforsorgens anstaltsledere bemyndiget til at afgøre ansøgninger fra  \r\n\r\n tjenestemænd ved anstalterne i lønramme 20 og derunder om tjenestefrihed uden  \r\n\r\n løn og om nedsat beskæftigelsesgrad mod tilsvarende lønreduktion. </P>  \r\n\r\n<P>I cirkulære af 6. juli 1977 bestemte direktoratet, at der i forbindelse  \r\n\r\n med imødekommelse af sådanne ansøgninger - under de igangværende overvejelser  \r\n\r\n om kapacitets- og personaletilpasning til et ændret belægstal - skal tages  \r\n\r\n forbehold med hensyn til muligheden for eventuel senere genindtræden, idet  \r\n\r\n der i almindelighed ikke vil kunne tilsikres de pågældende adgang til senere  \r\n\r\n at genoptage tjeneste i kriminalforsorgen eller at opnå udvidet  \r\n\r\n beskæftigelesgrad. </P>  \r\n\r\n<P>Direktoratet er bekendt med, at Statstjenestemændenes centralorganisation  \r\n\r\n II på foranledning af kriminalforsorgsforeningen har forelagt  \r\n\r\n finansministeriet spørgsmålet om, hvorvidt en tjenestemand, der har  \r\n\r\n tjenestefrihed uden løn, ved tjenestefrihedens ophør har krav på at kunne  \r\n\r\n genindtræde i en stilling af samme karakter. </P>  \r\n\r\n<P>Finansministeriet har den 1. december 1977 afgivet følgende svar: </P>  \r\n\r\n<P>&#187;Forudsat at der ikke er truffet konkrete aftaler mellem  \r\n\r\n tjenestemanden og styrelsen, da tilladelsen til tjenestefriheden blev givet,  \r\n\r\n bærer tjenestemanden principielt selv risikoen for, om der ved  \r\n\r\n tjenestefrihedsperiodens udløb er en ledig stilling, i hvilken han kan  \r\n\r\n genindtræde. Det er dog styrelsens pligt at tilbyde tjenestemanden  \r\n\r\n genindtræden i den først ledigblivende stilling, der har samme karakter som  \r\n\r\n den stilling, vedkommende forlod&#171;. </P>  \r\n\r\n<P>Justitsministeriets centrale samarbejdsudvalg for fængselsvæsenet har  \r\n\r\n efter en drøftelse den 10. marts 1978 henstillet, at tilladelser til  \r\n\r\n tjenestemænd i kriminalforsorgen til tjenestefrihed uden løn fremtidig  \r\n\r\n meddeles i overensstemmelse med den ordning, der fremgår af finansminsteriets  \r\n\r\n nævnte afgørelse. Udvalget har endvidere indstillet, at  \r\n\r\n styrelsen/anstaltslederne i overensstemmelse med hidtidig praksis i  \r\n\r\n kriminalforsorgen skal kunne betinge sig, at genindtræden sker ved et anden  \r\n\r\n tjenestested end det tjenestested, som tjenestemanden forlod. </P>  \r\n\r\n<P>Direktoratet bestemmer herefter følgende: </P>  \r\n\r\n<P>Når anstaltslederne imødekommer ansøgninger fra tjenestemænd om  \r\n\r\n tjenestefrihed uden løn, skal det i afgørelsen fastsættes, at en eventuel  \r\n\r\n senere anmodming om genindtræden først kan imødekommes, når der indtræder  \r\n\r\n ledighed i en stilling af samme krakter som vedkommendes hidtidige stilling.  \r\n\r\n Det skal endvidere tilkendegives, at genindtræden i givet fald vil kunne ske  \r\n\r\n ved et andet tjenestested. </P>  \r\n\r\n<P>Tilsvarende forbehold skal tages, såfremt der bevilges en tjenestemand,  \r\n\r\n der har tjenestefrihed uden løn med forbehold efter cirkulæret af 6. juli  \r\n\r\n 1977, forlængelse af tjenestefrihedsperioden. </P>  \r\n\r\n<P>Ovenstående træder i stedet for justitsministeriets cirkulære af 6. juli  \r\n\r\n 1977, forsåvidt angår ansøgninger om tjenestefrihed uden løn, der modtages af  \r\n\r\n anstalterne efter dette cirkulæres udsendelse. </P>  \r\n\r\n<P>Endvidere ophæves cirkulæret af 6. juli 1977, forsåvidt angår ansøgninger  \r\n\r\n om nedsat beskæftigelsesgrad, således at justitsministeriets cirkulære af 29.  \r\n\r\n december 1972 finder anvendelse. </P>  \r\n\r\n<P>Tjenestemænd, der tidligere er udtrådt af nummer eller har opnået nedsat  \r\n\r\n tjenestetid, og som har accepteret et forbehold med hensyn til mulighed for  \r\n\r\n tilbagevenden/udvidet beskæftigelse, har således intet krav på at kunne  \r\n\r\n genindtræde i tjenesten, respektive opnå udvidet beskæftigelse. </P>  \r\n\r\n<P>H. H. Brydensholt </P>  \r\n\r\n<P>/Kjærgaard </P>  \r\n\r\n<P>Kriminalforsorgens anstalter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19781122354"
        },
        {
            "displayName": "Entydig dokumentidentifikation",
            "displayValue": "CM019245"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11223"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "13/04/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1. afd. 2-39-1976"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}