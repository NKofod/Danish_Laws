{
    "id": 74555,
    "title": "Cirkulære om kvalifikationskrav til ledere og lærere ved undervisning efter lov om undervisning af voksne indvandrere (Til alle amtsråd samt Københavns og Frederiksberg kommuner)",
    "documentTypeId": "150",
    "isSagsforlobPeriodValid": false,
    "shortName": "CIR nr 22324 af 22/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om kvalifikationskrav til ledere og  \r\n\r\n lærere ved undervisning efter lov om undervisning af voksne indvandrere </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Til alle amtsråd samt Københavns og  \r\n\r\n Frederiksberg kommuner) </P>  \r\n\r\n<BR>  \r\n\r\n</center>\r\n\r\n<P> I. Kvalifikationskrav til ledere . </P>  \r\n\r\n<P>Bestemmelserne herom er fastsat i § 13 i undervisningsministeriets  \r\n\r\n bekendtgørelse nr. 450 af 3. juli 1986 om undervisning af voksne indvandrere:  \r\n\r\n</P>  \r\n\r\n<P> § 13 . Indvandrerundervisningen skal forestås af en leder, der har de  \r\n\r\n nødvendige pædagogiske og administrative forudsætninger. Lederen skal have  \r\n\r\n gennemgået et af direktoratet tilrettelagt kursus om de særlige forhold  \r\n\r\n vedrørende denne undervisning med særligt henblik på lederens funktioner.  \r\n\r\n</P>  \r\n\r\n<P> Stk. 2 . Direktoratet kan fravige kravet om det i stk. 1 nævnte kursus  \r\n\r\n for ledere af indvandrerundervisning, som må anses for at have de fornødne  \r\n\r\n kvalifikationer. </P>  \r\n\r\n<P>Der vil senere blive udsendt meddelelse om indhold, struktur og omfang af  \r\n\r\n det i § 13, stk. 1, nævnte kursus. </P>  \r\n\r\n<P>Kravet om, at lederne skal have gennemgået kursus for ledere af  \r\n\r\n indvandrerundervisning, kan i en overgangsperiode i forbindelse  med lovens  \r\n\r\n ikrafttræden fraviges i følgende tilfælde, jfr. § 13, stk. 2, i  \r\n\r\n bekendtgørelsen: </P>  \r\n\r\n<UL PLAIN>\r\n\r\n<LI>1) Som det fremgår af cirkulæret af 16. juni 1986 om ikrafttræden af lov  \r\n\r\n om undervisning af voksne indvandrere, vil ledere, der før lovens  \r\n\r\n ikrafttræden er godkendt som ledere af indvandrerundervisning tilrettelagt på  \r\n\r\n hensyntagende specialundervisnings vilkår i henhold til lov om  \r\n\r\n fritidsundervisning m.v., bevare denne godkendelse. </LI>  \r\n\r\n<LI>2) I tiden indtil 31/12 1986 vil nye ledere af indvandrerundervisning  \r\n\r\n kunne godkendes af amtsrådet, i det omfang de opfylder betingelserne for at  \r\n\r\n kunne godkendes som ledere af specialundervisning efter lov om  \r\n\r\n fritidsundervisning m.v. eller efter lov om specialundervisning for voksne.  \r\n\r\n</LI>  \r\n\r\n</UL>  \r\n\r\n<P>Direktoratet vil for de under 1 og 2 nævnte ledere tilbyde supplerende  \r\n\r\n kurser af kortere varighed. </P>  \r\n\r\n<P> II. Kvalifikationskrav til lærere. </P>  \r\n\r\n<P>Bestemmelserne herom er fastsat i § 14 i bekendtgørelsen om undervisning  \r\n\r\n af voksne indvandrere: </P>  \r\n\r\n<P> § 14 . Lærere ved indvandrerundervisningen skal gennem uddannelse eller  \r\n\r\n tidligere virksomhed have erhvervet de nødvendige faglige forudsætninger for  \r\n\r\n at undervise i dansk sprog og danske kultur- og samfundsforhold samt have de  \r\n\r\n fornødne pædagogiske forudsætninger for at kunne tilrettelægge og gennemføre  \r\n\r\n undervisning for voksne. </P>  \r\n\r\n<P> Stk. 2. Ud over de i stk. 1 nævnte krav skal lærerne </P>  \r\n\r\n<UL PLAIN>\r\n\r\n<LI>a) have gennemgået et særligt af direktoratet tilrettelagt kursus for  \r\n\r\n lærere ved indvandrerundervisning eller </LI>  \r\n\r\n<LI>b) have den fornødne erfaring fra tidligere undervisning af voksne  \r\n\r\n indvandrere i dansk sprog og danske kultur- og samfundsforhold eller </LI>  \r\n\r\n<LI>c) på anden måde have erhvervet de nødvendige forudsætninger for at  \r\n\r\n påtage sig denne særlige undervisning. </LI>  \r\n\r\n</UL>  \r\n\r\n<P> Stk. 3. Direktoratet fastsætter nærmere retningslinier om godkendelse af  \r\n\r\n lærere. </P>  \r\n\r\n<P> Stk. 4. De i stk. 1 og 2 fastsatte krav gælder ikke for lærere ved  \r\n\r\n alfabetiseringsundervisning. Direktoratet fastsætter særlige retningslinier  \r\n\r\n for godkendelse af disse lærere. </P>  \r\n\r\n<P>Det i § 14, stk. 2, a), nævnte kursus for lærere ved undervisning af  \r\n\r\n voksne indvandrere, der tilrettelægges i praktisk/administrativt samarbejde  \r\n\r\n med amtskommuner, voksenpædagogiske centre og Dansk Folkeoplysnings Samråd,  \r\n\r\n vil indtil videre blive gennemført på forsøgsbasis. Det forventes, at man ved  \r\n\r\n udgangen af 1987 vil have opnået så mange erfaringer, at kurset vil kunne  \r\n\r\n lægges i fastere rammer. Der vil senere blive udsendt nærmere meddelelse  \r\n\r\n herom. </P>  \r\n\r\n<P>I forbindelse med lovens ikrafttræden fastsættes der herved med hjemmel i  \r\n\r\n § 14, stk. 3 og 4, i bekendtgørelsen følgende  overgangsbestemmelser : </P>  \r\n\r\n<UL PLAIN>\r\n\r\n<LI>1) Som det fremgår af cirkulæret af 16. juni 1986 om ikrafttræden af lov  \r\n\r\n om undervisning af voksne indvandrere vil lærere, der før lovens ikrafttræden  \r\n\r\n har opnået endelig godkendelse som lærer ved indvandrerundervisning, bevare  \r\n\r\n denne godkendelse. Der vil blive tilbudt supplerende kurser af kortere  \r\n\r\n varighed for disse lærere. </LI>  \r\n\r\n<LI>2) Lærere, der før lovens ikrafttræden har opnået midlertidig  \r\n\r\n godkendelse, bevarer den midlertidige godkendelse, hvis de inden 31. december  \r\n\r\n 1986 påbegynder kursus for indvandrerlærere. Efter at have gennemført kurset  \r\n\r\n vil de pågældende af amtsrådet kunne endelig godkendes som lærere ved  \r\n\r\n undervisning af voksne indvandrere. Specielt med hensyn til lærere ved  \r\n\r\n alfabetiseringsundervisning henvises til pkt. 5. </LI>  \r\n\r\n<LI>3) Indtil udgangen af 1987 vil amtsrådet kunne give nye lærere ved  \r\n\r\n indvandrerundervisning, der opfylder de i § 14, stk. 1, i bekendtgørelsen  \r\n\r\n nævnte krav, en midlertidig godkendelse, når de har påbegyndt kurset for  \r\n\r\n indvandrerlærere. Efter at have gennemført kurset vil de kunne endelig  \r\n\r\n godkendes som lærere ved indvandrerundervisning. </LI>  \r\n\r\n<LI>4) Spørgsmålet om godkendelse af lærere efter § 14, stk. 2, b) og c) i  \r\n\r\n bekendtgørelsen forelægges indtil videre for direktoratet til udtalelse i det  \r\n\r\n enkelte tilfælde. Der kan inden udgangen af 1987 forventes udsendt  \r\n\r\n retningslinier, hvorefter godkendelse af lærere efter disse bestemmelser vil  \r\n\r\n kunne foretages af amtsrådet uden forelæggelse for direktoratet. </LI>  \r\n\r\n<LI>5) Lærere ved alfabetiseringsundervisning, der før lovens ikrafttræden  \r\n\r\n har opnået midlertidig godkendelse, bevarer den midlertidige godkendelse.  \r\n\r\n Ansøgninger om godkendelse af nye lærere ved alfabetiseringsundervisning skal  \r\n\r\n indtil videre forelægges for direktoratet til udtalelse i det enkelte  \r\n\r\n tilfælde. </LI>  \r\n\r\n</UL>  \r\n\r\n<P>Man skal anmode amtskommunerne og Københavns og Frederiksberg kommuner om  \r\n\r\n at gøre private skoler m.v., der efter overenskomst tilrettelægger  \r\n\r\n indvandrerundervisning, bekendt med ovenstående. </P>  \r\n\r\n<P>UNDERVISNINGSMINISTERIET </P>  \r\n\r\n<P>Direktoratet for folkeoplysning, frie grundskoler m.v., den 22/7 86 </P>  \r\n\r\n<P>P. d. v. </P>  \r\n\r\n<P>Benjamin Blomgren </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862232409"
        },
        {
            "displayName": "Entydig dokumentidentifikation",
            "displayValue": "CM033760"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/07/2000"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22324"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeoplysningsafdelingen"
        },
        {
            "displayName": "Ressortministeriets journalnummer",
            "displayValue": "DFF 1.kt. j.nr. 71-00-02/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}