{
    "id": 218552,
    "title": "Bekendtgørelse om program for intern overvågning for net- og transmissionsvirksomheder og Energinet",
    "documentTypeId": "60",
    "isSagsforlobPeriodValid": true,
    "shortName": "BEK nr 2247 af 29/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om program for intern overvågning for net- og transmissionsvirksomheder og Energinet<a class=\"FodnoteHenvisning\" name=\"Henvisning_idacc1123c-7c05-4929-abe3-684bfc70a887\" href=\"#idacc1123c-7c05-4929-abe3-684bfc70a887\">1)</a></p>\r\n<p class=\"Indledning2\">I medfør af § 20 a, stk. 5, § 28 b, stk. 2, § 78, stk. 7, og § 88, stk. 1, i lov om elforsyning, jf. lovbekendtgørelse nr. 119 af 6. februar 2020, fastsættes efter bemyndigelse i henhold til § 4, stk. 1, i bekendtgørelse nr. 1068 af 25. oktober 2019 om Energistyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Program for intern overvågning</span>\r\n</p>\r\n<p class=\"Paragraf\" id=\"id2d8ac198-57c8-4ee2-99bc-0907ab601b66\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Netvirksomheder, transmissionsvirksomheder, der ikke er ejermæssigt adskilt i henhold til § 19 a i lov om elforsyning, og Energinet skal opstille et program for intern overvågning, som har til formål at forhindre diskriminerende adfærd.</p>\r\n<p class=\"Stk2\">\r\n   <span class=\"StkNr\" id=\"idb6f191fd-0dbc-4a7f-a2a8-a4e9b72b56ec\">Stk. 2.</span> Programmet skal beskrive virksomhedens tiltag for at forhindre diskriminerende adfærd, herunder beskrive de specifikke forpligtelser, som virksomhedens ansatte, rådgivere og øvrige personer, som udfører opgaver for virksomheden, er underlagt for at opfylde det i stk. 1 nævnte formål.</p>\r\n<p class=\"Paragraf\" id=\"id5b70ecc9-0707-4f03-b3c7-49860527c3b8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Programmet skal som minimum beskrive følgende tiltag, som skal være egnede til at forhindre diskriminerende adfærd:</p>\r\n<p class=\"Liste1\">\r\n   <span class=\"Liste1Nr\" id=\"idd82c0d02-cf55-4a01-8cc4-69e2019a471a\">1)</span> De tiltag der skal sikre, at adgangen til virksomhedens net sker på ikkediskriminerende vilkår, og at vedligeholdelse og udbygning af nettet samt virksomhedernes opgaver, herunder vedrørende nettilslutning og netafbrydelse, gennemføres på en ikkediskriminerende måde i forhold til nettets brugere.</p>\r\n<p class=\"Liste1\">\r\n   <span class=\"Liste1Nr\" id=\"id88f5a955-52d9-4007-aa4f-8a451ef3f13b\">2)</span> De tiltag der skal sikre, at virksomheden i sin kundekontakt ikke favoriserer bestemte selskaber.</p>\r\n<p class=\"Liste1\">\r\n   <span class=\"Liste1Nr\" id=\"idea315bf1-72fb-4e36-b3c3-e0cf8d745b1c\">3)</span> De tiltag der skal sikre, at kravene om habilitet, jf. § 45 i lov om elforsyning samt regler om ledende medarbejderes erhvervsmæssige interesser fastsat i bekendtgørelse om varetagelse af netvirksomhedsaktiviteter, overholdes.</p>\r\n<p class=\"Liste1\">\r\n   <span class=\"Liste1Nr\" id=\"id875aec37-ad96-4671-a2bf-859ef826eec6\">4)</span> De tiltag der skal sikre overholdelse af kravet om, at aftaler, som virksomheden indgår med andre virksomheder, skal indgås på markedsmæssige vilkår samt foreligge skriftligt på aftaletidspunktet, jf. § 46 i lov om elforsyning.</p>\r\n<p class=\"Liste1\">\r\n   <span class=\"Liste1Nr\" id=\"id3b62dccc-3c60-4f8f-80c8-243c6b3093d0\">5)</span> De tiltag der skal sikre overholdelse af kravet om regnskabsmæssig adskillelse, jf. § 47, stk. 3, og § 76, stk. 1, nr. 4, i lov om elforsyning, § 12 i lov om Energinet samt regler herom udstedt i medfør af lov om elforsyning og lov om Energinet.</p>\r\n<p class=\"Liste1\">\r\n   <span class=\"Liste1Nr\" id=\"idedf6de3a-e925-40db-9270-9d6c5febb283\">6)</span> De tiltag der skal sikre overholdelse af kravet om selskabsmæssig udskillelse af aktiviteter, jf. § 47, stk. 4, i lov om elforsyning, samt § 2, stk. 4, i lov om Energinet.</p>\r\n<p class=\"Liste1\">\r\n   <span class=\"Liste1Nr\" id=\"idd88ecfc1-b1f9-4cd9-979d-0f4e6edb15a5\">7)</span> De tiltag der skal sikre, at netvirksomheden forvalter data i overensstemmelse med § 84 a, stk. 3, i lov om elforsyning, herunder beskrive de tiltag, der sikrer, at alle berettigede parter har ikkediskriminerende adgang til oplysninger vedrørende netvirksomhedens aftagenumre på tydelige og lige vilkår.</p>\r\n<p class=\"Liste1\">\r\n   <span class=\"Liste1Nr\" id=\"id9112dbd2-1e34-4e89-8dc5-b63a6d8b7f0f\">8)</span> De tiltag der skal sikre, at kommunikation med en elhandelsvirksomhed om forhold, der vedrører et konkret aftagenummer, sker via datahubben i henhold til forskrifter udstedt af Energinet, og at direkte kommunikation mellem netvirksomheden og elhandelsvirksomheden om enkelte aftagenumre kun sker i særlige tilfælde fastlagt i Energinets forskrifter, hvor elhandelsvirksomheden har behov for en dialog vedrørende konkrete problemstillinger om målinger, fakturering, afbrydelser eller lignende, jf. § 72 c, stk. 1, i lov om elforsyning.</p>\r\n<p class=\"Liste1\">\r\n   <span class=\"Liste1Nr\" id=\"idc17402ad-7ffe-4f3a-83bd-f3202c851e36\">9)</span> De tiltag der skal sikre, at forretningsmæssigt følsomme oplysninger, som virksomheden modtager under udøvelsen af sin virksomhed, behandles fortroligt, jf. § 84, stk. 8, og § 84 a, stk. 1, i lov om elforsyning, og såfremt sådanne oplysninger kan videregives, at dette sker på en ikkediskriminerende måde. Programmet skal herunder beskrive, hvilke oplysninger, der skal behandles fortroligt, samt de procedurer, der gælder for virksomhedens modtagelse og behandling af disse oplysninger.</p>\r\n<p class=\"Liste1\">\r\n   <span class=\"Liste1Nr\" id=\"idd06812bb-44d6-4b5c-b8d2-c627da8449d2\">10)</span> De tiltag der skal forhindre, at oplysninger om virksomhedens egne aktiviteter, som kan være forretningsmæssigt fordelagtige, bliver videregivet på en diskriminerende måde, jf. § 84 a, stk. 1, i lov om elforsyning.</p>\r\n<p class=\"Liste1\">\r\n   <span class=\"Liste1Nr\" id=\"id58c547d9-7c04-49a8-9953-016d8e46f5fa\">11)</span> De tiltag der skal sikre, at netvirksomheder er identitetsmæssigt adskilt fra virksomheder, som er vertikalt integreret med netvirksomheden, og at der ikke i øvrigt i den vertikalt integrerede netvirksomheds kommunikationsarbejde og identitetsstrategier skabes uklarheder om netvirksomhedens særskilte identitet. Netvirksomheden skal herunder beskrive de tiltag, der skal sikre retlig og faktisk råderet over netvirksomhedens hjemmeside og oplysninger, som netvirksomheden lader andre uden for netvirksomheden anvende, jf. § 20 b, stk. 1, i lov om elforsyning.</p>\r\n<p class=\"Liste1\">\r\n   <span class=\"Liste1Nr\" id=\"id74a6669e-1bcc-4f58-a020-9fd83f0c8cc6\">12)</span> De tiltag der skal sikre, at andre, der udfører opgaver for netvirksomheden, ved opgavens udførelse anvender en identitet, som adskiller sig fra de identiteter, som i øvrigt anvendes af virksomheder, som er vertikalt integreret med netvirksomheden, jf. § 20 b, stk. 2, i lov om elforsyning.</p>\r\n<p class=\"Stk2\">\r\n   <span class=\"StkNr\" id=\"id5768b359-e48d-4a2f-8362-29f258cb7cf8\">Stk. 2.</span> Programmet skal beskrive, hvordan virksomheden gennemfører en passende kontrol af programmet, herunder hvordan den overvågningsansvarliges uafhængighed sikres, jf. § 20 a, stk. 2 og 3, i lov om elforsyning.</p>\r\n<p class=\"Stk2\">\r\n   <span class=\"StkNr\" id=\"id8f9066ea-e649-4c36-8e79-66a1ea8260b5\">Stk. 3.</span> Forsyningstilsynet kan kræve, at programmet skal indeholde beskrivelse af tiltag ud over de i stk. 1 og 2 nævnte, i det omfang dette er påkrævet for at forhindre diskriminerende adfærd i den pågældende virksomhed.</p>\r\n<p class=\"Paragraf\" id=\"ideeef89a3-7345-4cd9-901d-140180328042\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Virksomheden skal sikre, at programmet gennemføres, herunder at der gennemføres en passende kontrol af programmet.</p>\r\n<p class=\"Stk2\">\r\n   <span class=\"StkNr\" id=\"id7de4a2df-bcc2-449b-bbe3-b633cc49f0ba\">Stk. 2.</span> Den overvågningsansvarlige kan klage til Forsyningstilsynet over manglende adgang til alle nødvendige oplysninger hos virksomheden og eventuelle tilknyttede og associerede virksomheder samt virksomheder, der kontrolleres af samme virksomhedsdeltagere, jf. § 20 a, stk. 4, i lov om elforsyning.</p>\r\n<p class=\"Paragraf\" id=\"ide620deb0-b201-4cfb-908c-a2bde62069d9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Det forhold, at en virksomhed har udarbejdet og gennemført et program for intern overvågning i overensstemmelse med reglerne i denne bekendtgørelse, fritager ikke virksomheden for andre forpligtelser, som virksomheden er pålagt efter lov om elforsyning eller anden lovgivning, eller efter regler eller afgørelser i henhold til lov om elforsyning eller anden lovgivning.</p>\r\n<p class=\"ParagrafGruppeOverskrift\">\r\n   <span>Årsberetning</span>\r\n</p>\r\n<p class=\"Paragraf\" id=\"idbd8b5b6e-facc-4546-a156-05316bf8af3c\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Virksomheden skal offentliggøre en årsberetning for hvert kalenderår med en redegørelse for programmets gennemførelse i det forløbne år for hvert af punkterne i programmet, herunder en beskrivelse af ændringer i det interne overvågningsprogram og den foretagne kontrol. Årsberetningen skal endvidere redegøre for den udpegede overvågningsansvarliges uafhængighed.</p>\r\n<p class=\"Stk2\">\r\n   <span class=\"StkNr\" id=\"idf5139178-6144-46b0-9446-6c7fd230faed\">Stk. 2.</span> Årsberetningen skal dateres og underskrives af virksomhedens direktør og den uafhængige overvågningsansvarlige.</p>\r\n<p class=\"Stk2\">\r\n   <span class=\"StkNr\" id=\"id159aed19-0c02-4a19-99fe-f6cb86194202\">Stk. 3.</span> Årsberetningen for et kalenderår skal offentliggøres og anmeldes til Forsyningstilsynet senest den 1. juni i det følgende kalenderår.</p>\r\n<p class=\"ParagrafGruppeOverskrift\">\r\n   <span>Tilsyn</span>\r\n</p>\r\n<p class=\"Paragraf\" id=\"id2683d9c2-abd4-4f7a-9a22-a7344eda61eb\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Forsyningstilsynet fører tilsyn med, at programmet er i overensstemmelse med §§ 1 og 2, og at årsberetning udformes, offentliggøres og anmeldes efter reglerne i § 5.</p>\r\n<p class=\"Stk2\">\r\n   <span class=\"StkNr\" id=\"id13520632-0810-435f-b7fa-be79dcf9fb1b\">Stk. 2.</span> I forbindelse med anmeldelsen af årsberetningerne, jf. § 5, fører Forsyningstilsynet endvidere tilsyn med, at programmet er gennemført, og at der er foretaget den i programmet beskrevne kontrol af programmet, jf. § 3.</p>\r\n<p class=\"Paragraf\" id=\"id026598c0-3674-4641-8d98-296d46ca40e6\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Forsyningstilsynet fører tilsyn med den overvågningsansvarliges uafhængighed, jf. § 20 a, stk. 2 og 3, i lov om elforsyning.</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"id6e2cc61a-a4e2-49b0-99b5-5009f52b6e21\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Klager over manglende overholdelse af bekendtgørelsen indgives til Forsyningstilsynet.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id55ec90fc-af68-4785-9617-a3bf4be0fe1a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Medmindre højere straf er forskyldt efter anden lovgivning, straffes med bøde den, der overtræder § 5 om offentliggørelse og anmeldelse af årsberetning til Forsyningstilsynet.</p>\r\n<p class=\"Stk2\">\r\n   <span class=\"StkNr\" id=\"idcb76c03f-14d2-421f-919e-0964ed79028c\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"ParagrafGruppeOverskrift\">\r\n   <span>Ikrafttrædelse</span>\r\n</p>\r\n<p class=\"Paragraf\" id=\"id42001731-17c7-4afe-8214-a04fa93b40a0\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 31. december 2020.</p>\r\n<p class=\"Stk2\">\r\n   <span class=\"StkNr\" id=\"id7b3297eb-ab94-452c-9538-d3068ca771fc\">Stk. 2.</span> Bekendtgørelse nr. 933 af 27. juni 2018 om program for intern overvågning for net- og transmissionsvirksomheder og Energinet ophæves.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 29. december 2020</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Lars Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idacc1123c-7c05-4929-abe3-684bfc70a887\" href=\"#Henvisning_idacc1123c-7c05-4929-abe3-684bfc70a887\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2019/944/EU af 5. juni 2019 om fælles regler for det indre marked for elektricitet og om ændring af direktiv 2012/27/EU, EU-Tidende 2019, nr. L 158, side 125.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2020"
        },
        {
            "displayName": "Accession",
            "displayValue": "B20200224705"
        },
        {
            "displayName": "Entydig dokumentidentifikation",
            "displayValue": "DB000261"
        },
        {
            "displayName": "Dato for førstegangsindlæggelse",
            "displayValue": "30/12/2020"
        },
        {
            "displayName": "Dato for indlæggelse",
            "displayValue": "30/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2247"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "29/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Forsyningsmin.,<br />Energistyrelsen, j.nr. 2019-90526"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}