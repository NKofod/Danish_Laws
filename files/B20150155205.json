{
    "id": 176294,
    "title": "Bekendtgørelse om fiskeredskaber (bundgarn mv.) i saltvand",
    "documentTypeId": "60",
    "isSagsforlobPeriodValid": true,
    "shortName": "BEK nr 1552 af 11/12/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id7f0039af-33c1-43e0-908c-b0d009c4d6db\">Bilag 1 </a>\r\n      </td>\r\n      <td class=\"IndholdsfortegnelseTekst\">NaturErhvervstyrelsen</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om fiskeredskaber (bundgarn mv.) i saltvand</p>\r\n<p class=\"Indledning2\">I medfør af § 32, stk. 1 og 2, §§ 71 og 73 og 82 og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, fastsættes efter forhandling med forsvarsministeren og erhvervs og vækstministeren og efter bemyndigelse i henhold til § 5, stk. 1, nr. 28, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Forholdet til skibsfarten</span>\r\n</p>\r\n<p class=\"Paragraf\" id=\"idf0c3fd2f-9081-4fce-9bc5-d27e9028baed\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Fiskeri må ikke udøves på en sådan måde, at den frie sejlads derved hindres eller vanskeliggøres.</p>\r\n<p class=\"Stk2\">\r\n   <span class=\"StkNr\" id=\"id2e9cda75-0b6f-4e76-8b16-d54d1ac5c3a4\">Stk. 2.</span> NaturErhvervstyrelsen kan påbyde fjernelse af fiskeredskaber og for ejerens regning lade fiskeredskaber fjerne, når disse af NaturErhvervstyrelsen, Farvandsvæsenet eller Søfartsstyrelsen skønnes at hindre eller vanskeliggøre sejladsen.</p>\r\n<p class=\"Paragraf\" id=\"idda06db9b-31e8-4f9a-873c-91836baa707e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Af hensyn til sejladsen langs kysterne skal der for bundgarn og bundgarnslignende redskaber i en garnrække anbragt overet med og i samme kompasretning, jf. § 11, for hvert andet redskab, dog mindst for hver 1200 m, etableres en gennemsejlingsåbning med en bredde på mindst 20 m. I gennemsejlingsåbninger må der ikke anbringes fiskeredskaber.</p>\r\n<p class=\"Paragraf\" id=\"idaef94bdf-8875-46f8-83f4-7c2dbf997a9c\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Efterladte redskabsdele, herunder pæle, pløkker, styr mv., skal straks, når vejrforholdene tillader det, fjernes fuldstændigt af brugeren eller den, der sidst har benyttet pladsen.</p>\r\n<p class=\"Stk2\">\r\n   <span class=\"StkNr\" id=\"id52f367b2-5056-412f-9d68-67404e117b2a\">Stk. 2.</span> NaturErhvervstyrelsen kan straks lade de i stk. 1 nævnte redskabsdele fjerne, når de efter NaturErhvervstyrelsens, Farvandsvæsenets eller Søfartsstyrelsens skøn kan medføre fare for sejlads eller mennesker. Omkostningerne til fjernelse heraf skal afholdes af brugeren eller den, der sidst har benyttet pladsen.</p>\r\n<p class=\"Paragraf\" id=\"id59574885-d608-4ae7-83dc-bb2d24cc8787\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4. </span> Pæle og andre forankringer, herunder pløkker, styr mv., der anvendes eller midlertidigt efterlades på fiskeriterritoriet, skal være i forsvarlig stand, være afmærket efter gældende regler og holdes under tilsyn af brugeren.</p>\r\n<p class=\"Stk2\">\r\n   <span class=\"StkNr\" id=\"id56e7143a-97eb-42d1-9a6b-148e657fb611\">Stk. 2.</span> Pæle og andre forankringer, herunder pløkker, styr mv., der ikke benyttes til fiskeri, skal optages efter fiskesæsonens afslutning, senest ved kalenderårets udgang. Dette gælder også pæle, der ikke benyttes til fiskeri mellem fiskesæsoner. Fiskeriet betragtes ikke som afsluttet, når afbrydelse er sket i kortere tid, dog højst 30 dage for tørring eller udbedring af redskaberne.</p>\r\n<p class=\"Stk2\">\r\n   <span class=\"StkNr\" id=\"id305cce01-4c85-4710-b615-e6c37c3b8e2f\">Stk. 3.</span> Uanset stk. 2, kan NaturErhvervstyrelsen tillade, at pæle og andre forankringer, herunder pløkker, styr mv. ikke optages såfremt disses tilstedeværelse og tilstand er forsvarlig, og redskaberne er afmærket efter gældende regler. Pæle, pløkker, styr mv. skal holdes under tilsyn af brugeren eller den, der sidst har benyttet pladsen, jf. § 4, stk. 1, og kan af NaturErhvervstyrelsen kræves fjernet, jf. § 3, stk. 2.</p>\r\n<p class=\"ParagrafGruppeOverskrift\">\r\n   <span>Tilkendegivelse, indtagelse og bevarelse af fiskepladser</span>\r\n</p>\r\n<p class=\"Paragraf\" id=\"ida0d59edc-fdd2-46bc-af8d-203bb3da5ff7\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Opstilling af bundgarn og bundgarnslignende ruseredskaber, såvel ovenvands- som undervandsruser, skal anmeldes til NaturErhvervstyrelsen ved det stedlige fiskeriinspektorat, før pladsen indtages med angivelse af pladsens beliggenhed på søkort eller kortskitse.</p>\r\n<p class=\"Stk2\">\r\n   <span class=\"StkNr\" id=\"id378f6068-b5ba-4035-a97e-f54f6298f469\">Stk. 2.</span> Pladsens beliggenhed skal angives ved længde- og breddegrad i WGS 84 Datum, for redskabets yderpæl/bøje og inderpæl/bøje.</p>\r\n<p class=\"Stk2\">\r\n   <span class=\"StkNr\" id=\"idb8637b6d-8375-4e21-8c55-c4aafa286ea6\">Stk. 3.</span> Den, der anmelder bundgarn eller bundgarnslignende ruseredskaber, såvel ovenvands- som undervandsruser, for hvilke der ikke er opnået en flerårig fortrinsret i henhold til § 17 eller en fortrinsret for bierhvervsfiskere i henhold til § 24, har fortrinsret til pladsen i resten af kalenderåret, når redskaberne er anmeldt efter stk. 1.</p>\r\n<p class=\"Paragraf\" id=\"idfba00e7a-35ce-4c98-87b4-f943d75427f9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Den, der har anbragt et fiskeredskab og har påbegyndt lovligt fiskeri med fiskeredskaber, der er afmærket og mærket efter gældende regler, har fortrinsret til benyttelse af pladsen fremfor andre fiskere, så længe fiskeriet udøves, og må ikke fortrænges fra stedet eller forulempes i sit fiskeri af andre fiskere.</p>\r\n<p class=\"Stk2\">\r\n   <span class=\"StkNr\" id=\"idabc6a4d2-2170-474b-8aa8-a42641d618ae\">Stk. 2.</span> Fortrinsretten indtræder allerede, når ramning af pæle, pløkker, styr mv. eller forankring af bøjerne påbegyndes, såfremt der slås eller sættes et stade færdigt ad gangen, og arbejdet tilendebringes inden 30 dage. For flerårig fortrinsret gælder dog reglerne i §§ 17-23.</p>\r\n<p class=\"Paragraf\" id=\"id006bd081-30e8-4d06-a68e-d53affd588c7\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved udsætningen af redskaber skal fiskeren søge at undgå, at redskaberne kommer andre redskaber så nær, at de ikke kan holdes klar af hinanden. Den, der sidst har påbegyndt udsætningen af sine redskaber, skal vige for den, der er begyndt først. Viser det sig ved dragningen, at redskaberne er blevet uklare, og det bliver nødvendigt at kappe, skal dette altid ske på egne redskaber.</p>\r\n<p class=\"ParagrafGruppeOverskrift\">\r\n   <span>Afstandsgrænser mellem fiskeredskaber</span>\r\n</p>\r\n<p class=\"Paragraf\" id=\"id04c998b6-422b-4b28-9bbe-48a93c722569\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvor fiskeriet ikke udøves ifølge særlig adkomst, jf. §§ 24 og 74 i fiskeriloven, eller hvor der ikke i fiskerivedtægt eller bekendtgørelse er truffet særlige bestemmelser herom, gælder reglerne i §§ 9-15 om sideafstanden til andre fiskeredskaber.</p>\r\n<p class=\"Stk2\">\r\n   <span class=\"StkNr\" id=\"ide0d12dab-8458-42bb-96d8-ee64a7cb14e9\">Stk. 2.</span> Afstandsbestemmelserne i §§ 9-15 finder ikke anvendelse ved afstand til redskaber udsat i henhold til de i §§ 24 og 74 i fiskeriloven fastsatte særlige rettigheder.</p>\r\n<p class=\"Paragraf\" id=\"ida2fab20f-3850-49dd-9ad7-b2cb31432c8a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Sideafstanden indbyrdes mellem bundgarn, bundgarnslignende ruseredskaber eller lignende redskaber (ovenvandsruser), der er indrettet til at klæde vandskorpen, og som er forankrede, skal være 565 m målt mellem radenes midtpunkter, hvis redskaberne måler 20 m i ringen eller derover, målt efter hele garnets omkreds, dog således, at der beregnes højst 2 m til fangståbningen.</p>\r\n<p class=\"Stk2\">\r\n   <span class=\"StkNr\" id=\"ided53aa27-3657-4561-8d23-38e8cc5d220e\">Stk. 2.</span> Hvor de i stk. 1 nævnte redskaber på grund af kystens form ikke står i samme kompasretning, må afstanden mellem de nærmeste punkter ikke være mindre end ¼ af den sammenlagte længde af de 2 pågældende redskaber. Ved redskabets længde forstås afstanden mellem yderste pæl/bøje og den inderste radpæl/radbøje.</p>\r\n<p class=\"Paragraf\" id=\"id3a515453-3146-459a-88dd-053c9305ccc8\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Sideafstanden mellem bundgarn, bundgarnslignende ruseredskaber, såvel ovenvands- som undervandsruser, som måler under 20 m i ringen eller armene og de ovenstående i § 9, stk. 1, nævnte redskaber skal være mindst 300 m målt mellem radenes midtpunkter.</p>\r\n<p class=\"Stk2\">\r\n   <span class=\"StkNr\" id=\"id7b975003-06d0-43cf-b021-a16a6963b10a\">Stk. 2.</span> Sideafstanden indbyrdes mellem bundgarn, bundgarnslignende ruseredskaber eller lignende redskaber, såvel ovenvands- som undervandsruser, som måler under 20 m i ringen eller armene, skal være mindst 300 m målt mellem radenes midtpunkter, dog undtaget for rejeruser.</p>\r\n<p class=\"Paragraf\" id=\"id1d00d349-0b79-4bcd-b42a-ba3c51befd0c\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Såfremt de i §§ 9 og 10 nævnte redskaber sættes uden for hinanden, og afstanden mellem det inderste redskabs yderste pæl/bøje og det yderste redskabs inderste pæl/bøje er under 200 m, skal det yderste redskab sættes overet med og i samme kompasretning som det inderste.</p>\r\n<p class=\"Stk2\">\r\n   <span class=\"StkNr\" id=\"id8201145b-14a4-4283-96c2-373eb4d62dec\">Stk. 2.</span> NaturErhvervstyrelsen afgør efter forhandling med Farvandsvæsenet, om der efter ansøgning kan ske fravigelse af bestemmelsen i stk. 1.</p>\r\n<p class=\"Paragraf\" id=\"idfda73cae-bd51-4f14-a37d-26ab0087f16c\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Mellem de i §§ 9 og 10 nævnte redskaber og følgende typer redskaber skal holdes en afstand på 150 m: Kasteruser, nedgarn og krogliner.</p>\r\n<p class=\"Stk2\">\r\n   <span class=\"StkNr\" id=\"id7b9633a3-03ef-437d-aad8-2a8973c20ad8\">Stk. 2.</span> Kasteruserækker, nedgarn og krogliner må dog sættes med en indbyrdes afstand af 50 m.</p>\r\n<p class=\"Stk2\">\r\n   <span class=\"StkNr\" id=\"id8b11a7da-d3b2-4220-833b-3623a5237a6f\">Stk. 3.</span> For håndredskaber gælder ingen indbyrdes afstandsbestemmelser.</p>\r\n<p class=\"Paragraf\" id=\"id5d0dc372-9e52-4311-ad3d-0a04d4980fb4\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Fiskeri med slæbende redskaber, herunder dørgning, trolling eller lignende, og med håndredskaber må ikke udøves inden for en afstand af 75 m fra bundgarn, ruser, ruserækker, nedgarn, krogliner eller lignende faststående redskaber.</p>\r\n<p class=\"Stk2\">\r\n   <span class=\"StkNr\" id=\"idd2ecab53-1c9a-48e1-877a-2475f31e19ca\">Stk. 2.</span> Undervandsfiskeri med håndredskaber må ikke udøves inden for en afstand af 300 m fra andre redskaber.</p>\r\n<p class=\"Paragraf\" id=\"iddd40cc9c-92ae-461b-8e84-4b85090d6b84\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14 </span> De anførte afstande mellem redskaber må ikke overskrides på de steder, hvor flere fiskere ønsker at indtage redskabsplads, og forholdene i øvrigt egner sig for anbringelse af flere redskaber eller rækker af redskaber inden for disse afstande.</p>\r\n<p class=\"Stk2\">\r\n   <span class=\"StkNr\" id=\"id2c04c120-0033-42c4-bb2c-c6383ae46cb2\">Stk. 2.</span> I tvivlstilfælde kan det efter fiskernes begæring afgøres af NaturErhvervstyrelsen, om forholdene kræver større afstande mellem redskaberne.</p>\r\n<p class=\"Paragraf\" id=\"idb6a98bc6-abc0-469b-9fb9-e862b99f6c28\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fiskeredskaber, der uberettiget sættes nærmere andre anbragte redskaber end fastsat i §§ 9-14, kan efter skriftlig begæring til NaturErhvervstyrelsen ved det stedlige fiskeriinspektorat straks foranlediges fjernet af NaturErhvervstyrelsen.</p>\r\n<p class=\"Stk2\">\r\n   <span class=\"StkNr\" id=\"id834559a8-ece2-4a50-981a-22c2b76ffa8d\">Stk. 2.</span> Omkostningerne ved bortfjernelse af redskabet påhviler den, der har fremsat begæringen, mod ret til at få omkostningerne dækket af den, der driver fiskeriet med de redskaber, der er sat ulovligt. NaturErhvervstyrelsen kan kræve sikkerhedsstillelse for sådanne omkostninger, jf. § 123, stk. 2, i fiskeriloven.</p>\r\n<p class=\"Paragraf\" id=\"idb2d6294e-37ae-483f-b3d8-e2d932c34e0f\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Hvor faststående fiskeredskaber efter særlige bestemmelser kan anbringes i fredningsbælter, jf. regler herom udstedt i medfør af fiskeriloven, må fiskeredskaberne ikke anbringes nærmere hinanden end 250 m og ikke nærmere end 125 m fra udløbet.</p>\r\n<p class=\"ParagrafGruppeOverskrift\">\r\n   <span>Flerårig fortrinsret til bundgarnspladser</span>\r\n</p>\r\n<p class=\"Paragraf\" id=\"id6dab514b-d43b-4418-9a79-7c562e87fa2c\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Hvor fiskeri ikke udøves ifølge særlig adkomst, jf. §§ 24 og 74 i fiskeriloven, eller hvor der ikke i fiskerivedtægt eller bekendtgørelse er truffet særlige bestemmelser herom, kan registrerede erhvervsfiskere eller selskaber, jf. § 11 i fiskeriloven, efter nedenstående regler opnå flerårig ret til erhvervelse og benyttelse af bundgarnspladser.</p>\r\n<p class=\"Stk2\">\r\n   <span class=\"StkNr\" id=\"ida61084a5-e51b-4678-bead-a12318c4507a\">Stk. 2.</span> Ved bundgarnspladser forstås i denne bekendtgørelse pladser, på hvilke der fiskes med bundgarn, bundgarnslignende ruseredskaber eller lignende redskaber, såvel ovenvands- som undervandsruser, bortset fra redskaber beregnet til fangst af rejer.</p>\r\n<p class=\"Paragraf\" id=\"id1be71332-535a-4b58-b260-be286b5d5674\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Registrerede erhvervsfiskere og selskaber, jf. § 11 i fiskeriloven, kan med flerårig fortrinsret erhverve ledige bundgarnspladser fra et kalenderårs begyndelse ved skriftlig anmeldelse til NaturErhvervstyrelsen ved det stedlige fiskeriinspektorat. Desuden kan der erhverves etårig fortrinsret til faststående rejeruser fra det følgende kalenderårs begyndelse ved skriftlig anmeldelse til NaturErhvervstyrelsen ved det stedlige fiskeriinspektorat. Anmeldelsen skal indeholde oplysning om den eller de ønskede pladsers beliggenhed, jf. stk. 2, og skal være det stedlige fiskeriinspektorat i hænde senest den 31. oktober. Pladser til faststående rejeruser skal være indtaget senest den 30. april. I modsat fald bortfalder fortrinsretten.</p>\r\n<p class=\"Stk2\">\r\n   <span class=\"StkNr\" id=\"id98d401f4-b6cd-4fdb-8e95-b3cc081106c6\">Stk. 2.</span> Pladsens beliggenhed skal angives på søkort eller kortskitse ved længde- og breddegrad i WGS 84 Datum, for redskabets yderpæl/bøje og inderpæl/bøje.</p>\r\n<p class=\"Stk2\">\r\n   <span class=\"StkNr\" id=\"id6cf1c886-96df-4afd-a6ca-8b7fe5847b79\">Stk. 3.</span> Den, der anmelder bundgarnspladser efter stk. 1, skal over for NaturErhvervstyrelsenved det stedlige fiskeriinspektorat og senest på det i stk. 4. nævnte fordelingsmøde kunne dokumentere eller på forlangende fremvise at have rådighed over redskaber til at udsætte på pladserne.</p>\r\n<p class=\"Stk2\">\r\n   <span class=\"StkNr\" id=\"id49768440-46f3-4e6f-bed5-9585d589d898\">Stk. 4.</span> Såfremt flere har ansøgt om en ledig bundgarnsplads, og der ikke forinden mellem ansøgerne er opnået enighed om fordeling af pladserne, indkalder NaturErhvervstyrelsen snarest efter den 31. oktober samtlige anmeldere til et møde om fordelingen mellem ansøgerne af de anmeldte pladser, evt. ved lodtrækning.</p>\r\n<p class=\"Stk2\">\r\n   <span class=\"StkNr\" id=\"idc2195233-8e98-43e1-aee8-e24e1ce5f9ed\">Stk. 5.</span> Anmelderne skal give personligt møde eller ved person med fuldmagt. Kun fiskere, der er til stede eller er repræsenteret, kan deltage i lodtrækninger.</p>\r\n<p class=\"Paragraf\" id=\"id8343ddd8-ddc0-48ea-b542-74c263ad3f94\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> NaturErhvervstyrelsen træffer afgørelse om lodtrækningsformen, medmindre 2/3 af de repræsenterede fiskere på fordelingsmødet ønsker anden lodtrækningsform.</p>\r\n<p class=\"Stk2\">\r\n   <span class=\"StkNr\" id=\"id7e0d60fe-06a4-4292-b714-43490168ab0f\">Stk. 2.</span> Har et selskab, interessentskab, kompagniskab eller lignende anmeldt fortrinsret til bundgarnsplads, kan erhvervsfiskere, der tillige er selskabsdeltagere i dette selskab, interessenter, kompagnoner eller ansatte, ikke deltage i lodtrækning om denne plads.</p>\r\n<p class=\"Stk2\">\r\n   <span class=\"StkNr\" id=\"idacf90005-2952-4a46-b563-a8b8cc22a104\">Stk. 3.</span> Den, der har erhvervet flere ledige bundgarnspladser, end fiskeren kan og vil besætte, skal straks og senest den 30. april i indtagelsesåret underrette NaturErhvervstyrelsen ved det stedlige fiskeriinspektorat om, hvilke pladser der ikke benyttes. De pågældende pladser betragtes herefter som afgivet. Der kan om fornødent finde ny lodtrækning sted blandt dem, der har anmeldt rettidigt.</p>\r\n<p class=\"Paragraf\" id=\"ida350b096-1b32-4d1a-a95b-0621a2b92463\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Når bundgarnspladser bruges til fiskeri med garn, som måler mindst 20 m i ringen, bevarer personer og selskaber mv. fortrinsretten i 6 år fra en 1. januar. For garn, som måler mindre end 20 m i ringen eller armene, bevares fortrinsretten i 3 år fra en 1. januar.</p>\r\n<p class=\"Paragraf\" id=\"idce8efc05-f380-493c-8da7-9d30b94f7f37\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> En flerårig fortrinsret til benyttelse af en bundgarnsplads bevares kun, hvis</p>\r\n<p class=\"Liste1\">\r\n   <span class=\"Liste1Nr\" id=\"id1da90bae-26ec-4e3e-a7e5-90ee0b9f2dde\">1)</span> bundgarnspladsen hvert år senest den 30. april afmærkes ved anbringelse af hovedpælen (yderpælen) eller på dennes plads en bøje, og afmærkningen sker i overensstemmelse med de i henhold til § 82 i fiskeriloven fastsatte regler herom,</p>\r\n<p class=\"Liste1\">\r\n   <span class=\"Liste1Nr\" id=\"id1c3855a9-0615-4606-82a2-5ad1a2457593\">2)</span> garnet på steder, hvor der drives forårsfiskeri, er udsat i fiskedygtig stand inden den 1. maj,</p>\r\n<p class=\"Liste1\">\r\n   <span class=\"Liste1Nr\" id=\"id7975f8f8-0ec0-4175-aeda-38743c1f5371\">3)</span> garnet ved fiskeri, som ikke er omfattet af nr. 2, er udsat i fiskedygtig stand inden 1. oktober,</p>\r\n<p class=\"Liste1\">\r\n   <span class=\"Liste1Nr\" id=\"ida382d927-01cf-4d62-9366-5796890f885b\">4)</span> bundgarnspladsen ikke rykkes til siderne eller i længderetningen og ikke ændrer kompasretning, og hvis redskabets længde ikke ændres medmindre dette er aftalt på et af de årlige fordelingsmøder, jf. § 18, og er meddelt til det stedlige fiskeriinspektorat,</p>\r\n<p class=\"Liste1\">\r\n   <span class=\"Liste1Nr\" id=\"id9e5c0a59-d7e5-429b-8d15-e6a0d627a3cd\">5)</span> den, der erhverver fortrinsret til inderpladser på steder, hvor fortrinsretten til en række bundgarnspladser udløber, for så vidt der findes berettigede til pladsen udenfor, ikke fører sine inderpladser længere udefter, end tilfældet var tidligere, og</p>\r\n<p class=\"Liste1\">\r\n   <span class=\"Liste1Nr\" id=\"id49f715b0-5575-4615-a2de-50937033d552\">6)</span> indehaveren opfylder betingelserne for at drive erhvervsfiskeri i hele fortrinsretsperioden.</p>\r\n<p class=\"Paragraf\" id=\"id8ea606a2-ec2e-44e8-ad15-e6c1ca06aceb\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Fortabes fortrinsretten, kan bundgarnspladsen benyttes af alle indtil kalenderårets udgang under iagttagelse af reglerne for fiskeriets udøvelse.</p>\r\n<p class=\"Paragraf\" id=\"id6c275f51-34a1-4383-83dc-7442d8fcf766\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> I tilfælde af brugerens død bevarer arvinger og den efterlevende ægtefælle fortrinsretten til at benytte bundgarnspladsen, indtil fortrinsretten for den afdøde bruger ville være udløbet. Denne ret kan af arvingerne og den efterlevende ægtefælle overdrages til en anden under forudsætning af, at de til fiskeriet på pladsen hidtil benyttede garn og pæle samtidig overdrages til den nye bruger, eventuelt ved salg eller leje.</p>\r\n<p class=\"Paragraf\" id=\"idda5d7c32-c4d3-43b6-879b-06a445f91704\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> For bundgarnspladser, der efter ovenstående regler ikke er tildelt flerårig fortrinsret, kan registrerede bierhvervsfiskere opnå 1 års fortrinsret fra et kalenderårs begyndelse til årets udgang, såfremt anmeldelse af pladsen skriftligt er meddelt fiskeriinspektoratet inden 15. oktober.</p>\r\n<p class=\"Stk2\">\r\n   <span class=\"StkNr\" id=\"idc4f8d44b-d975-4d2c-b368-bdaa203c75c9\">Stk. 2.</span> I øvrigt anvendes reglerne i §§ 17, 18 og 19 om tildeling af fortrinsret, herunder lodtrækning blandt flere anmeldere.</p>\r\n<p class=\"Paragraf\" id=\"id5795335b-03c4-4bae-8386-91e61288ff2a\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> De tildelte bundgarnspladser indtegnes af NaturErhvervstyrelsen ved det stedlige fiskeriinspektorat på kort eller kortskitser, med antallet af garn i garnrækker. Kortskitser udleveres af fiskeriinspektoratet efter anmodning herom.</p>\r\n<p class=\"Paragraf\" id=\"id1f7dd374-1425-406b-ae31-536243a69658\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Ved anmeldelse, jf. § 5, stk. 1, og § 18, stk. 1, ved begæring, jf. § 14, stk. 2, og § 15, stk. 1, samt ved underretning, jf. § 19, stk. 4, til NaturErhvervstyrelsen skal de i bilag 1 nævnte adresser anvendes.</p>\r\n<p class=\"Stk2\">\r\n   <span class=\"StkNr\" id=\"id9d562ee0-db04-4574-9645-c8f24f028187\">Stk. 2.</span> Anmeldelse og underretning til en af NaturErhvervstyrelsens adresser senest ved fristens udløb anses for rettidigt modtaget.</p>\r\n<p class=\"ParagrafGruppeOverskrift\">\r\n   <span>Straf og ikrafttrædelse</span>\r\n</p>\r\n<p class=\"Paragraf\" id=\"id14bc3c2a-98f0-4c87-9fd2-b382a225a079\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Med bøde straffes den, der overtræder eller forsøger at overtræde § 1, stk. 1, §§ 2 og 3, § 4, stk. 1 og 2, § 5, stk. 1 og 2, § 6, stk. 1, §§ 7, 9-14 og 16, § 18, stk. 2 og 3, og § 19, stk. 3.</p>\r\n<p class=\"Stk2\">\r\n   <span class=\"StkNr\" id=\"id1dc70639-d35d-49b7-bde6-c2c0b3ff732b\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"idd9eb1485-f4b1-44b2-9d03-246a174e1dfb\">Stk. 3.</span> Overtrædelse af §§ 6 og 9-14 er undergivet privat påtale, medmindre almene hensyn gør offentlig påtale påkrævet.</p>\r\n<p class=\"Paragraf\" id=\"idc3606f13-ed19-4c16-941f-9e8defd38b21\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"ide946033d-f1de-412f-a403-65760b9e62ca\">Stk. 2.</span> Bekendtgørelse nr. 706 af 29. juni 2004 om fiskeredskaber (bundgarn mv.) i saltvand, ophæves.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 11. december 2015</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Lene Jensen Scheel-Bech</p></div><a id=\"id7f0039af-33c1-43e0-908c-b0d009c4d6db\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1 </span>\r\n</p>\r\n<p class=\"BilagTekst\">NaturErhvervstyrelsen</p>\r\n<p>Ved anmeldelse, jf. § 5, stk. 1, og § 18, stk. 1, ved begæring, jf. § 14, stk. 2, og § 15, stk. 1, samt ved underretning, jf. § 19, stk. 3, skal følgende adresser anvendes:</p>\r\n<p>\r\n</p>\r\n<p class=\"Tab1\">1) Fiskeriinspektoratet VEST</p>\r\n<p class=\"Tab3\">Afdelingen i Frederikshavn</p>\r\n<p class=\"Tab3\">Sandholm 10</p>\r\n<p class=\"Tab3\">9900 Frederikshavn</p>\r\n<p class=\"Tab3\">\r\n</p>\r\n<p class=\"Tab1\">2) Fiskeriinspektoratet VEST</p>\r\n<p class=\"Tab3\">Afdelingen i Nykøbing Mors</p>\r\n<p class=\"Tab3\">N. A. Christensensvej 40</p>\r\n<p class=\"Tab3\">7900 Nykøbing Mors</p>\r\n<p class=\"Tab3\">\r\n</p>\r\n<p class=\"Tab1\">3) Fiskeriinspektorat VEST</p>\r\n<p class=\"Tab3\">Afdelingen i Hvide sande</p>\r\n<p class=\"Tab3\">Vesterhavsvej 302</p>\r\n<p class=\"Tab3\">6830 Nørre Nebel</p>\r\n<p class=\"Tab3\">\r\n</p>\r\n<p class=\"Tab1\">4) Fiskeriinspektorat ØST</p>\r\n<p class=\"Tab3\">Afdelingen i Kolding</p>\r\n<p class=\"Tab3\">Eltangvej 230, 1. sal.</p>\r\n<p class=\"Tab3\">6000 Kolding</p>\r\n<p class=\"Tab3\">\r\n</p>\r\n<p class=\"Tab1\">5) Fiskeriinspektorat ØST</p>\r\n<p class=\"Tab3\">Afdelingen i Ringsted</p>\r\n<p class=\"Tab3\">Frejasvej 1</p>\r\n<p class=\"Tab3\">4100 Ringsted</p>\r\n<p class=\"Tab3\">\r\n</p>\r\n<p class=\"Tab1\">6) Fiskeriinspektorat ØST</p>\r\n<p class=\"Tab3\">Afdelingen i Randers</p>\r\n<p class=\"Tab3\">Haraldsvej 60, 2. L32</p>\r\n<p class=\"Tab3\">8960 Randers SØ</p>\r\n<p class=\"Tab1\">\r\n</p>\r\n<p class=\"Tab1\">7) Fiskeriinspektorat ØST</p>\r\n<p class=\"Tab3\">Afdelingen i Rønne</p>\r\n<p class=\"Tab3\">Munch Petersens Vej 8</p>\r\n<p class=\"Tab3\">3700 Rønne</p>\r\n<p class=\"SmallTabelTekst\">\r\n</p>\r\n<p class=\"SmallTabelTekst\">\r\n</p>\r\n<p>\r\n</p>\r\n<p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2015"
        },
        {
            "displayName": "Accession",
            "displayValue": "B20150155205"
        },
        {
            "displayName": "Entydig dokumentidentifikation",
            "displayValue": "CK000395"
        },
        {
            "displayName": "Dato for førstegangsindlæggelse",
            "displayValue": "15/12/2015"
        },
        {
            "displayName": "Dato for indlæggelse",
            "displayValue": "15/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1552"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "11/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />NaturErhvervstyrelsen, j.nr. 14-7400-000066"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}