{
    "id": 52477,
    "title": "Civilforsvarsstyrelsens cirkulære om I.Tilvejebringelse af personel til sygehusberedskabet. II.Behandlergrupper (Sygehusberedskabscirkulære nr. 6) ",
    "documentTypeId": "140",
    "isSagsforlobPeriodValid": false,
    "shortName": "CIR nr 9634 af 18/01/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulære om  \r\n\r\n I.Tilvejebringelse af personel til sygehusberedskabet. II.Behandlergrupper  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Sygehusberedskabscirkulære nr. 6) </P>  \r\n\r\n<BR>  \r\n\r\n<P>I. TILVEJEBRINGELSE AF PERSONEL. </P>  \r\n\r\n<P>Af det med sygehusberedskabscirkulære nr. 1 af 7. april 1976 udsendte  \r\n\r\n &#187;Notat vedrørende den fortsatte opbygning af sygehusberedskabet&#171;  \r\n\r\n (marts 1976), afsnit V. Personel, fremgår bl.a., at der inden for  \r\n\r\n amtskommunen må foretages en registrering af personel, der har en sådan  \r\n\r\n uddannelse, at det kan forrette tjeneste i sygehusberedskabet. Af dette  \r\n\r\n personel udtages en del til tjeneste i forsvaret i tilfælde af mobilisering,  \r\n\r\n medens resten fordeles til bestemte tjenesteområder og tjenestesteder i  \r\n\r\n sygehusberedskabet i overensstemmelse med sygehusenes og amtskommunernes  \r\n\r\n beredskabsplaner. </P>  \r\n\r\n<P>I forbindelse med tilvejebringelsen af en standardberedskabsplan for  \r\n\r\n sygehuse, der udsendtes med sygehusberedskabscirkulære nr. 3 af 15. december  \r\n\r\n 1977, henstillede man (sygehusberedskabscirkulære nr. 2 af 14. juli 1977), at  \r\n\r\n den fortsatte udarbejdelse af beredskabsplaner fremskyndedes med henblik på  \r\n\r\n tilvejebringelse af funktionsdygtige planer for samtlige sygehuse. Man  \r\n\r\n henledte samtidig opmærksomheden på betydningen af fuldstændige  \r\n\r\n personalelister til beredskabsplanens forskellige områder og bestemmelserne  \r\n\r\n om den særlige designering (fritagelse for mødepligt ved forsvaret og  \r\n\r\n civilforsvaret i tilfælde af mobilisering) af værnepligtigt personel. </P>  \r\n\r\n<P>Efter indstilling fra den under sygehusberedskabsudvalget nedsatte  \r\n\r\n arbejdsgruppe vedrørende personel til sygehusberedskabet, jfr. det med  \r\n\r\n sygehusberedskabscirkulære nr. 1 udsendte bilag 2, kan der nu til brug ved  \r\n\r\n udarbejdelsen af personalelister til sygehusenes beredskabsplaner gives  \r\n\r\n nedenstående vejledning: </P>  \r\n\r\n<P CLASS=PUNKT> <B>1.</B> UDPEGNING. </P>  \r\n\r\n<P>De persongrupper, der må udpeges til sygehusberedskabet, er følgende: </P>  \r\n\r\n<P>- Samtlige læger, uanset om de har tilknytning til sygehuse, med angivelse  \r\n\r\n af eventuelle specialer. </P>  \r\n\r\n<P>- Tandlæger med tilknytning til sygehuse. </P>  \r\n\r\n<P>- Pharmaceuter ansat på sygehuse. </P>  \r\n\r\n<P>- Sygeplejersker. </P>  \r\n\r\n<P>- Sygehjælpere, der har gennemgået den fastsatte uddannelse. </P>  \r\n\r\n<P>- Autoriserede hospitalslaboranter. </P>  \r\n\r\n<P>- Fysioterapeuter. </P>  \r\n\r\n<P>- Røntgenteknikere ansat på sygehuse og i røntgenfirmaer. </P>  \r\n\r\n<P>- Sygehusenes overordnede administrationspersonale, portørpersonale, og  \r\n\r\n teknisk personale. </P>  \r\n\r\n<P CLASS=PUNKT> <B>2.</B> DESIGNERING AF MØDEPLIGTIGE VÆRNEPLIGTIGE: </P>  \r\n\r\n<P>Blandt de til sygehusberedskabet udpegede personer kan være sådanne, der  \r\n\r\n som værnepligtige har mødepligt ved forsvaret eller civilforsvaret ved  \r\n\r\n ekstraordinær indkaldelse og mobilisering. </P>  \r\n\r\n<P>Til disse mødepligtige værnepligtige kan der af amtsrådenes sygehusudvalg  \r\n\r\n udfærdiges bevis (designeringsbevis) for fritagelse for denne mødepligt.  \r\n\r\n Designeringsbeviserne udfærdiges i overensstemmelse med Indenrigsministeriets  \r\n\r\n bekendtgørelse nr. 169 af 26. marts 1976 og Forsvarsministeriets 21. hæfte af  \r\n\r\n maj 1977, der begge udsendtes med sygehusberedskabscirkulære nr. 2 af 14.  \r\n\r\n juli 1977. </P>  \r\n\r\n<P>En endelig optagelse på personalelister til sygehusenes beredskabsplaner  \r\n\r\n af dette personel kan først ske, når den ønskede designering er godkendt af  \r\n\r\n Civilforsvarsstyrelsen, henholdsvis forsvarets personelforvaltende  \r\n\r\n myndigheder. </P>  \r\n\r\n<P>Der er mellem Civilforsvarsstyrelsen og Forsvarets Sanitetstjeneste  \r\n\r\n enighed om, at fordelingen af sanitetspersonel mellem sygehusberedskabet og  \r\n\r\n forsvaret kan ske efter følgende retningslinier: - Personer i  \r\n\r\n &#187;nøglestillinger&#171; i sygehusvæsenet bør ikke indgå aftaler med  \r\n\r\n forsvaret eller på anden måde etablere tilknytning til forsvaret. - Har en  \r\n\r\n person, som nu indtager en &#187;nøglestilling&#171; i sygehusvæsenet  \r\n\r\n tidligere gennemgået uddannelse ved forsvaret eller på anden måde tilknytning  \r\n\r\n til forsvaret, forbliver vedkommende i den nøglestilling, der nu indtages,  \r\n\r\n medmindre tilknytningen til forsvaret er af væsentlig betydning.  \r\n\r\n Tvivlsspørgsmål afgøres ved forhandling mellem Forsvarskommandoen og  \r\n\r\n Civilforsvarsstyrelsen. - For personer, der ikke indtager en  \r\n\r\n &#187;nøglestilling&#171; ved sygehusvæsenet, må tidligere uddannelse ved  \r\n\r\n forsvaret eller tilknytning til forsvaret på anden måde være bestemmende for  \r\n\r\n designering. </P>  \r\n\r\n<P>Man henstiller, at ovenstående retningslinier lægges til grund ved  \r\n\r\n sygehusudvalgenes behandling af sager vedrørende fritagelse for mødepligt ved  \r\n\r\n de militære værn (designering til sygehusberedskabet). </P>  \r\n\r\n<P CLASS=PUNKT> <B>3.</B> REGISTRERING: </P>  \r\n\r\n<P>En egentlig registrering af personel til sygehusberedskabet, dvs.  \r\n\r\n udarbejdelse af amtskommunale oversigter over alle - også ikke-sygehusansatte  \r\n\r\n - personer i de persongrupper, der kan anvendes i sygehusberedskabet, og  \r\n\r\n hvorfra der kan udpeges personel til sygehusenes og amtskommunernes  \r\n\r\n beredskabsplaner, vil først kunne ske, når bestemmelser herom er udsendt af  \r\n\r\n Civilforsvarsstyrelsen. Indtil da må de til sygehusenes beredskabsplaner  \r\n\r\n knyttede personalelister, hvoraf personellets placering og anvendelse ved  \r\n\r\n iværksættelse af beredskabsforanstaltninger skal fremgå, principielt baseres  \r\n\r\n på det sygehusansatte personale. </P>  \r\n\r\n<P>Spørgsmålet om registreringsbestemmelser overvejes for tiden i  \r\n\r\n Civilforsvarsstyrelsen og dennes sygehusberedskabsudvalg på grundlag af en  \r\n\r\n indstilling, modtaget fra arbejdsgruppen vedrørende registrering. </P>  \r\n\r\n<P>II. BEHANDLERGRUPPER. </P>  \r\n\r\n<P>Som det fremgår af ovennævnte notat vedrørende den fortsatte opbygning af  \r\n\r\n sygehusberedskabet og den udsendte standardberedskabsplan, må det for hvert  \r\n\r\n enkelt sygehus fastlægges, hvor mange behandlergrupper, sygehuset kan  \r\n\r\n etablere. </P>  \r\n\r\n<P>Efter notatet forudsættes opstillet een type af behandlergrupper. En mere  \r\n\r\n rationel udnyttelse af de til rådighed værende læger opnås imidlertid,  \r\n\r\n såfremt der skelnes mellem to typer: </P>  \r\n\r\n<P>Type A, der, ledet af en kirurgisk speciallæge, vil være i stand til at  \r\n\r\n behandle skader af alle sværhedsgrader, herunder skader der kræver fuld  \r\n\r\n anæstesi, og </P>  \r\n\r\n<P>Type B, der, ledet af en læge med nogle års kirurgisk uddannelse, vil være  \r\n\r\n egnet til at behandle mindre alvorlige og mindre komplicerede tilfælde,  \r\n\r\n herunder bl.a. ekstremitetsskader, der ofte vil kunne behandles under  \r\n\r\n anvendelse af lokal anæstesi. </P>  \r\n\r\n<P>Opstilles kun een type af behandlergrupper, må man formentlig vælge mellem  \r\n\r\n at gøre et af to: Enten må opstillingen begrænses, så antallet af grupper  \r\n\r\n kommer til at svare til antallet af kirurgiske speciallæger, hvorved et stort  \r\n\r\n antal egnede læger af &#187;B-gruppen&#171; alene ville blive anvendt som  \r\n\r\n assistenter, samtidig med at selv mindre alvorlige skader vil beslaglægge en  \r\n\r\n hel behandlergruppe, også i tilfælde hvor der ikke havde været behov for en  \r\n\r\n kirurgisk speciallæge eller f.eks. for fuld anæstesi. Eller også må  \r\n\r\n opstillingen udvides, så antallet af grupper kommer til at svare til (alle)  \r\n\r\n læger med nogle års kirurgisk uddannelse, hvorved kirurger af  \r\n\r\n &#187;A-gruppen&#171; ville komme til at behandle et antal mindre alvorlige  \r\n\r\n skader, medens der ikke ville være sikkerhed for den fagligt bedste  \r\n\r\n behandling af alle alvorlige skader. </P>  \r\n\r\n<P>Som retningslinie for behandlergruppernes størrelse og sammensætning må  \r\n\r\n herefter gælde, at en A-gruppe består af en kirurgisk speciallæge som leder  \r\n\r\n samt 2-3 andre læger, en operationssygeplejerske, 1 anæstesisygeplejerske og  \r\n\r\n yderligere 1-2 sygeplejersker (eller sygehjælpere med uddannelse på  \r\n\r\n operationsafdeling), medens en B-gruppe består af en læge med nogle års  \r\n\r\n kirurgisk uddannelse som leder samt yderligere een læge og 2-3 sygeplejersker  \r\n\r\n (eller sygehjælpere) uden egentlig specialuddannelse. </P>  \r\n\r\n<P>Schultz </P>  \r\n\r\n<P>/K.E. Fisker </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19790963409"
        },
        {
            "displayName": "Entydig dokumentidentifikation",
            "displayValue": "CM011313"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9634"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "18/01/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}