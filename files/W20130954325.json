{
    "id": 158622,
    "title": "SU - tilbagebetaling - periodisering - subjektive forhold - dispensation",
    "documentTypeId": "240",
    "isSagsforlobPeriodValid": true,
    "shortName": "KEN nr 9543 af 18/09/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - tilbagebetaling - periodisering - subjektive forhold - dispensation</p>\r\n<div class=\"Resume\">\r\n   <p class=\"TekstGenerel\">Ved anvendelse af periodiseringsreglerne skulle indkomst, der ikke indberettedes til eIndkomst, fordeles forholdsmæssigt ud over årets måneder. Subjektive forhold hos SU-modtageren var uden betydning. Ankenævnet fandt endvidere ikke årsag til at anvende dispensationsbestemmelsen, idet den studerende ikke blev stillet urimeligt ringe ved afgørelsen, og idet et fradrag i dette tilfælde ville havde karakter af en generel fravigelse frem for en konkret dispensation.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 25. oktober 2011 har din revisor, [. . . ] Revision, anmodet Styrelsen for Videregående Uddannelser og Uddannelsesstøtte (herefter: styrelsen) om dispensation i forbindelse med fordeling af indkomster i støtteåret 2010. Ansøgningen er skrevet som følge af styrelsens afgørelse af 16. september 2011 om tilbagebetaling af SU for støtteåret 2010.</p>\r\n<p>Ankenævnet bemærker, at fristen for at indgive klage var den 21. oktober 2011. Din revisors ansøgning om dispensation er modtaget i styrelsen den 26. oktober 2011. Din klage/ansøgning om dispensation er derfor indgivet for sent.</p>\r\n<p>Under hensyn til, at styrelsen ikke bemærkede dette ved deres svar af 27. marts 2012, som er sendt til [. . . ] Revision, samt under hensyn til, at ankenævnet ikke gjorde dig opmærksom på den overskredne klagefrist ved modtagelsen af din sag, og under hensyn til den herefter forløbne tid, finder ankenævnet, at du har fået en berettiget forventning om, at klagen behandles. På den baggrund har ankenævnet besluttet at behandle sagen.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 16. september 2011 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>(. . . )</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . . )</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>Stk. 4. Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>(…)</p>\r\n<p>2) [8.464 kr. i 2010] for uddannelsessøgende, der modtager SU inden for klippekortet.</p>\r\n<p>(. . . )</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . . )</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover. (. . . )</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 43.</span> Den endelige tildeling af uddannelsesstøtte for et støtteår kan ske efter lovens § 22 a, hvis</p>\r\n<p>1) den uddannelsessøgendes uddannelsesperiode, jf. stk. 2, ikke omfatter månederne januar eller december i det pågældende støtteår, eller</p>\r\n<p>2) den uddannelsessøgende er uden for uddannelse i mindst 4 sammenhængende kalendermåneder i det pågældende støtteår.</p>\r\n<p>\r\n   <span class=\"Italic\">Stk. 2.</span> Uddannelsesperioden er de kalendermåneder i støtteåret, hvor den uddannelsessøgende er indskrevet på en uddannelse, der giver ret til uddannelsesstøtte, jf. kapitel 2, §§ 54-59 og lovens kapitel 2.</p>\r\n<p>\r\n   <span class=\"Italic\">Stk. 3.</span> Egenindkomsten, jf. lovens § 23, stk. 2 og 3, beregnes i de i stk. 1 nævnte tilfælde i uddannelsesperioden således:</p>\r\n<p>1) Indkomst for en lønperiode, som de indberetningspligtige har indberettet til indkomstregisteret, jf. lov om et indkomstregister, og som ligger inden for uddannelsesperioden, jf. stk. 2, medregnes i egenindkomsten. Ligger en del af lønperioden uden for uddannelsesperioden, fordeles indkomsten ligeligt på kalenderdagene i lønperioden, så kun indkomst i kalenderdagene inden for uddannelsesperioden medregnes i egenindkomsten.</p>\r\n<p>2) Indkomst, der ikke fremgår af indkomstregisteret, fordeles ligeligt på kalendermånederne i det støtteår, hvor indkomsten er skattepligtig, uanset om indkomstoplysningerne er indberetningspligtige efter lov om et indkomstregister, hvorefter kun indkomst i kalendermånederne inden for uddannelsesperioden medregnes i egenindkomsten.</p>\r\n<p>\r\n   <span class=\"Italic\">Stk. 4.</span> Styrelsen kan i særlige tilfælde dispensere fra opgørelsen af egenindkomsten efter stk. 3, nr. 2, hvis den uddannelsessøgende ellers ville blive stillet urimeligt ringe.</p>\r\n<p>SU-lovens udgangspunkt er, at studerende skal tilbagebetale SU, hvis deres egenindkomst overstiger deres årsfribeløb, jf. § 30, stk. 2, jf. § 22 i SU-loven. Udgangspunktet fraviges dog i de tilfælde, hvor den studerende er startet på eller har afsluttet en uddannelse i løbet af året, og hvor en periodisering af egenindkomsten og fribeløbet er til den studerendes fordel, jf. § 43 i SU-bekendtgørelsen, jf. § 22a i SU-loven.</p>\r\n<p>Du opfylder betingelsen for periodisering af indkomsten, da du har været uden for uddannelse i perioden juli til december 2010.</p>\r\n<p>Egenindkomsten er enhver positiv indkomst, der henføres til eller indgår i den personlige indkomst, jf. § 23, stk. 2 i SU-loven. Når der foretages en periodiseret opgørelse, jf. § 22 a i SU-loven, beregnes egenindkomsten ved, at indkomst for en lønperiode, som de indberetningspligtige har indberettet til indkomstregisteret, og som ligger inden for uddannelsesperioden, medregnes i egenindkomsten, jf. § 43, stk. 3, nr. 1, i SU-bekendtgørelsen.</p>\r\n<p>Indkomst, der ikke indberettes til eIndkomst, fordeles forholdsmæssigt ud over årets måneder. Da du var under uddannelse fra januar til juni 2010, indgår seks tolvtedele af indkomsten, der er skattepligtig i året, men som ikke indberettes til eIndkomst, i beregningen af den periodiserede egenindkomst, herunder aktieindkomst.</p>\r\n<p>Både beregningerne efter de almindelige regler, samt beregningerne efter reglerne for periodisering bevirker, at du skal tilbagebetale hele den SU, som du har modtaget i 2010.</p>\r\n<p>Ankenævnet bemærker, at SU-lovens tilbagebetalingsregler er objektive. Dine subjektive forhold kan derfor ikke ændre på, at du skal tilbagebetale SU efter SU-loven. Dvs. at selvom du har været i god tro, så skal du stadig tilbagebetale SU.</p>\r\n<p>Styrelsen kan i særlige tilfælde dispensere fra opgørelsen af egenindkomsten efter § 43, stk. 3, nr. 2, hvis den uddannelsessøgende ellers ville blive stillet urimeligt ringe, jf. SU-bekendtgørelsens § 43, stk. 4. Det fremgår af bemærkningerne til lovforslaget, at indtægter så som aktieindkomst, kapitalindkomst og visse typer indtægter fra selvstændig virksomhed, der ikke periodiseres og ikke udbetales for en specifik periode eller kun for en periode, der dækker et helt skatteår, deles i 12 og henføres til hver enkelt kalendermåned. Det fremgår, at hvis der tages udgangspunkt i den kalendermåned, hvor beløbet beskattes, vil det have store økonomiske konsekvenser for den uddannelsessøgende, om indkomsten – fx en aktieindtægt – beskattes i eller uden for uddannelsesperioden.</p>\r\n<p>Ankenævnet finder ikke, at indkomsten i dit tilfælde kan henføres til en bestemt periode i støtteåret. Ankenævnet finder således, at du ikke bliver urimeligt ringe stillet sammenlignet med andre studerende i samme situation, samt at et fradrag i dette tilfælde ville havde karakter af en generel dispensation.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>Efter almindelige forvaltningsretlige principper kan en eventuel fejlvejledning ikke give den pågældende en bedre retsstilling end den, der fremgår af de gældende regler, i dette tilfælde SU-loven.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Styrelsen har ved brev af 16. september 2011 meddelt, at du skal tilbagebetale noget af den SU, som du modtog i 2010.</p>\r\n<p>Din revisor har i brev af 25. oktober 2011 på dine vegne søgt om dispensation for fordeling af indkomster. Din revisor har bl.a. anført, at han i foråret 2010 rettede henvendelse til studiesekretæren på dit uddannelsessted og spurgte, om aktieindkomsten ville få indflydelse på din SU. Det blev oplyst, at hvis beløbet blev bestemt og udbetalt efter afslutningen af din uddannelse, ville det ikke få følger. Din revisor har anført, at hvis du havde været klar over, at aktieudbetalingen fik dette udfald, kunne du have ventet til januar 2011 med at hæve udbyttet.</p>\r\n<p>Styrelsen har i brev af 27. marts 2012 til din revisor anført, at den ikke finder anledning til at ændre indkomstkontrolkravet af 16. september 2011. Det fremgår, at indkomst, der ikke indberettes til eIndkomst, fordeles forholdsmæssigt ud over årets måneder.</p>\r\n<p>Styrelsen har genfremsendt dette brev til din revisor den 25. april 2012.</p>\r\n<p>Din revisor har ved brev af 7. maj 2012 anmodet om, at dispensationsansøgningen fremsendes til Ankenævnet for Statens Uddannelsesstøtteordninger.</p>\r\n<p>Styrelsen har ved brev af 2. august 2012 til din revisor oplyst, at dispensationsansøgningen er under behandling. Styrelsen har således endnu ikke afgjort, om der kan gives dispensation. Styrelsen har anført, at ved et eventuelt afslag på dispensation, vil sagen blive videresendt som en klage til ankenævnet.</p>\r\n<p>Styrelsen har i brev af 24. april 2013 videresendt sagen sammen med en udtalelse til ankenævnet og henvist til, at alle indkomster, der er beskattet i 2010 skal regnes med i beregningen af din egenindkomst. Det fremgår, at indkomst, der ikke indberettes til eIndkomst, fordeles forholdsmæssigt ud over årets måneder.</p>\r\n<p>Ankenævnet har ved brev af 25. april 2013 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har ved brev af 16. august 2013 fremsendt sagsdokumenter til Ankenævnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/2013"
        },
        {
            "displayName": "Accession",
            "displayValue": "W20130954325"
        },
        {
            "displayName": "Entydig dokumentidentifikation",
            "displayValue": "BR000327"
        },
        {
            "displayName": "Dato for indlæggelse",
            "displayValue": "10/10/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9543"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "18/09/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/008633"
        },
        {
            "displayName": "Stikord",
            "displayValue": "Anke, SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}