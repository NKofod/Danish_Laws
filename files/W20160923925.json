{
    "id": 179374,
    "title": "Ligebehandlingsnævnets afgørelse om handicap - chikane - ej medhold - uanset handicap - kommuner",
    "documentTypeId": "240",
    "isSagsforlobPeriodValid": true,
    "shortName": "KEN nr 9239 af 24/02/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - chikane - ej medhold - uanset handicap - kommuner</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2015-6810-02711</span></p>\r\n   <p class=\"TekstGenerel\">En social- og sundhedshjælper var i en måneds praktik på et plejecenter. Hun mente, at hun blev chikaneret på grund af blandt andet en medfødt fejl på højre hånd. Uanset om social- og sundhedshjælperen havde et handicap, var der ikke noget, der tydede på, at medarbejdere ved plejecentret bevidst eller ubevidst havde behandlet hende chikanøst i relation til et muligt handicap.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Social- og sundhedshjælperen fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling i form af chikane på</p>\r\n<p>grund af handicap i forbindelse med klagers virksomhedspraktik på et</p>\r\n<p>plejecenter i den indklagede kommune.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Den indklagede kommune har ikke handlet i strid med forskelsbehandlingsloven</p>\r\n<p>i forbindelse med klagers virksomhedspraktik i december</p>\r\n<p>2014.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, som er uddannet social- og sundhedshjælper, er født med en fejl</p>\r\n<p>på højre hånds fingre. Hun var i perioden 1. december 2014 til den 31.</p>\r\n<p>december 2014 i ulønnet virksomhedspraktik på et plejecenter i den indklagede</p>\r\n<p>kommune.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun er blevet udsat for forskelsbehandling.</p>\r\n<p>\r\n</p>\r\n<p>To social- og sundhedsassistenter på plejecentret chikanerede klager. De</p>\r\n<p>betragtede klager som syg. Hun blev opfattet som en sindssyg/dement</p>\r\n<p>person.</p>\r\n<p>\r\n</p>\r\n<p>En af social- og sundhedsassistenterne fik flere praktikanter til at spørge</p>\r\n<p>klager om, hvad der var sket med hendes fingre. Klager blev nedgjort og</p>\r\n<p>fik mange spørgsmål om sit privatliv, sin fortid og sine tidligere praktikophold.</p>\r\n<p>Social- og sundhedsassistenten brugte oplysninger om klagers</p>\r\n<p>tidligere praktiksted som kosmetolog og oplysninger fra Jobcentret.</p>\r\n<p>\r\n</p>\r\n<p>Klager er uddannet social- og sundhedshjælper, men social- og sundhedsassistenten</p>\r\n<p>satte spørgsmålstegn ved klagers uddannelse. Klager</p>\r\n<p>blev behandlet som om, at hun ikke var uddannet social- og sundhedshjælper.</p>\r\n<p>\r\n</p>\r\n<p>Klager blev testet. Social- og sundhedsassistenten skrev beboernes navne</p>\r\n<p>på gule og røde papsedler, så klager kunne huske, hvor beboerne</p>\r\n<p>skulle sidde, ligesom klager skulle lugte til termokander og fortælle, om</p>\r\n<p>de lugtede af te eller kaffe osv. Social- og sundhedsassistenten krævede,</p>\r\n<p>at klager skulle spørge ind til alt, inden hun foretog sig noget. Pågældende</p>\r\n<p>oplyste også klager om, at klager ikke kunne klare arbejdet, og at</p>\r\n<p>hun skulle finde noget andet. Klager blev sat til mange forskellige arbejdsopgaver,</p>\r\n<p>mens de andre holdt fri eller deltog i møder.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at klager ikke er blevet udsat for forskelsbehandling</p>\r\n<p>på grund af handicap.</p>\r\n<p>\r\n</p>\r\n<p>Såfremt Ligebehandlingsnævnet kommer frem til, at indklagede har</p>\r\n<p>handlet i strid med forskelsbehandlingsloven, bør godtgørelsen maksimalt</p>\r\n<p>fastsættes til 5.000-10.000 kr. Klager var i ulønnet virksomhedspraktik,</p>\r\n<p>og hendes dagpengebeløb var 780,00 kr. pr. dag.</p>\r\n<p>\r\n</p>\r\n<p>Ingen af medarbejderne kan genkende klagers beskrivelse af forløbet.</p>\r\n<p>\r\n</p>\r\n<p>Indklagede var bekendt med klagers uddannelse som social- og sundhedshjælper,</p>\r\n<p>og klager fulgte det faste introduktionsprogram, som var</p>\r\n<p>gældende for alle i virksomhedspraktik på plejecentret. Medarbejdere i</p>\r\n<p>virksomhedspraktik arbejder altid sammen med og er under daglig supervision</p>\r\n<p>af en fast medarbejder på plejecentret. Klager blev introduceret</p>\r\n<p>til arbejdet, og hun var fra starten meget interesseret i arbejdet som</p>\r\n<p>social- og sundhedshjælper. Beboerne opfattede klager som en venlig</p>\r\n<p>person.</p>\r\n<p>\r\n</p>\r\n<p>De medarbejdere, der hjalp klager i perioden, var alle opmærksomme på</p>\r\n<p>eventuelle sprogbarrierer og gik ikke i dialog om private forhold, med</p>\r\n<p>mindre klager selv indledte en dialog.</p>\r\n<p>\r\n</p>\r\n<p>Det fremgik af klagers CV, at hun havde arbejdet som kosmetolog. Oplysningerne</p>\r\n<p>i CV'et udleveres ikke til medarbejderne på afdelingen, så</p>\r\n<p>klager må selv have fremkommet med oplysninger herom.</p>\r\n<p>\r\n</p>\r\n<p>Klager havde oplyst, at hun havde et synligt handicap, som ikke forhindrede</p>\r\n<p>hende i at udføre arbejdet. Det var forventeligt, at klager lod den</p>\r\n<p>ne oplysning indgå i dialogen om arbejdsopgaver og eventuelt arbejdsredskaber.</p>\r\n<p>\r\n</p>\r\n<p>Den social- og sundhedsassistent, som klager henviser til, har i mange år</p>\r\n<p>været vant til at varetage pleje- og omsorgsopgaver i forhold til beboere</p>\r\n<p>med demens og andre fysiske og psykiske lidelser. Hun kan derfor tydeligt</p>\r\n<p>adskille symptomer og adfærd. Det er helt almindeligt i en oplæringsperiode</p>\r\n<p>at tale med nye medarbejdere og at stille spørgsmål inden</p>\r\n<p>en given opgave udføres.</p>\r\n<p>\r\n</p>\r\n<p>Mange af beboerne har bordkort, der lægges på bordet som en del af</p>\r\n<p>borddækningen. Bordkortene har til formål at tilgodese beboernes behov</p>\r\n<p>og hjælpe nye medarbejdere med at varetage beboernes behov.</p>\r\n<p>\r\n</p>\r\n<p>Klager fik tilbudt fastansættelse efter praktikken, såfremt hun kunne</p>\r\n<p>opnå en aftale med Jobcentret herom. Indklagede er derfor uforstående</p>\r\n<p>over for, at klager har fået en opfattelse af, at en medarbejder skulle</p>\r\n<p>have vejledt klager om at søge andet arbejde.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på</p>\r\n<p>grund af handicap efter lov om forbud mod forskelsbehandling på arbejdsmarkedet</p>\r\n<p>mv. (forskelsbehandlingsloven).</p>\r\n<p>\r\n</p>\r\n<p>Det fremgår heraf, at en arbejdsgiver ikke må forskelsbehandle lønmodtagere</p>\r\n<p>eller ansøgere til ledige stillinger ved ansættelse, afskedigelse,</p>\r\n<p>forflyttelse, forfremmelse eller med hensyn til løn- og arbejdsvilkår på</p>\r\n<p>grund af handicap.</p>\r\n<p>\r\n</p>\r\n<p>Forbuddet mod forskelsbehandling med hensyn til arbejdsvilkår skal fortolkes</p>\r\n<p>således, at en arbejdsgiver har pligt til at stille et chikanefrit miljø</p>\r\n<p>til rådighed og til i et rimeligt omfang at sikre sine medarbejdere mod</p>\r\n<p>chikane.</p>\r\n<p>\r\n</p>\r\n<p>Chikane skal betragtes som forskelsbehandling, når en uønsket optræden</p>\r\n<p>i relation til en persons handicap mv. finder sted med det formål</p>\r\n<p>eller den virkning at krænke en persons værdighed og skabe et truende,</p>\r\n<p>fjendtligt, nedværdigende, ydmygende eller ubehageligt klima for den</p>\r\n<p>pågældende.</p>\r\n<p>\r\n</p>\r\n<p>Uanset om klager måtte anses for at have et handicap, finder nævnet</p>\r\n<p>ikke, at klager har påvist faktiske omstændigheder, der giver anledning</p>\r\n<p>til at formode, at hun har været udsat for forskelsbehandling i form af</p>\r\n<p>chikane. Nævnet har herved lagt vægt på, at der ikke er fremlagt oplysninger,</p>\r\n<p>der tyder på, at medarbejdere ved indklagede bevidst eller ubevidst over for klager har handlet på en måde, som kan karakteriseres</p>\r\n<p>som chikane i relation til klagers mulige handicap.</p>\r\n<p>\r\n</p>\r\n<p>Klagen tages derfor ikke til følge.</p>\r\n<p>\r\n</p>\r\n<p>\r\n   <span class=\"Bold\">Sagens oplysninger</span>\r\n</p>\r\n<p>\r\n</p>\r\n<p class=\"BilagtekstListe\">Sagen er behandlet på grundlag af:</p>\r\n<p class=\"Liste1\">\r\n   <span class=\"Liste1Nr\">–</span> Klagen af 21. december 2014</p>\r\n<p class=\"Liste1\">\r\n   <span class=\"Liste1Nr\">–</span> Indklagedes bemærkninger af 23. februar 2015</p>\r\n<p class=\"Liste1\">\r\n   <span class=\"Liste1Nr\">–</span> Klagers bemærkninger af 16. oktober 2014</p>\r\n<p class=\"Liste1\">\r\n   <span class=\"Liste1Nr\">–</span> Indklagedes bemærkninger af 7. januar 2016 med bilag</p>\r\n<p class=\"Liste1\">\r\n   <span class=\"Liste1Nr\">–</span> Klagers bemærkninger af 19. januar 2016</p>\r\n<p>\r\n</p>\r\n<p>\r\n   <span class=\"Italic\">&lt;2015-6810-02711&gt;</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2016"
        },
        {
            "displayName": "Accession",
            "displayValue": "W20160923925"
        },
        {
            "displayName": "Entydig dokumentidentifikation",
            "displayValue": "CF002219"
        },
        {
            "displayName": "Dato for indlæggelse",
            "displayValue": "31/03/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9239"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "24/02/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6810-02711"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}