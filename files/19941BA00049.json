{
    "id": 106891,
    "title": "1994 BSF 49   FORSLAG TIL FOLKETINGSBESLUTNING OM DANSK RETS FORRANG FOR EF-RET ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 49 </P>  \r\n\r\n<P></P>  \r\n\r\n<P>Forslag til folketingsbeslutning om dansk rets forrang for EF-ret </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Søren Søndergaard (EL) Frank Aaen (EL)  \r\n\r\n</P>  \r\n\r\n<P></P>  \r\n\r\n<P>den 31. januar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til ændring af  \r\n\r\n Maastricht-Traktaten med det formål at fastslå, at national ret har forrang  \r\n\r\n frem for EF-ret. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>&#187;. . .EF-retten - rimeligt nok - gør krav på at have forrang frem for  \r\n\r\n national ret på de områder, hvor EF har lov til at lovgive. Og det er altså  \r\n\r\n langtfra alle områder af EF-landenes liv. </P>  \r\n\r\n<P>Domstolene i EF-landene har efterhånden bøjet sig for den oprindelige af  \r\n\r\n EF-Domstolen fastlagte holdning, hvorefter EF-retten har forrang frem for  \r\n\r\n national ret, ja, sågar også national ret på grundlovsplan. EF-rettens  \r\n\r\n forrang er nødvendig for at opretholde EF's retssystem som et fælles  \r\n\r\n retssystem, der ikke kan brydes af nationale love og i princippet heller ikke  \r\n\r\n af nationale forfatninger&#171; - skrev kontorchef i Håndværksrådet og  \r\n\r\n unionstilhænger, Peter L. Vesterdorf i Politiken den 12. maj 1993 forud for  \r\n\r\n den sidste folkeafstemning om Maastricht-Traktaten 18. maj 1993. </P>  \r\n\r\n<P>Han tager derefter forbehold over for de praktiske konsekvenser af denne  \r\n\r\n forrang for EF-retten ved at sige, det i praksis er sjældent forekommende.  \r\n\r\n</P>  \r\n\r\n<P>Men i takt med EU's udvikling og udbygning vokser sandsynligheden for, at  \r\n\r\n EF-retten vil komme i anvendelse i et stigende antal tilfælde. Denne  \r\n\r\n konsekvens er aldrig blevet erkendt i den hjemlige debat, og den har absolut  \r\n\r\n ikke opbakning i den danske befolkning. Flertallet af danskere er tilhængere  \r\n\r\n af internationalt samarbejde på så mange områder som muligt; men det  \r\n\r\n underordningsprincip, som EF-retten indeholder over for dansk lovgivning og  \r\n\r\n grundloven, er intet mindre end en bombe under det danske retssystem. </P>  \r\n\r\n<P>EF-Domstolen har generelt den holdning - ligesom i forhold til  \r\n\r\n diskussionen om det indre marked kontra miljøhensyn - at den ser på, hvad der  \r\n\r\n gavner en positiv udvikling af Unionen som sådan. EF-Domstolens dommere har  \r\n\r\n &#187;. . .med næsten usvigelig sikkerhed givet prioritet til de løsninger,  \r\n\r\n som de fandt tjente integrationen bedst. . .&#171;, som det bliver formuleret  \r\n\r\n af Maastricht-tilhængeren og EU-specialisten Hjalte Rasmussen. </P>  \r\n\r\n<P>En fortsat udvikling af dette system er farligt for det danske politiske  \r\n\r\n system og samfundet som sådan. Og med de signaler, der i denne tid udgår fra  \r\n\r\n Europa-Parlamentet og den nye Kommission - herunder overførsel af  \r\n\r\n retspolitikken fra søjle 3 til søjle 1 - vil en farlig udvikling accelerere.  \r\n\r\n</P>  \r\n\r\n<P>Forslagsstillerne opfordrer derfor regeringen til at sætte al kraft ind på  \r\n\r\n at ændre rangforholdet mellem dansk ret og EF-retten via en ændring i  \r\n\r\n Maastricht-Traktaten, så det klart vil fremgå af denne, at den nationale  \r\n\r\n lovgivning og den nationale forfatning til enhver tid står over de love og  \r\n\r\n vedtægter, som er gældende i EU. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1995"
        },
        {
            "displayName": "Accession",
            "displayValue": "19941BA00049"
        },
        {
            "displayName": "Entydig dokumentidentifikation",
            "displayValue": "CL000481"
        },
        {
            "displayName": "Dato for førstegangsindlæggelse",
            "displayValue": "31/01/1995"
        },
        {
            "displayName": "Dato for indlæggelse",
            "displayValue": "31/01/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}