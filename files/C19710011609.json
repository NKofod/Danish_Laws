{
    "id": 82279,
    "title": "Cirkulære angående det i lov om arbejdsformidling og arbejdsløshedsforsikring m.v. indeholdte afsnit om særlige foranstaltninger til beskæftigelse af arbejdsløse.",
    "documentTypeId": "140",
    "isSagsforlobPeriodValid": false,
    "shortName": "CIR nr 116 af 29/06/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære angående det i lov om  \r\n\r\n arbejdsformidling og arbejdsløshedsforsikring m.v. indeholdte afsnit om  \r\n\r\n særlige foranstaltninger til beskæftigelse af arbejdsløse. </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 104 af 25. marts 1971 er der i lov om arbejdsformidling og  \r\n\r\n arbejdsløshedsforsikring m.v. (arbejdsløshedsloven) indsat et nyt afsnit III.  \r\n\r\n a (§ 97 a), der omhandler særlige foranstaltninger til beskæftigelse af  \r\n\r\n arbejdsløse, jfr. nu lovbekendtgørelse af 22. juni 1971. Det nye lovafsnit og  \r\n\r\n § 2 (overgangsbestemmelsen) i loven af 25. marts 1971 er optaget som bilag 1  \r\n\r\n til cirkulæret. </P>  \r\n\r\n<P>Det nye afsnit afløser den hidtil gældende beskæftigelseslov, lov nr. 354  \r\n\r\n af 27. december 1958 om iværksættelse af offentlige arbejder m.v. og  \r\n\r\n beskæftigelse af arbejdsløse. </P>  \r\n\r\n<P>Ved det nye lovafsnit henlægges administrationen af bestemmelserne om  \r\n\r\n ekstraordinær beskæftigelse af arbejdsløse - som hidtil i vidt omfang har  \r\n\r\n ligget i arbejdsministeriet - i hovedsagen til arbejdsformidlingens organer  \r\n\r\n som et supplement til formidlingens øvrige virkemidler. Det er tanken, at de  \r\n\r\n ekstraordinære foranstaltninger efter lovafsnittet - ligesom tilfældet har  \r\n\r\n været med foranstaltninger efter den hidtil gældende beskæftigelseslov - skal  \r\n\r\n have det sigte at bevare eller genoptræne arbejdsevnen og skal have en  \r\n\r\n subsidiær karakter i forhold til formidlingens andre virkemidler. Det nye  \r\n\r\n lovafsnit tilsigter først og fremmest at give arbejdsformidlingen mulighed  \r\n\r\n for at hjælpe den kategori af ledige, som uden at falde ind under  \r\n\r\n revalideringens område på grund af alder, svagelighed eller andre personlige  \r\n\r\n forhold er vanskelige at skaffe arbejde eller hjælpe på anden måde gennem  \r\n\r\n arbejdsformidlingen. Ledighedsproblemer af denne art vil erfaringsmæssigt i  \r\n\r\n særlig grad gøre sig gældende i sådanne områder af landet, som - uanset den  \r\n\r\n høje beskæftigelse i landet som helhed - fortsat præges af en ikke ubetydelig  \r\n\r\n restledighed. </P>  \r\n\r\n<P>Herudover vil det være en opgave for arbejdsformidlingen på baggrund af  \r\n\r\n arbejdsmarkedsnævnenes virksomhed i samarbejde med kommunerne at fremme en  \r\n\r\n udjævning af de sæsonmæssige svingninger i beskæftigelsen derved, at  \r\n\r\n kommunerne tilskyndes til i god tid at udarbejde planer for arbejde, som er  \r\n\r\n egnet til iværksættelse med kort varsel i perioder med tyngende ledighed.  \r\n\r\n</P>  \r\n\r\n<P>Ved det nye lovafsnit er der endvidere gennemført en forenkling i forhold  \r\n\r\n til beskæftigelsesloven, navnlig ved udskillelse af en række bestemmelser fra  \r\n\r\n loven med henblik på at overføre dem til bekendtgørelse eller cirkulære. </P>  \r\n\r\n<P>Arbejdsministeriet har ved bekendtgørelse af 29. juni 1971 fastsat nærmere  \r\n\r\n regler for gennemførelsen af bestemmelserne i § 97 a. Bekendtgørelsen er  \r\n\r\n aftrykt som bilag 2 til cirkulæret. </P>  \r\n\r\n<P>Der fastsættes herved yderligere følgende: </P>  \r\n\r\n<P>I. Administrationen af bestemmelserne om særlige foranstaltninger til  \r\n\r\n beskæftigelse af arbejdsløse. </P>  \r\n\r\n<P>1. <I>Arbejdsministeriet</I> fastsætter efter indstilling fra  \r\n\r\n arbejdsdirektøren, som herom forhandler med landsarbejdsnævnet, hvilke beløb  \r\n\r\n der inden for de på de årlige finanslove bevilgede beløb til tilskud i  \r\n\r\n henhold til lovens § 97 a vil kunne stilles til rådighed for de  \r\n\r\n arbejdsformidlingskontorer, som under hensyn til ledighedsforholdene skønnes  \r\n\r\n at have behov derfor. Kontorerne vil forlods blive bemyndiget til at godkende  \r\n\r\n ydelse af tilskud inden for visse begrænsede beløb, således at der bliver en  \r\n\r\n restbevilling til senere fordeling. </P>  \r\n\r\n<P>2 a. <I>Arbejdsdirektoratet</I> kontrollerer overholdelsen af lovens  \r\n\r\n bestemmelser og fører i det hele tilsyn med arbejdsformidlingskontorernes og  \r\n\r\n arbejdsmarkedsnævnenes administration af bestemmelserne samt træffer  \r\n\r\n afgørelse i spørgsmål, der forelægges af arbejdsformidlingskontorerne eller  \r\n\r\n arbejdsmarkedsnævnene. Principielle spørgsmål forelægges af arbejdsdirektøren  \r\n\r\n for landsarbejdsnævnet, jfr. også punkt 3 g. Direktøren forhandler ligeledes  \r\n\r\n med landsarbejdsnævnet om fordelingen af tilskudsbevillingen, jfr. punkt 1.  \r\n\r\n Anvisningen af statstilskud sker gennem arbejdsdirektoratet, jfr.  \r\n\r\n bekendtgørelsens § 29. </P>  \r\n\r\n<P>b. Arbejdsdirektoratet kan fastsætte almindelige regler vedrørende  \r\n\r\n vilkårene for ydelsen af statstilskud, jfr. punkt 3 a, og kan i det hele -  \r\n\r\n inden for rammerne af lovens § 97 a, bekendtgørelsen af 29. juni 1971 samt  \r\n\r\n dette cirkulære - fastsætte detailregler vedrørende administrationen. </P>  \r\n\r\n<P>3. <I>Arbejdsformidlingskontorerne og arbejdsmarkedsnævnene.</I>  </P>  \r\n\r\n<P>a. Arbejdsformidlingskontorerne godkender inden for rammerne af de til  \r\n\r\n rådighed stillede beløb, jfr. punkt 1, efter indhentet udtalelse fra  \r\n\r\n arbejdsmarkedsnævnet ydelsen af statstilskud i henhold til lovens § 97 a,  \r\n\r\n stk. 1, og fastsætter de nærmere vilkår for ydelsen af tilskud, samt det  \r\n\r\n tilskud, der vil kunne ydes. Genpart af godkendelsesskrivelser sendes til  \r\n\r\n arbejdsdirektoratet. </P>  \r\n\r\n<P>Der kan ikke uden forelæggelse for arbejdsdirektøren som tilskud til et  \r\n\r\n enkelt arbejde disponeres over mere end 25 pct. af de midler, som er stillet  \r\n\r\n til rådighed for kontoret, med mindre beløbet, der er stillet til rådighed,  \r\n\r\n er under 200.000 kr. </P>  \r\n\r\n<P>Med hensyn til reglerne for godkendelse til statstilskud henvises i øvrigt  \r\n\r\n til bekendtgørelsens kapitler II-IV. </P>  \r\n\r\n<P>b. Arbejdsformidlingskontoret henviser ledige til beskæftigelse ved  \r\n\r\n arbejde med statstilskud, jfr. nærmere bekendtgørelsens kapitel V. Kontoret  \r\n\r\n træffer ligeledes afgørelse i spørgsmål om tidspunktet for arbejdets  \r\n\r\n iværksættelse og standsning, jfr. bekendtgørelsens kapitel VI, og angående  \r\n\r\n andre spørgsmål, som måtte opstå ved administrationen af bestemmelserne. </P>  \r\n\r\n<P>c. Arbejdsformidlingskontorerne bør under arbejdets gang være opmærksomme  \r\n\r\n på, hvorvidt de henviste skønnes at have behov for deltagelse i et passende  \r\n\r\n kursus i henhold til uddannelseslovgivningen. I bekræftende fald gøres  \r\n\r\n vedkommende opmærksom på mulighederne for optagelse på et sådant kursus og  \r\n\r\n for støtte til gennemgang af kurset. </P>  \r\n\r\n<P>d. I tvivlstilfælde og når principielle spørgsmål opstår, forelægger  \r\n\r\n arbejdsformidlingskontoret sagen for arbejdsdirektøren, jfr. også  \r\n\r\n bekendtgørelsens §§ 9 og 11. </P>  \r\n\r\n<P>Arbejdsformidlingskontoret gennemgår indberetninger med bilag og giver  \r\n\r\n indstilling til arbejdsdirektoratet om anvisning af tilskud, jfr.  \r\n\r\n bekendtgørelsens kapitel VII. </P>  \r\n\r\n<P>e. Arbejdsformidlingskontorerne indsender hvert år inden 1. marts til  \r\n\r\n arbejdsdirektoratet på særlige skemaer en oversigt over afløbne arbejdstimer,  \r\n\r\n udbetalt arbejdsløn og anviste tilskud til de enkelte godkendte arbejder for  \r\n\r\n hvert kvartal i det sidst forløbne kalenderår. </P>  \r\n\r\n<P>f. Retningslinierne i arbejdsministeriets cirkulære om arbejdsmarkedsnævn  \r\n\r\n vedrørende arbejdsmarkedsnævnenes stilling finder tilsvarende anvendelse,  \r\n\r\n jfr. dog punkt g. </P>  \r\n\r\n<P>g. 6 medlemmer af arbejdsmarkedsnævnet kan fordre enhver for  \r\n\r\n arbejdsformidlingen foreliggende sag vedrørende administrationen af lovens §  \r\n\r\n 97 a forelagt for arbejdsdirektøren, som træffer afgørelse efter forhandling  \r\n\r\n med landsarbejdsnævnet. </P>  \r\n\r\n<P>II. Planer for arbejde i særlig ledighedsramte kommuner. </P>  \r\n\r\n<P CLASS=PUNKT> <B>4.</B> Det påhviler arbejdsmarkedsnævnene at tage  \r\n\r\n initiativet til, at der i særlig ledighedsramte kommuner i samarbejde med  \r\n\r\n arbejdsformidlingen udarbejdes planer for arbejde, som er egnet til  \r\n\r\n iværksættelse med kort varsel i perioder med tyngende ledighed.  \r\n\r\n Arbejdsmarkedsnævnet har ansvaret på dette område, og  \r\n\r\n arbejdsformidlingskontoret må holde nævnet således orienteret om  \r\n\r\n beskæftigelses- og ledighedsforhold, forventet aktivitet på bygge- og  \r\n\r\n anlægsområdet m.v. inden for kontorets område, at nævnet kan tage det  \r\n\r\n fornødne initiativ. For at planlægningen kan virke efter hensigten, er det  \r\n\r\n nødvendigt, at foreliggende planer revideres hvert år med henblik på  \r\n\r\n projekternes egnethed og aktuelle interesse. </P>  \r\n\r\n<P>III. Overgangsbestemmelser. </P>  \r\n\r\n<P CLASS=PUNKT> <B>5.</B> Lov nr. 354 af 27. december 1958 om iværksættelse  \r\n\r\n af offentlige arbejder m.v. og beskæftigelse af arbejdsløse finder inden for  \r\n\r\n de i lov nr. 104 af 25. marts 1971 § 2, fastsatte frister fortsat anvendelse  \r\n\r\n på arbejder, som er godkendt til udførelse i henhold til nævnte lov af 1958  \r\n\r\n eller tidligere beskæftigelseslove, og som ikke er endeligt afsluttet den 1.  \r\n\r\n juli 1971. Dog erstattes beskæftigelseslovens § 10 om aflønningen med den nye  \r\n\r\n lovs regler. Endvidere udgår bestemmelsen i beskæftigelseslovens § 18, stk.  \r\n\r\n 1, 2. pkt., om fortrinsvis henvisning af arbejdsløshedsforsikrede. </P>  \r\n\r\n<P CLASS=PUNKT> <B>6.</B> Arbejdsministeriets cirkulære nr. 215 af 28.  \r\n\r\n oktober 1959 om beskæftigelsesloven af 1958, afsnit III, samt  \r\n\r\n arbejdsministeriets cirkulære nr. 252 af 16. december 1959 om nedbringelse af  \r\n\r\n vinterledigheden m.v. finder fortsat anvendelse på de i punkt 5 nævnte  \r\n\r\n arbejder med de modifikationer, der følger af de i samme punkt omtalte  \r\n\r\n ændringer i loven. Det samme gælder med hensyn til arbejdsministeriets  \r\n\r\n bekendtgørelse nr. 184 af 7. maj 1969 om regulering af  \r\n\r\n beskæftigelsesarbejder, jfr. herved arbejdsministeriets bekendtgørelse af 29.  \r\n\r\n juni 1971 om særlige foranstaltninger til beskæftigelse af arbejdsløse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 29. juni 1971.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Lauge Dahlgaard. </P>  \r\n\r\n<P CLASS=MINISTER ALIGN=RIGHT>/J. Casse. </P>  \r\n\r\n</DIV>  \r\n\r\n<P> <B>Bilag 1.</B>  </P>  \r\n\r\n<P> <B>Uddrag af lovbekendtgørelse nr. 314 af 22. juni 1971 om  \r\n\r\n arbejdsformidling og arbejdsløshedsforsikring m.v.</B>  </P>  \r\n\r\n<P>(Udelades her.) </P>  \r\n\r\n<P> <B>Uddrag af lov nr. 104 af 25. marts 1971 om ændring af lov om  \r\n\r\n arbejdsformidling og arbejdsløshedsforsikring. (Mobilitetsfremmende ydelser,  \r\n\r\n beskæftigelse af arbejdsløse m.v.)</B>  </P>  \r\n\r\n<P>(Udelades her.) </P>  \r\n\r\n<P> <B>Bilag 2.</B>  </P>  \r\n\r\n<P> <B>Arbejdsministeriets bekendtgørelse nr. 325 af 29. juni 1971 om særlige  \r\n\r\n foranstaltninger til beskæftigelse af arbejdsløse.</B>  </P>  \r\n\r\n<P>(Udelades her.) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/1971"
        },
        {
            "displayName": "Accession",
            "displayValue": "C19710011609"
        },
        {
            "displayName": "Entydig dokumentidentifikation",
            "displayValue": "CM041623"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "29/06/1971"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsmin.3.kt.j.nr.150/27/67."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}