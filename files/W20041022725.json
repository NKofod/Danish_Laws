{
    "id": 154784,
    "title": "Ankestyrelsens principafgørelse D-16-04 om arbejdsdygtighed - manglende lægelig dokumentation",
    "documentTypeId": "240",
    "isSagsforlobPeriodValid": true,
    "shortName": "KEN nr 10227 af 13/10/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-16-04 om arbejdsdygtighed - manglende lægelig dokumentation</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen kunne ikke standse sygedagpengene med den begrundelse, at der ikke længere forelå fuld uarbejdsdygtighed, da det sidste lægelige materiale var 4 - 6 måneder gammelt.</p>\r\n   <p class=\"TekstGenerel\">Den sygemeldte havde ved et senere møde i kommunen oplyst, at han fortsat havde mange smerter og bevægeproblemer. Kommunen havde ikke foranlediget yderligere lægeundersøgelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 761 af 11. september 2002 - § 5, stk. 1</p>\r\n<p>Lov om sygedagpenge - lov nr. 563 af 9. juni 2006 - § 7</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En slagteriarbejder brækkede højre hånd første gang i oktober 2002. Han blev afskediget fra sit arbejde i januar 2003.</p>\r\n<p>Der var nye brud, henholdsvis den 7. december 2002, den 1. april 2003 og  omkring 1. juni 2003.</p>\r\n<p>Der forelå statusattest fra egen læge af 14. marts 2003, hvori lægen udtalte, at senfølgerne var uvisse og optræning ikke afsluttet.</p>\r\n<p>Egen læge fjernede gipsen efter det på daværende tidspunkt seneste brud, den 24. juni 2003. Lægen udtalte i statusattest af 25. september 2003, at han ikke kunne afgøre, om patienten  kunne sættes til andet ufaglært arbejde og opfordrede kommunen til at kontakte sygehuset. Lægen så ikke patienten i forbindelse med udarbejdelsen af denne erklæring, og  havde senest set ham ved fjernelsen af gipsen den 24. juni 2003.</p>\r\n<p>Sygehuset udtalte i statusattest af 8. oktober 2003, at man ikke havde set patienten i afdelingen siden den 24. april 2003 og at håndledsfunktionen på daværende tidspunkt var tilfredsstillende.</p>\r\n<p>Af kommunens journalark fremgik bl.a., at manden var til opfølgningssamtale i kommunen den 16. juli 2003, hvor han oplyste, at han havde fået gips af for ca. 14 dage siden, og  stadig havde bevægeproblemer. Han oplyste også, at han af lægen havde fået at vide, at arvæv i håndleddet kunne være årsag til de mange smerter, som han fortsat havde ved at bruge hånden.</p>\r\n<p>Det blev på dette opfølgningsmøde - i flg. sagsbehandlerens notater - aftalt, at han skulle skynde sig at overveje,  hvilken uddannelse, han eventuelt ville i gang med. Der blev nævnt revalidering, men også, at der endnu ikke var truffet nogen beslutning herom.</p>\r\n<p>Den 13. oktober 2003 sendte kommunen statusattesten af 8. oktober 2003 til partshøring hos manden,  med besked om, at eventuelle bemærkninger skulle være kommunen i hænde den 20. oktober 2003.</p>\r\n<p>Kommunen fik først  svar på partshøringen i hænde den 23. oktober 2003. I dette svar anførte manden, at han stadig led af smerter ved brug af hænderne, og at han under ingen omstændigheder kunne udføre et stykke normalt arbejde, som situationen så ud på dette tidspunkt.</p>\r\n<p>Kommunen fastholdt stop af sygedagpenge, uden at foretage sig yderligere, og anførte, at svaret på partshøringen kom for sent.</p>\r\n<p>Nævnet tiltrådte kommunens afgørelse og begrundede afgørelsen med, at manden efter 26. oktober 2003 ikke længere kunne anses for at være fuldt uarbejdsdygtig på grund af sygdom.</p>\r\n<p>Manden klagede over nævnets afgørelse og anførte, at kommunen ikke havde bedt om yderligere lægeundersøgelse og at han ikke kunne udføre normalt arbejde med sin hånd.</p>\r\n<p>Sagen blev behandlet i principielt møde med henblik på afklaring af kravene til kommunens indhentelse af lægelig dokumentation forud for standsning af sygedagpengene med den begrundelse, at der ikke længere foreligger fuld uarbejdsdygtighed på grund af sygdom.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Sagen blev hjemvist til kommunen til ny behandling og afgørelse. Kommunen skulle, inden der blev truffet en ny afgørelse, indhente en ortopærdkirurgisk speciallægeerklæring til brug for vurderingen af uarbejdsdygtigheden.</p>\r\n<p>Ankestyrelsen vurderede, at kommunen ikke havde haft tilstrækkelig relevant og aktuelt lægeligt materiale til at stoppe sygedagpengene den 26. oktober 2003 med den begrundelse, at der ikke længere forelå fuld uarbejdsdygtighed på grund af sygdom.</p>\r\n<p>Ankestyrelsen lagde bl.a. vægt på, at egen læge, der udstedte statuserklæring den 25. september 2003, ikke havde set patienten siden 24. juni 2003, og at ortopædkirurgisk afdeling, der udstedte statuserklæring den 8. oktober 2003, ikke havde tilset patienten siden 24. april 2003.</p>\r\n<p>Yderligere blev det tillagt betydning, at manden på et opfølgningsmøde i kommunen den 16. juli 2003 fortalte, at han stadig havde bevægeproblemer og mange smerter ved brug af håndleddet, uden at dette foranledigede kommunen til at iværksætte lægeundersøgelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041022725"
        },
        {
            "displayName": "Entydig dokumentidentifikation",
            "displayValue": "BS007582"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10227"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "13/10/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7000125-04"
        },
        {
            "displayName": "Stikord",
            "displayValue": "D-16-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}