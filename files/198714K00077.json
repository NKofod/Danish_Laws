{
    "id": 107855,
    "title": "1987 BTL 77   BETÆNKNING OVER FORSLAG TIL LOV OM BESKYTTELSE AF DE YDRE KOGE I   TØNDERMARSKEN    NR L 77 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 77 </P>  \r\n\r\n<P></P>  \r\n\r\n<P>Betænkning over Forslag til lov om beskyttelse af de ydre koge i  \r\n\r\n Tøndermarsken <BR>  \r\n\r\n Nr L 77 1987-88, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19880225 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljøministeren, som denne har besvaret dels </P>  \r\n\r\n<P>skriftligt, dels i samråd. Et af disse spørgsmål og ministerens </P>  \r\n\r\n<P>besvarelse heraf er optrykt som bilag. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Carstensen, Bernd, Højer, </P>  \r\n\r\n<P>Danmarks Naturfredningsforening, </P>  \r\n\r\n<P>Dansk Ornitologisk Forening, </P>  \r\n\r\n<P>De sønderjyske landbo- og husmandsforeninger, </P>  \r\n\r\n<P>Digelaget for Tøndermarsken, </P>  \r\n\r\n<P>Friluftsrådet, </P>  \r\n\r\n<P>Fælleslandboforeningen for Nordslesvig, </P>  \r\n\r\n<P>Højer Fiskeriforening, </P>  \r\n\r\n<P>Højer Jagtforening, </P>  \r\n\r\n<P>Landwirtschaftlicher Hauptverein, </P>  \r\n\r\n<P>Christian Mylin, Esbjerg, </P>  \r\n\r\n<P>Naturfredningsrådet, </P>  \r\n\r\n<P>Slesvigsk Parti, </P>  \r\n\r\n<P>Sønderjyllands Amtsråd, </P>  \r\n\r\n<P>Tønder Kommune og </P>  \r\n\r\n<P>Vadehavssekretariatet. </P>  \r\n\r\n<P>De fleste af disse organisationer har haft foretræde for udvalget i </P>  \r\n\r\n<P>forbindelse med udvalgets besigtigelse af Tøndermarsken. </P>  \r\n\r\n<P>Miljøministeren har over for udvalget givet tilsagn om, at hjemmelen </P>  \r\n\r\n<P>i § 15, stk. 4, til at fastsætte regler om hegning ikke vil blive </P>  \r\n\r\n<P>anvendt til at fastsætte generelle regler om undtagelse for </P>  \r\n\r\n<P>hegning af flere fenner, men alene til at fastsætte en generel </P>  \r\n\r\n<P>undtagelse for midlertidige hegn som nævnt i bemærkningerne til § </P>  \r\n\r\n<P>15. Endvidere vil der blive fastsat en dispensationsordning til </P>  \r\n\r\n<P>opsætning af hegn, hvis der foreligger særlige grunde, f.eks. </P>  \r\n\r\n<P>veterinærhygiejniske. </P>  \r\n\r\n<P>Miljøministeren har endvidere over for udvalget oplyst, at de </P>  \r\n\r\n<P>regler, som efter § 24, stk. 3, skal fastsættes om </P>  \r\n\r\n<P>græsningsordningen, vil blive forelagt det i § 44 omhandlede </P>  \r\n\r\n<P>rådgivende udvalg til udtalelse. Ministeren har understreget, at </P>  \r\n\r\n<P>græsningsordningen kun skal træde i funktion, hvis ministeren </P>  \r\n\r\n<P>skønner, at der er behov herfor. </P>  \r\n\r\n<P>Miljøministeren har oplyst, at han i de regler, som efter § 37, stk. </P>  \r\n\r\n<P>5, kan fastsættes for udøvelsen af tilsynsvirksomheden, vil </P>  \r\n\r\n<P>sikre, at amtskommunen kan inddrage digelaget i </P>  \r\n\r\n<P>tilsynsvirksomheden. </P>  \r\n\r\n<P>Miljøministeren har over for udvalget givet tilsagn om, at han med </P>  \r\n\r\n<P>landbrugsministeren vil drøfte mulighederne for, at reglerne om </P>  \r\n\r\n<P>EF-tilskud til en braklægnings-/&#187;set-aside&#171;-ordning vil kunne  \r\n\r\n</P>  \r\n\r\n<P>finde anvendelse for omdriftsarealerne. </P>  \r\n\r\n<P>Miljøministeren har tilkendegivet, at etablering af et forsknings-, </P>  \r\n\r\n<P>informations- og naturovervågningscenter i en del af Statens </P>  \r\n\r\n<P>Marskforsøgscenter Hohenwartes bygningskompleks eller eventuelt </P>  \r\n\r\n<P>andetsteds i området har så vidtrækkende økonomiske, faglige og </P>  \r\n\r\n<P>forskningspolitiske aspekter, at spørgsmålet nøje må overvejes, </P>  \r\n\r\n<P>før der træffes beslutning herom. </P>  \r\n\r\n<P>Miljøministeren har derfor givet tilsagn om, at han sammen med </P>  \r\n\r\n<P>landbrugsministeren og undervisningsministeren vil overveje </P>  \r\n\r\n<P>spørgsmålet og hurtigst muligt forelægge udvalget resultatet af </P>  \r\n\r\n<P>overvejelserne. </P>  \r\n\r\n<P>Der er af miljøministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <B>flertal</B> (udvalget med undtagelse af </P>  \r\n\r\n<P>Fremskridtspartiets medlem) lovforslaget til <B>vedtagelse</B> med de af  \r\n\r\n</P>  \r\n\r\n<P>miljøministeren stillede og af flertallet tiltrådte </P>  \r\n\r\n<P>ændringsforslag. </P>  \r\n\r\n<P>Et <B>mindretal</B> (Fremskridtspartiets medlem af udvalget) indstiller  \r\n\r\n</P>  \r\n\r\n<P>lovforslaget til <B>forkastelse</B> ved 3. behandling, idet mindretallet  \r\n\r\n</P>  \r\n\r\n<P>dog har stillet de under nr. 4-7 anførte ændringsforslag. </P>  \r\n\r\n<P>Mindretallet henviser til, at fantaster og arbejdssky elementer, </P>  \r\n\r\n<P>der aldrig har udført praktisk erhvervsarbejde, men udelukkende </P>  \r\n\r\n<P>hentet deres indkomster til forbrug hos produktive skatteborgere, </P>  \r\n\r\n<P>er ved at omdanne Danmark til et reservat for fisk, fugle og </P>  \r\n\r\n<P>krybdyr samt bestående af græs og brakvandssøer. </P>  \r\n\r\n<P>Miljøministerens lovforslag om bevaring af Tøndermarsken går </P>  \r\n\r\n<P>nøjagtig i samme retning. Det bliver således aldeles umuligt for </P>  \r\n\r\n<P>landmændene i området fremover at drive et rentabelt og </P>  \r\n\r\n<P>tidssvarende landbrug med de restriktioner og akademikerprægede </P>  \r\n\r\n<P>forbud, der bliver pålagt. </P>  \r\n\r\n<P>Mindretallet skal i øvrigt henvise til de konsekvenser af </P>  \r\n\r\n<P>lovforslagets vedtagelse, som er glimrende beskrevet i en </P>  \r\n\r\n<P>henvendelse fra en lokal borger, Bernd Carstensen. Mindretallet </P>  \r\n\r\n<P>kan stort set tilslutte sig disse synspunkter. Henvendelsen fra </P>  \r\n\r\n<P>Bernd Carstensen er optrykt som bilag til betænkningen. </P>  \r\n\r\n<P>Ændringsforslag </P>  \r\n\r\n<P>Af <B>miljøministeren,</B> tiltrådt af et <B>flertal</B> (udvalget med  \r\n\r\n undtagelse </P>  \r\n\r\n<P>af FP): </P>  \r\n\r\n<P>Til § 4 </P>  \r\n\r\n<P>1) I <B>1. pkt.</B> indsættes efter &#187;kortbilag 7&#171;: &#187;, samt  \r\n\r\n de </P>  \r\n\r\n<P>landbrugsarealer inden for disse områder, der efter §§ 01 og 02 </P>  \r\n\r\n<P>udpeges til vedvarende græsarealer&#171; </P>  \r\n\r\n<P>2) Efter § 4 indsættes som nye paragraffer: </P>  \r\n\r\n<P>&#187;§ 01. Miljøministeren udpeger inden den 1. april 1990 vedvarende  \r\n\r\n</P>  \r\n\r\n<P>græsarealer inden for de områder, der er vist på kortbilag 7, </P>  \r\n\r\n<P>efter følgende retningslinjer: </P>  \r\n\r\n<P>1) I Ny Frederikskog udpeges 54 ha og i Rudbøl Kog 25 ha. </P>  \r\n\r\n<P>2) Det skal tilstræbes, at de arealer, der ikke udpeges som </P>  \r\n\r\n<P>vedvarende græsarealer, placeres i samlede enheder omkring </P>  \r\n\r\n<P>eksisterende landbrugsejendomme og hensigtsmæssigt i forhold til </P>  \r\n\r\n<P>bevandingssystemet. </P>  \r\n\r\n<P>3) I videst muligt omfang skal udpeges arealer, der hidtil har </P>  \r\n\r\n<P>henligget i græs. </P>  \r\n\r\n<P>Stk. 2. Forud for den i stk. 1 nævnte udpegning indhenter </P>  \r\n\r\n<P>miljøministeren en udtalelse om forslaget til udpegningen fra det </P>  \r\n\r\n<P>i § 44 nævnte udvalg. </P>  \r\n\r\n<P>§ 02. Forud for den udpegning, der er nævnt i § 01, foretages ved </P>  \r\n\r\n<P>Jordbrugsdirektoratets foranstaltning jordfordeling inden for </P>  \r\n\r\n<P>området. </P>  \r\n\r\n<P>Stk. 2. Jordfordeling som nævnt i stk. 1 sker efter reglerne i lov </P>  \r\n\r\n<P>om jordfordeling mellem landejendomme, idet de begrænsninger, der </P>  \r\n\r\n<P>er nævnt i jordfordelingslovens § 3, stk. 2 og 3, ikke gælder for </P>  \r\n\r\n<P>jordfordeling med skæringsdato inden den 1. april 1990. </P>  \r\n\r\n<P>Stk. 3. Såfremt det af hensyn til loddernes naturlige afgrænsning er </P>  \r\n\r\n<P>nødvendigt for gennemførelse af jordfordeling efter stk. 1 og </P>  \r\n\r\n<P>stk. 2, er en lodsejer pligtig til, hvor værdien af afgivet areal </P>  \r\n\r\n<P>overstiger værdien af det ham ved planen tildelte areal, at </P>  \r\n\r\n<P>modtage udligning af værdiforskellen i penge inden for et beløb </P>  \r\n\r\n<P>af 30.000 kr. og ikke ud over 30 pct. af værdien af det afgivne </P>  \r\n\r\n<P>areal. </P>  \r\n\r\n<P>§ 03. Miljøministeren bekendtgør, hvilke arealer der efter den 1. </P>  \r\n\r\n<P>april 1990, jf. §§ 4 og 01, er vedvarende græsarealer. </P>  \r\n\r\n<P>Bekendtgørelsen sker i Statstidende og i et eller flere stedlige </P>  \r\n\r\n<P>blade, ligesom de berørte lodsejere underrettes skriftligt.&#171; </P>  \r\n\r\n<P>Til § 5 </P>  \r\n\r\n<P>3) I <B>1. pkt.</B> indsættes efter &#187;kortbilag 7&#171;: &#187;, som  \r\n\r\n ikke efter § 01 </P>  \r\n\r\n<P>er udpeget til vedvarende græsarealer&#171; </P>  \r\n\r\n<P>Af et <B>mindretal</B> (FP): </P>  \r\n\r\n<P>Nyt kapitel </P>  \r\n\r\n<P>4) Efter kapitel 3 indsættes som nyt kapitel: </P>  \r\n\r\n<P>&#187;Kapitel 4 </P>  \r\n\r\n<P>Offentlige arealers inddragelse i jordfordeling </P>  \r\n\r\n<P>§ 04. Alle offentligt ejede arealer skal indgå i en jordfordeling.&#171;  \r\n\r\n</P>  \r\n\r\n<P>Kapitel 5-11 bliver herefter kapitel 6-12. </P>  \r\n\r\n<P>Til § 13 </P>  \r\n\r\n<P>5) <B>Stk. 1, 2. pkt.,</B> udgår. </P>  \r\n\r\n<P>Til § 14 </P>  \r\n\r\n<P>6) <B>Stk. 2</B> udgår. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>Til § 15 </P>  \r\n\r\n<P>7) <B>§ 15</B> udgår. </P>  \r\n\r\n<P>Af <B>miljøministeren,</B> tiltrådt af et <B>flertal</B> (udvalget med  \r\n\r\n undtagelse </P>  \r\n\r\n<P>af FP): </P>  \r\n\r\n<P>Til § 16 </P>  \r\n\r\n<P>8) I <B>1. pkt.</B> ændres &#187;dog højst 250 kg N, 35 kg P og 35 kg K  \r\n\r\n pr. ha.&#171; </P>  \r\n\r\n<P>til: &#187;dog højst 75 kg N pr. ha. Gødskning med P og K er ikke </P>  \r\n\r\n<P>tilladt.&#171; </P>  \r\n\r\n<P>9) Som nyt <B>stk. 2</B> indsættes: </P>  \r\n\r\n<P>&#187;Stk. 2. Miljøministeren kan dog give dispensation fra bestemmelsen  \r\n\r\n</P>  \r\n\r\n<P>i stk. 1.&#171; </P>  \r\n\r\n<P>Til § 25 </P>  \r\n\r\n<P>10) I <B>stk. 1, 1. pkt.,</B> ændres &#187;Landbrugsministeren kan&#171;  \r\n\r\n til: </P>  \r\n\r\n<P>&#187;Landbrugsministeren kan efter aftale med miljøministeren&#171;. </P>  \r\n\r\n<P>Til § 26 </P>  \r\n\r\n<P>11) Efter stk. 3 indsættes som nye stykker: </P>  \r\n\r\n<P>&#187;Stk. 4. Miljøministeren kan forlange foretaget prøvetaksation af  \r\n\r\n</P>  \r\n\r\n<P>ejendomme eller dele af ejendomme, som er omfattet af loven. </P>  \r\n\r\n<P>Stk. 5. Det skal udtrykkeligt tilkendegives ejere og andre, hvem </P>  \r\n\r\n<P>taksationskommissionen finder det fornødent at indkalde til </P>  \r\n\r\n<P>prøvetaksation, at denne intet foregriber med hensyn til deres </P>  \r\n\r\n<P>deltagelse i jordfordeling efter lovens § 02. De pågældende skal </P>  \r\n\r\n<P>give alle nødvendige oplysninger. Disse oplysninger lægges til </P>  \r\n\r\n<P>grund ved sagens videre behandling. </P>  \r\n\r\n<P>Stk. 6. Prøvetaksation foretages for miljøministerens regning og kan </P>  \r\n\r\n<P>ikke ankes til overtaksationskommissionen.&#171; </P>  \r\n\r\n<P>Til § 44 </P>  \r\n\r\n<P>12) I <B>2. pkt.</B> indsættes efter &#187;digelaget&#171;: &#187;,  \r\n\r\n Naturfredningsrådet, </P>  \r\n\r\n<P>Danmarks Naturfredningsforening og Det Danske Vadehavssekretariat </P>  \r\n\r\n<P>hver&#171;, og efter 2. pkt. indsættes som nyt punktum: &#187;Endelig </P>  \r\n\r\n<P>udpeger Fælleslandboforeningen for Nordslesvig, </P>  \r\n\r\n<P>Landwirtschaftlicher Hauptverein fur Nordschleswig og </P>  \r\n\r\n<P>kogsinspektørerne for Ny Frederikskog, Gammel Frederikskog og </P>  \r\n\r\n<P>Rudbøl Kog i forening 3 medlemmer.&#171; </P>  \r\n\r\n<P>Til § 48 </P>  \r\n\r\n<P>13) I <B>stk. 1</B> ændres &#187;den 1. marts&#171; til: &#187;den 15.  \r\n\r\n marts&#171;. </P>  \r\n\r\n<P>14) Efter stk. 2 indsættes som nyt stykke: </P>  \r\n\r\n<P>&#187;Stk. 3. Det af miljøministeren den 13. marts 1987 i medfør af den i  \r\n\r\n</P>  \r\n\r\n<P>stk. 2 nævnte lov forlængede forbud gælder dog for græsarealer </P>  \r\n\r\n<P>inden for de i § 01 nævnte områder indtil den 1. april 1990, </P>  \r\n\r\n<P>medmindre miljøministeren bestemmer andet.&#171; </P>  \r\n\r\n<P>Til bilag 7 </P>  \r\n\r\n<P>15) Bilaget gengives således: </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter ændringsforslaget skal 1380 ha landbrugsarealer i området være </P>  \r\n\r\n<P>vedvarende græsningsarealer efter den 1. april 1990, medens 474 </P>  \r\n\r\n<P>ha må indgå i omdrift. </P>  \r\n\r\n<P>De arealer, der må indgå i omdrift, skal udpeges inden for de </P>  \r\n\r\n<P>områder, der er vist på det ændrede kortbilag 7, og den endelige </P>  \r\n\r\n<P>placering af, hvilke arealer der må dyrkes, sker først pr. 1. </P>  \r\n\r\n<P>april 1990, efter at der er foretaget jordfordeling efter de i § </P>  \r\n\r\n<P>02 foreslåede særlige regler. </P>  \r\n\r\n<P>Formålet hermed er at tilgodese de eksisterende landbrug i området, </P>  \r\n\r\n<P>således at der samles omdriftsarealer omkring deres bygninger. </P>  \r\n\r\n<P>Dette vil samtidig tilgodese de biologiske hensyn. </P>  \r\n\r\n<P>Hensigten med jordfordelingen og udpegningen er, at arealer i </P>  \r\n\r\n<P>omdrift skal tilhøre og drives af de landbrugsejendomme, der er </P>  \r\n\r\n<P>beliggende inden for lovens område. </P>  \r\n\r\n<P>Ændringsforslaget indebærer, at der kan tillades 10 ha i omdrift i </P>  \r\n\r\n<P>Gammel Frederikskog svarende til det på kortbilaget viste areal. </P>  \r\n\r\n<P>I Ny Frederikskog tillades 69 ha i omdrift og i Rudbøl Kog 395 ha. </P>  \r\n\r\n<P>I det ændrede kortbilag 7 er vist de områder i Ny Frederikskog og </P>  \r\n\r\n<P>Rudbøl Kog, hvor omdriftsarealerne skal placeres. Områderne udgør </P>  \r\n\r\n<P>i alt 543 ha og er i alt 79 ha større end de nævnte 464 ha. </P>  \r\n\r\n<P>Ved udpegningen skal det tilstræbes, at omdriftsarealerne kommer til </P>  \r\n\r\n<P>at ligge samlede omkring landbrugsejendommene, at </P>  \r\n\r\n<P>græsningsarealerne ligger hensigtsmæssigt i forhold til </P>  \r\n\r\n<P>bevandingssystemet, og at der i videst muligt omfang udpeges </P>  \r\n\r\n<P>græsningsarealer, der ikke er drænede og dyrkede. </P>  \r\n\r\n<P>Udpegningen foretages af miljøministeren, efter at der er indhentet </P>  \r\n\r\n<P>en udtalelse fra det rådgivende udvalg. </P>  \r\n\r\n<P>Alle arealer uden for de områder, der er vist på kortbilag 7, skal </P>  \r\n\r\n<P>være vedvarende græsningsarealer. </P>  \r\n\r\n<P>For at undgå oppløjning af græsarealer, der efter udpegningen skal </P>  \r\n\r\n<P>være græsarealer, foreslås i ændringsforslag nr. 14, at det </P>  \r\n\r\n<P>hidtidige dyrkningsforbud forlænges for græsarealer inden for de </P>  \r\n\r\n<P>områder, der er vist på kortbilag 7. </P>  \r\n\r\n<P>Til nr. 2 </P>  \r\n\r\n<P>Ændringen af bestemmelsen om vedvarende græsarealer er en konsekvens </P>  \r\n\r\n<P>af ændringsforslag nr. 1. </P>  \r\n\r\n<P>For at opnå den nødvendige samling af omdriftsarealer omkring </P>  \r\n\r\n<P>landbrugsejendommene vil det være nødvendigt at gennemføre </P>  \r\n\r\n<P>jordfordeling efter særlige, skærpede regler. De statsejede </P>  \r\n\r\n<P>arealer vil indgå i denne jordfordeling. </P>  \r\n\r\n<P>Inden jordfordelingen, der skal være afsluttet ved foreløbig </P>  \r\n\r\n<P>kendelse og med skæringsdato inden den 1. april 1990, vil det </P>  \r\n\r\n<P>være rimeligt, hvis lodsejerne får at vide, hvilke </P>  \r\n\r\n<P>erstatningsmæssige konsekvenser det vil have for dem, såfremt de </P>  \r\n\r\n<P>vælger at opgive dyrkning af et areal frem for at søge det byttet </P>  \r\n\r\n<P>med et, der kan tillades dyrket. Der må derfor foretages en </P>  \r\n\r\n<P>generel fastsættelse af, hvilken erstatning pr. ha der vil blive </P>  \r\n\r\n<P>udløst ved, at et areal fremover bliver omfattet af lovens regler </P>  \r\n\r\n<P>om vedvarende græsningsarealer. </P>  \r\n\r\n<P>Ændringsforslaget indeholder derfor bestemmelse om prøvetaksation, </P>  \r\n\r\n<P>jf. ændringsforslag nr. 11. Det individuelle tillæg til den </P>  \r\n\r\n<P>generelle erstatning vil i det omfang, der kan opnås frivillig </P>  \r\n\r\n<P>aftale med lodsejere, blive fastlagt i forbindelse med </P>  \r\n\r\n<P>jordfordelingen, i modsat fald af taksationsmyndigheden. </P>  \r\n\r\n<P>Efter forslaget gennemføres jordfordelingen efter reglerne i lov om </P>  \r\n\r\n<P>jordfordeling mellem landejendomme, jf. lovbekendtgørelse nr. 63 </P>  \r\n\r\n<P>af 14. februar 1983. Der foreslås dog visse modifikationer af </P>  \r\n\r\n<P>disse bestemmelser i ændringsforslagets § 02, stk. 3. </P>  \r\n\r\n<P>Jordfordelingslovens § 3, stk. 2, indeholder en bestemmelse om, </P>  \r\n\r\n<P>hvornår en lodsejer er pligtig til at modtage en udligning af </P>  \r\n\r\n<P>værdiforskellen mellem de arealer, han afgiver, og dem, han </P>  \r\n\r\n<P>modtager. I bestemmelsen må forskellen i penge ikke udgøre mere </P>  \r\n\r\n<P>end 5.000 kr. og ikke mere end 5 pct. af værdien af det afgivne </P>  \r\n\r\n<P>areal. Bestemmelsen bruges kun i særlige tilfælde. </P>  \r\n\r\n<P>I de jordfordelinger, som her skal foretages, vil indgå arealer, som </P>  \r\n\r\n<P>ikke vil kunne opdeles i mindre fenner. Der vil derfor kunne være </P>  \r\n\r\n<P>behov for at udvide pligten til at modtage udligning i penge, </P>  \r\n\r\n<P>såfremt det skal være muligt at gennemføre jordfordeling inden </P>  \r\n\r\n<P>for den angivne tidsramme, og uden at man indfører adgang til </P>  \r\n\r\n<P>ekspropriation. Det foreslås derfor, at beløbsgrænsen forhøjes </P>  \r\n\r\n<P>til 30.000 kr., og at procentgrænsen forhøjes til 30 pct. </P>  \r\n\r\n<P>Det bemærkes, at der i prisfastsættelsen, som foretages af </P>  \r\n\r\n<P>Jordbrugskommissionen, vil blive taget hensyn til, om der i givet </P>  \r\n\r\n<P>fald er tale om frie jorder. </P>  \r\n\r\n<P>Jordfordelingslovens § 3, stk. 3, indeholder en bestemmelse om, at </P>  \r\n\r\n<P>ingen lodsejer kan forpligtes til at indgå i planen med mere end </P>  \r\n\r\n<P>25 pct. af sin ejendom, beregnet efter dennes grundværdi. Dog kan </P>  \r\n\r\n<P>særskilt beliggende, ubebyggede og ubeplantede lodder, hvis </P>  \r\n\r\n<P>grundværdi ikke overstiger et beløb, der er fastsat af </P>  \r\n\r\n<P>landbrugsministeren (fastsat til 50.000 kr.), og som hverken </P>  \r\n\r\n<P>danner grundlag for ejerens erhvervsvirksomhed eller er af </P>  \r\n\r\n<P>tilsvarende afgørende økonomisk betydning for ham, ved kendelse </P>  \r\n\r\n<P>inddrages helt under jordfordelingen. </P>  \r\n\r\n<P>Det er væsentligt for formålet med jordfordelingen, at </P>  \r\n\r\n<P>frijordsarealerne kan flyttes ud af de områder, der er skraveret </P>  \r\n\r\n<P>i bilag 7. De i jordfordelingslovens § 3, stk. 3, nævnte </P>  \r\n\r\n<P>begrænsninger foreslås derfor ophævet, således at også ejerne af </P>  \r\n\r\n<P>frie jorder er forpligtet til at deltage i jordfordeling. </P>  \r\n\r\n<P>Med henblik på at fremme målsætningen for jordfordelingen i området </P>  \r\n\r\n<P>frem til 1. april 1990 gennemføres i perioden fra lovens </P>  \r\n\r\n<P>ikrafttræden og til denne dato en ekstraordinær, koncentreret </P>  \r\n\r\n<P>strukturindsats i henhold til kapitel II i lov om statens </P>  \r\n\r\n<P>fremskaffelse af jord og udlån til jordbrugsmæssige formål m.m. </P>  \r\n\r\n<P>(udlånsloven). </P>  \r\n\r\n<P>Jordfonden erhverver fast ejendom ved anvendelse af forkøbsretten og </P>  \r\n\r\n<P>i fri handel i henhold til udlånslovens § 18, stk. 1, nr. 1 og 4, </P>  \r\n\r\n<P>såvel inden for som uden for lovens område. Formålet med at </P>  \r\n\r\n<P>erhverve fast ejendom uden for området er at fremskaffe </P>  \r\n\r\n<P>erstatningsjord til de landbrugsejendomme uden for området, der </P>  \r\n\r\n<P>har omdriftsarealer beliggende inden for området. De statslige </P>  \r\n\r\n<P>jorder i Margrethe Kog Nord og til Rudbølgaard kan indgå i den </P>  \r\n\r\n<P>nævnte jordfordeling samt ved senere ønsker om jordfordeling for </P>  \r\n\r\n<P>aktive landmænd boende i de 3 koge. </P>  \r\n\r\n<P>Jordfondens arealer inden for lovens område søges afhændet i </P>  \r\n\r\n<P>jordfordelingerne i overensstemmelse med målsætningen for </P>  \r\n\r\n<P>fordelingen. </P>  \r\n\r\n<P>Der pålægges forkøbsret til staten/jordfonden på alle </P>  \r\n\r\n<P>landbrugsejendomme inden for lovens geografiske område efter </P>  \r\n\r\n<P>udlånslovens § 20, jf. § 1, nr. 1 og 4. Formålet er bl.a. at </P>  \r\n\r\n<P>sikre, at landbrugsejendomme i området ikke erhverves som 2. </P>  \r\n\r\n<P>ejendom, men forbliver aktive heltids/deltidslandbrug med fast </P>  \r\n\r\n<P>bopæl for ejeren. Det bemærkes, at der allerede er tinglyst </P>  \r\n\r\n<P>forkøbsret på alle frie jorder i privat eje. </P>  \r\n\r\n<P>Bestemmelsen om offentliggørelse er indsat som konsekvens af, at det </P>  \r\n\r\n<P>efter ændringsforslaget til § 4 først den 1. april 1990 er </P>  \r\n\r\n<P>afgjort, hvilke arealer inden for de på kortbilag 7 viste områder </P>  \r\n\r\n<P>der må dyrkes. </P>  \r\n\r\n<P>Til nr. 3 </P>  \r\n\r\n<P>Ændringen er en konsekvens af ændringsforslag nr. 1. </P>  \r\n\r\n<P>Til nr. 4 </P>  \r\n\r\n<P>Fra Digelaget for Tøndermarsken, Landwirtschaftlicher Hauptverein </P>  \r\n\r\n<P>fur Nordschleswig, De Sønderjydske Husmandsforeninger, </P>  \r\n\r\n<P>Fælleslandboforeningen for Nordslesvig m.fl. er gentagne gange </P>  \r\n\r\n<P>blevet gjort opmærksom på, at der i forbindelse med </P>  \r\n\r\n<P>bevaringsplanens vedtagelse skal iværksættes en jordfordeling. </P>  \r\n\r\n<P>Fremskridtspartiets ændringsforslag er således af afgørende </P>  \r\n\r\n<P>betydning for den fortsatte landbrugsdrift i området, idet såvel </P>  \r\n\r\n<P>staten som Tønder Kommune samt andre offentlige institutioner </P>  \r\n\r\n<P>skal inddrages i en sådan jordfordeling for at opnå et for </P>  \r\n\r\n<P>landmændene nogenlunde tilfredsstillende resultat. </P>  \r\n\r\n<P>I jordfordelingen vil ligeledes skulle inddrages landbrugsejendomme </P>  \r\n\r\n<P>beliggende uden for de ydre koge, men med arealer i dette område. </P>  \r\n\r\n<P>Til nr. 5 </P>  \r\n\r\n<P>Lodsejere skal frit kunne slå græs, høste og foretage andet </P>  \r\n\r\n<P>markarbejde, når de selv skønner det mest landbrugsmæssigt </P>  \r\n\r\n<P>forsvarligt. </P>  \r\n\r\n<P>Til nr. 6-7 </P>  \r\n\r\n<P>Ejere og brugere af arealerne skal uanset arealets størrelse frit </P>  \r\n\r\n<P>kunne indhegne deres marker og engarealer. </P>  \r\n\r\n<P>Til nr. 8 og 9 </P>  \r\n\r\n<P>Ændringsforslaget har til formål at begrænse gødskningen i området </P>  \r\n\r\n<P>til et omfang, der i det væsentlige svarer til det nuværende </P>  \r\n\r\n<P>forbrug. Forslaget tager således sit udgangspunkt i, at </P>  \r\n\r\n<P>størstedelen af de vedvarende græsarealer i Tøndermarskens tre </P>  \r\n\r\n<P>ydre koge efter det oplyste sjældent eller aldrig gødskes. </P>  \r\n\r\n<P>Overskridelse af maksimumsmængden for kvælstof og enhver brug af </P>  \r\n\r\n<P>fosfor og kalium må kun ske, hvis der er givet dispensation efter </P>  \r\n\r\n<P>stk. 2. </P>  \r\n\r\n<P>Til nr. 10 </P>  \r\n\r\n<P>Ved ændringsforslaget bestemmes, at indholdet af de regler om </P>  \r\n\r\n<P>veterinærhygiejniske forhold, som landbrugsministeren kan </P>  \r\n\r\n<P>fastsætte efter denne bestemmelse, på forhånd skal forhandles med </P>  \r\n\r\n<P>miljøministeren. </P>  \r\n\r\n<P>Til nr. 11 </P>  \r\n\r\n<P>Bestemmelsen om prøvetaksation er foreslået, fordi der vil være </P>  \r\n\r\n<P>behov for at få fastsat de generelle takster for forskellige </P>  \r\n\r\n<P>typer af indgreb, som loven indeholder for de forskellige </P>  \r\n\r\n<P>kategorier af ejendomme. En sådan prøvetaksation vil således </P>  \r\n\r\n<P>kunne give myndighederne et generelt grundlag ved forhandlingerne </P>  \r\n\r\n<P>om mulige forligsmæssige ordninger med de enkelte lodsejere. Den </P>  \r\n\r\n<P>vil endvidere give den enkelte lodsejer et rimeligt grundlag for </P>  \r\n\r\n<P>at vurdere de økonomiske konsekvenser af det valg, han kan blive </P>  \r\n\r\n<P>stillet over for i forbindelse med jordfordeling. </P>  \r\n\r\n<P>Prøvetaksation vil endvidere kunne give de statslige myndigheder </P>  \r\n\r\n<P>klarere retningslinjer med hensyn til værdinedgangen for </P>  \r\n\r\n<P>statsejede arealer, som skal indgå i jordfordeling. </P>  \r\n\r\n<P>Prøvetaksation vil således kunne vise, hvilken mindsteerstatning </P>  \r\n\r\n<P>lodsejerne kan påregne at få, men ikke den konkret udmålte </P>  \r\n\r\n<P>erstatning for alle de berørte ejendomme. </P>  \r\n\r\n<P>Til nr. 12 </P>  \r\n\r\n<P>Ved ændringsforslaget får det rådgivende udvalg en bredere </P>  \r\n\r\n<P>sammensætning, der tilsigter at styrke den økologiske/biologiske </P>  \r\n\r\n<P>ekspertise i udvalget samtidig med, at både de nationale og de </P>  \r\n\r\n<P>lokale natur- og landbrugsinteresser bliver repræsenteret. </P>  \r\n\r\n<P>Til nr. 13 </P>  \r\n\r\n<P>Ændringsforslaget skyldes, at Folketinget ikke kan nå at </P>  \r\n\r\n<P>færdigbehandle lovforslaget til ikrafttræden 1. marts 1988. </P>  \r\n\r\n<P>Til nr. 14 </P>  \r\n\r\n<P>For at sikre gennemførelse af den i ændringsforslag nr. 1 og 2 </P>  \r\n\r\n<P>hjemlede jordfordeling og udpegning af arealer, forlænges det af </P>  \r\n\r\n<P>Skov- og Naturstyrelsen forlængede dyrkningsforbud inden for de </P>  \r\n\r\n<P>på kortbilag 7 viste områder indtil den 1. april 1990. For </P>  \r\n\r\n<P>landbrugsarealer uden for disse områder afløses det foreløbige </P>  \r\n\r\n<P>forbud af bestemmelserne i §§ 13-18 med den i § 19 foreslåede </P>  \r\n\r\n<P>overgangsordning. </P>  \r\n\r\n<P>Til nr. 15 </P>  \r\n\r\n<P>Kortbilag 7 er som nævnt i bemærkningerne til ændringsforslag nr. 1 </P>  \r\n\r\n<P>ændret således, at kortbilaget kun for Gl. Frederikskog viser det </P>  \r\n\r\n<P>areal, der må indgå i omdrift, medens det for Ny Frederikskog og </P>  \r\n\r\n<P>Rudbøl Kog viser de områder, hvori sådanne arealer skal udpeges. </P>  \r\n\r\n<P>Områderne udgør 10 ha i Gl. Frederikskog, 123 ha i Ny Frederikskog </P>  \r\n\r\n<P>og 420 ha i Rudbøl Kog. </P>  \r\n\r\n<P>Ifølge § 01 skal der i områderne i Ny Frederikskog således udpeges </P>  \r\n\r\n<P>54 ha vedvarende græsareal og i området i Rudbøl Kog udpeges 25 </P>  \r\n\r\n<P>ha vedvarende græsareal, således at der i alt bliver 1380 ha </P>  \r\n\r\n<P>vedvarende græsareal, medens 474 ha kan indgå i omdrift. </P>  \r\n\r\n<P>Ændringerne på kortbilaget er i øvrigt foretaget således, at de </P>  \r\n\r\n<P>okkerpotentielle arealer i Lille Vade i Ny Frederikskog og de </P>  \r\n\r\n<P>statsejede arealer i Ny Frederikskog er udlagt til vedvarende </P>  \r\n\r\n<P>græs. De områder, hvor der skal udpeges omdriftsarealer, </P>  \r\n\r\n<P>koncentreres i Rudbøl Kog, hvor der i dag er flest aktive </P>  \r\n\r\n<P>landbrug, og omkring de nuværende landbrugsejendomme i Ny </P>  \r\n\r\n<P>Frederikskog og Gl. Frederikskog. Herved opnås større, </P>  \r\n\r\n<P>sammenhængende vedvarende græsarealer i Ny Frederikskog, hvilket </P>  \r\n\r\n<P>er værdifuldt ud fra en biologisk vurdering, og endvidere en </P>  \r\n\r\n<P>placering af vedvarende græsarealer, som såvel teknisk som </P>  \r\n\r\n<P>økonomisk er hensigtsmæssig for bevanding. I det omfang </P>  \r\n\r\n<P>bevandingsanlæg er nedlagt i de udlagte græsarealer, skal de </P>  \r\n\r\n<P>genoprettes, jf. § 28. </P>  \r\n\r\n<P>De okkerpotentielle arealer i den østlige del af Rudbøl Kog er ikke </P>  \r\n\r\n<P>udlagt som vedvarende græs, men kan efter ændringsforslaget </P>  \r\n\r\n<P>udpeges som omdriftsarealer. Der er overvejende tale om arealer, </P>  \r\n\r\n<P>der i dag er drænede, og som dyrkes, og denne anvendelse vil </P>  \r\n\r\n<P>kunne fortsætte. I det omfang arealerne ønskes ny- eller </P>  \r\n\r\n<P>omdrænet, må dette ske med respekt af okkerlovens regler, men det </P>  \r\n\r\n<P>fremgår af de foretagne undersøgelser, at dræning af de fleste af </P>  \r\n\r\n<P>arealerne antagelig vil kunne tillades, såfremt der er tale om </P>  \r\n\r\n<P>enkeltvis dræning og ikke dræning af et større område. </P>  \r\n\r\n<P>Helen Beim (S) Dorte Bennedsen (S) Helge Mortensen (S) Erik Holst </P>  \r\n\r\n<P>(S) Henning Nielsen (S) Trøjborg (S) Margrete Auken (SF) </P>  \r\n\r\n<P>nfmd. <B>Leif Hermann (SF) Engell (KF)</B> fmd. <B>Ahlmann-Ohlsen (KF)  \r\n\r\n</B></P>  \r\n\r\n<P>Svend Åge Petersen (KF) Mejdahl (V) Sønderby (V) Emmert Andersen </P>  \r\n\r\n<P>(CD) Dohrmann (FP) Inger Stilling Pedersen (KRF) Marianne Jelved </P>  \r\n\r\n<P>(RV) </P>  \r\n\r\n<P>Partiet FK havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål til miljøministeren </P>  \r\n\r\n<P>og dennes besvarelse heraf </P>  \r\n\r\n<P>Spørgsmål: </P>  \r\n\r\n<P>Kan de 200 ha i Margrethe Kog indgå i jordfordeling eller i tilbud </P>  \r\n\r\n<P>om forpagtning til landmænd inden for området, men også de </P>  \r\n\r\n<P>omkringliggende heltidslandmænd? </P>  \r\n\r\n<P>Svar: </P>  \r\n\r\n<P>Som det fremgår af min besvarelse af spørgsmål nr. 50, står denne </P>  \r\n\r\n<P>mulighed åben. </P>  \r\n\r\n<P>Men det vil nok af landmændene i lovområdet blive anset for en </P>  \r\n\r\n<P>mindre hensigtsmæssig løsning, da afstanden til omdriftsarealer i </P>  \r\n\r\n<P>Margrethe Kog vil være stor. </P>  \r\n\r\n<P>BERND CARSTENSEN  <B>Bilag 2 </B></P>  \r\n\r\n<P>Højer, december 1987 </P>  \r\n\r\n<P>Frednings- og bevaringsplanerne for Tøndermarsken </P>  \r\n\r\n<P>Ved de påtænkte frednings- og bevaringsplaner for kogene i </P>  \r\n\r\n<P>Tøndermarsken vil jeg gøre opmærksom på, at det ikke kun rammer </P>  \r\n\r\n<P>landmændene, men de almindelige borgere i Højer Kommune bliver </P>  \r\n\r\n<P>også ramt. </P>  \r\n\r\n<P>Når landmændene skal have erstatninger, vil det sige, at deres jord </P>  \r\n\r\n<P>bliver forringet, og det vil så igen betyde, at skattegrundlaget </P>  \r\n\r\n<P>for kommunen bliver forringet. </P>  \r\n\r\n<P>Fredningsforslagene har været medvirkende til, at en </P>  \r\n\r\n<P>statsinstitution med ca. 20 ansatte er afviklet - et hårdt slag </P>  \r\n\r\n<P>for et lille samfund som Højer. </P>  \r\n\r\n<P>For øjeblikket er der ca. 30 huse til salg i Højer, hvem skal købe </P>  \r\n\r\n<P>dem? </P>  \r\n\r\n<P>Som almindelig borger vil jeg derudover fremføre nogle synspunkter, </P>  \r\n\r\n<P>angående Folketingets behandling af området hernede. </P>  \r\n\r\n<P>I de sidste 7-8 år er den lokale befolknings udfoldelsesmuligheder </P>  \r\n\r\n<P>blevet katastrofalt indskrænket. </P>  \r\n\r\n<P>Nogle eksempler: </P>  \r\n\r\n<P>1. Generationers hævdvundne jagtrettigheder er stoppet på grund af </P>  \r\n\r\n<P>fredninger. </P>  \r\n\r\n<P>Disse fredninger er et resultat af diverse fuglefolks og </P>  \r\n\r\n<P>ornitologers manipulering med tal og dermed også med </P>  \r\n\r\n<P>folketingsmedlemmer. </P>  \r\n\r\n<P>Jeg har ikke set noget videnskabeligt bevis for, at den lokale </P>  \r\n\r\n<P>jagtforenings medlemmer har haft indflydelse på fuglebestanden i </P>  \r\n\r\n<P>negativ retning. </P>  \r\n\r\n<P>2. Generationers hævdvundne fiskerettigheder er taget fra os på </P>  \r\n\r\n<P>grund af fredninger og andre restriktioner. </P>  \r\n\r\n<P>Sportsfiskernes magtfulde organisation har haft indflydelse på </P>  \r\n\r\n<P>lovgivningen med det resultat, at de lokale fritidsfiskere </P>  \r\n\r\n<P>hernede, deriblandt mange pensionister, er blevet frataget deres </P>  \r\n\r\n<P>sunde fritidssysler med lidt fiskeri. </P>  \r\n\r\n<P>Man lytter mere efter sportsfiskere, der kaster tonsvis af bly ud i </P>  \r\n\r\n<P>vandløbene og tramper åbredderne ned til skade for dyre- og </P>  \r\n\r\n<P>planteliv, end man lytter til lokalbefolkningens spagfærdige </P>  \r\n\r\n<P>indvendinger mod urimelige restriktioner. </P>  \r\n\r\n<P>3. Den lokale befolknings sejlads i Vadehavet er indskrænket og </P>  \r\n\r\n<P>pålagt restriktioner, så man er i stor vildrede, om man holder </P>  \r\n\r\n<P>sig indenfor eller udenfor love og bekendtgørelser. </P>  \r\n\r\n<P>4. En helt horribel udløber af Folketingets indblanding i området </P>  \r\n\r\n<P>er, at det er forbudt for lokalbefolkningen at færdes i dets eget </P>  \r\n\r\n<P>område. </P>  \r\n\r\n<P>Nu arbejder man med forslag, der yderligere vil begrænse borgernes </P>  \r\n\r\n<P>muligheder for naturligt at udfolde sig hernede. </P>  \r\n\r\n<P>I århundreder har befolkningen opbygget de forskellige koge og </P>  \r\n\r\n<P>plejet og passet hele området. Der er intet, der tyder på, at det </P>  \r\n\r\n<P>vil blive anderledes i fremtiden, hvis lokalbefolkningen selv kan </P>  \r\n\r\n<P>få lov til at forvalte de værdier, der findes her. </P>  \r\n\r\n<P>Tænk, hvis vi havde haft en naturfredningsforening og et </P>  \r\n\r\n<P>miljøministerium for flere hundrede år tilbage, så havde der ikke </P>  \r\n\r\n<P>været nogen koge at frede eller bevare i dag. </P>  \r\n\r\n<P>En indgriben af fremmede magter, i dette tilfælde </P>  \r\n\r\n<P>skrivebordsgeneraler fra København, der ikke kender området, vil </P>  \r\n\r\n<P>føre til en uønsket forandring af marsklandskabet. De første </P>  \r\n\r\n<P>eksempler er set med tidselskovene i den nye Margrethe Kog. </P>  \r\n\r\n<P>Hvis det er meningen, at lokalbefolkningen skal kvæles langsomt og </P>  \r\n\r\n<P>overlade området til fanatiske økologer, ornitologer og andre </P>  \r\n\r\n<P>hensynsløse idealister, så synes jeg, at Folketinget klart skal </P>  \r\n\r\n<P>tilkendegive det. </P>  \r\n\r\n<P>Det, som de indfødte hernede bliver udsat for, kan sammenlignes med, </P>  \r\n\r\n<P>hvad man har gjort ved den indfødte befolkning i Nord- og </P>  \r\n\r\n<P>Sydamerika - nemlig det, at man har fordrevet dem fra deres </P>  \r\n\r\n<P>fiskepladser og fra deres jagtgrunde. </P>  \r\n\r\n<P>Især de socialistiske partier har prøvet at forsvare de indfødtes </P>  \r\n\r\n<P>rettigheder på den anden side af Atlanten, men de samme partier </P>  \r\n\r\n<P>ser stort på, hvad den lokale befolkning hernede i Højer udsættes </P>  \r\n\r\n<P>for. </P>  \r\n\r\n<P>Men da der åbenbart er et flertal i Folketinget for at presse </P>  \r\n\r\n<P>yderligere restriktioner ned over hovedet på den lokale </P>  \r\n\r\n<P>befolkning hernede, så må vi forlange nogle kompensationer. </P>  \r\n\r\n<P>De psykiske og menneskelige aspekter kan der ikke kompenseres for, </P>  \r\n\r\n<P>men de økonomiske aspekter ved det planlagte indgreb kan </P>  \r\n\r\n<P>Folketinget gøre noget ved. </P>  \r\n\r\n<P>Højer Kommune må have erstattet de føromtalte 20 statslige </P>  \r\n\r\n<P>arbejdspladser, der er tabt. </P>  \r\n\r\n<P>Tænk, hvilket røre, der havde været, hvis en københavnsk kommune </P>  \r\n\r\n<P>havde mistet et tilsvarende antal arbejdspladser. TV-avisen ville </P>  \r\n\r\n<P>have været udvidet med adskillige minutter. </P>  \r\n\r\n<P>Højer Kommunes eksistens interesserer man sig ikke for. Der er ikke </P>  \r\n\r\n<P>mange stemmer at hente her. </P>  \r\n\r\n<P>Man snakker om marginaljord. Det må være oplagt at placere et </P>  \r\n\r\n<P>naturforvaltningsinstitut under Landbrugsministeriet i Højer </P>  \r\n\r\n<P>Kommune. Statens Plantetilsyn vil oprette en ny afdeling i </P>  \r\n\r\n<P>Sønderjylland - det kunne passende være i Højer. Da der åbenbart </P>  \r\n\r\n<P>er stor økologisk interesse i vores område, kunne man oprette et </P>  \r\n\r\n<P>økologisk center her. </P>  \r\n\r\n<P>Når vores egn er så attraktiv, vil det være let at få kvalificerede </P>  \r\n\r\n<P>folk herned. </P>  \r\n\r\n<P>Som kompensation for statens overgreb skulle man overveje at gøre </P>  \r\n\r\n<P>Højer Kommune fri for statsskat. </P>  \r\n\r\n<P>Det lyder måske lidt useriøst, men jeg mener ikke at det er så </P>  \r\n\r\n<P>utopisk endda. </P>  \r\n\r\n<P>1. Allerede nu har vi et område, der ikke betaler skat. Jeg tænker </P>  \r\n\r\n<P>her på Christiania. </P>  \r\n\r\n<P>2. Hanstholm Kommune får statsskattelettelser på grund af specielle </P>  \r\n\r\n<P>forhold. </P>  \r\n\r\n<P>3. Der arbejdes med planer om at fritage søfolk for skat. </P>  \r\n\r\n<P>Disse 3 eksempler bevidner, at der er muligheder for at fritage </P>  \r\n\r\n<P>Højer Kommunes borgere for at betale statsskat. </P>  \r\n\r\n<P>Udover at Højer Kommunes eksistens bliver sikret vil en </P>  \r\n\r\n<P>skattelettelse betyde, at den helt absurde grænsehandel bremses, </P>  \r\n\r\n<P>og handelen vil foregå på den danske side af grænsen til gavn for </P>  \r\n\r\n<P>hele samfundet. </P>  \r\n\r\n<P>Jeg vil indtrængende opfordre dette udvalg til at tage mine </P>  \r\n\r\n<P>synspunkter med i den videre behandling af marskens beboeres </P>  \r\n\r\n<P>fremtid. </P>  \r\n\r\n<P>Et ansvarligt Folketing kan ikke skalte og valte med et mindretal, </P>  \r\n\r\n<P>som vi udgør, efter forgodtbefindende bare fordi der ved et valg </P>  \r\n\r\n<P>ikke er mange stemmer at hente her. </P>  \r\n\r\n<P>Kulturelle, menneskelige, nationale og økonomiske forhold står på </P>  \r\n\r\n<P>spil, hvis man ikke lytter mere efter den lokale befolkning. </P>  \r\n\r\n<P>Bernd Carstensen </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Udvalget har modtaget en fælles skriftlig henvendelse fra: </P>  \r\n\r\n<P>Digelaget for Tøndermarsken, </P>  \r\n\r\n<P>Fælleslandboforeningen for Nordslesvig og </P>  \r\n\r\n<P>De Sønderjyske Husmandsforeninger. </P>  \r\n\r\n<P>Der er af et flertal og af et mindretal stillet ændringsforslag. </P>  \r\n\r\n<P>Herefter indstiller et <B>flertal</B> (udvalget med undtagelse af </P>  \r\n\r\n<P>Fremskridtspartiets medlem) lovforslaget til <B>vedtagelse</B> med det  \r\n\r\n</P>  \r\n\r\n<P>af flertallet stillede ændringsforslag. </P>  \r\n\r\n<P>Et <B>mindretal</B> (Fremskridtspartiets medlem af udvalget) indstiller  \r\n\r\n</P>  \r\n\r\n<P>lovforslaget til <B>forkastelse.</B> Mindretallet har dog stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Ændringsforslag </P>  \r\n\r\n<P>Til § 47 </P>  \r\n\r\n<P>Af et <B>flertal</B> (udvalget med undtagelse af FP): </P>  \r\n\r\n<P>1) I <B>2. pkt.</B> indsættes efter &#187;Danmarks  \r\n\r\n Naturfredningsforening&#171;: &#187;, </P>  \r\n\r\n<P>Dansk Ornitologisk Forening&#171;, i <B>3. pkt.</B> indsættes efter </P>  \r\n\r\n<P>&#187;Nordschleswig&#171;: &#187;, De Sønderjyske Husmandsforeninger og i  \r\n\r\n<B>3. </B></P>  \r\n\r\n<P>pkt. ændres endvidere &#187;3 medlemmer&#171; til: &#187;4  \r\n\r\n medlemmer&#171;. </P>  \r\n\r\n<P>Af et <B>mindretal</B> (FP): </P>  \r\n\r\n<P>2) I <B>3. pkt.</B> indsættes efter &#187;Nordschleswig&#171;: &#187;, De  \r\n\r\n Sønderjyske </P>  \r\n\r\n<P>Husmandsforeninger&#171;, og &#187;3 medlemmer&#171; ændres til: &#187;4  \r\n\r\n medlemmer&#171;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Mindretallet finder det rimeligt, at De Sønderjyske </P>  \r\n\r\n<P>Husmandsforeninger også er repræsenteret i det rådgivende udvalg </P>  \r\n\r\n<P>for Tøndermarsken for at danne modvægt mod overrepræsentationen </P>  \r\n\r\n<P>fra de såkaldte grønne bevægelser, der skønnes at have manglende </P>  \r\n\r\n<P>erhvervsforståelse. </P>  \r\n\r\n<P>Helen Beim (S) Dorte Bennedsen (S) Helge Mortensen (S) Erik Holst </P>  \r\n\r\n<P>(S) Henning Nielsen (S) Trøjborg (S) Margrete Auken (SF) </P>  \r\n\r\n<P>nfmd. <B>Leif Hermann (SF) Engell (KF)</B> fmd. <B>Ahlmann-Ohlsen (KF)  \r\n\r\n</B></P>  \r\n\r\n<P>Svend Åge Petersen (KF) Mejdahl (V) Sønderby (V) Emmert Andersen </P>  \r\n\r\n<P>(CD) Dohrmann (FP) Inger Stilling Pedersen (KRF) Marianne Jelved </P>  \r\n\r\n<P>(RV) </P>  \r\n\r\n<P>Partiet FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00077"
        },
        {
            "displayName": "Entydig dokumentidentifikation",
            "displayValue": "CL004576"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}