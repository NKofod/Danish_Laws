{
    "id": 199877,
    "title": "Forslag til folketingsbeslutning om et helt eller delvist udgangsforbud for asylansøgere under 18 år",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 85",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. marts 2018 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Morten Marinus (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et helt eller delvist udgangsforbud for asylansøgere under 18 år</p>\r\n<p class=\"NormalInd\">Folketinget pålægger regeringen at indføre et helt eller delvist udgangsforbud for asylansøgere under 18 år på landets asylcentre. Den konkrete udmøntning af ordningen skal regeringen drøfte med Folketingets partier.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er en genfremsættelse af beslutningsforslag nr. B 156, fremsat i folketingsåret 2016-2017 (Folketingstidende 2016-17, sektion A, B 156 som fremsat). Forslaget blev ikke førstebehandlet.</p>\r\n<p class=\"NormalInd\">Det er forslagsstillernes overbevisning, at det er nødvendigt at indføre et helt eller delvist udgangsforbud på asylcentre for unge under 18 år for at kontrollere deres færden. Forslagsstillerne foreslår, at der bliver indført en fast regel på asylcentrene om, at alle unge skal opholde sig på centeret i tidsrummet kl. 22.00-07.00. Det vil sige, at der reelt i det tidsrum vil være udgangsforbud.</p>\r\n<p class=\"NormalInd\">Forslagsstillerne ønsker også at gå videre og indføre udgangsforbud om natten for alle asylansøgere uanset deres alder, ligesom forslagsstillerne ønsker at undersøge muligheden for at indføre udgangsforbud 24 timer i døgnet på samtlige asylcentre, men da det er vurderingen, at der for nuværende ikke er flertal for disse stramninger, som er mere vidtgående, er disse elementer ikke med i beslutningsforslaget.</p>\r\n<p class=\"NormalInd\">Dette konkrete forslag omhandler derfor alene asylansøgere og afviste asylansøgere under 18 år.</p>\r\n<p class=\"NormalInd\">Hvis det vurderes nødvendigt, skal politiet have bemyndigelse til at pålægge den enkelte unge et udgangsforbud hele døgnet, hvis den unge skaber utryghed i lokalområdet, ytrer sympati med ekstreme grupperinger, f.eks. Islamisk Stat, begår kriminalitet, som ikke er af en sådan karakter, at vedkommende helt fjernes fra centeret, eller hvis politiet af andre grunde vurderer det hensigtsmæssigt for at opretholde lov og orden. Påbuddet skal være et strakspåbud, som skal kunne effektueres administrativt af den lokale politimyndighed.</p>\r\n<p class=\"NormalInd\">I helt ekstraordinære tilfælde skal politiet kunne give påbud om, at alle centerets beboere uanset alder skal forblive på centeret, indtil politiet vurderer, at det er forsvarligt, at de igen forlader centeret. Et ekstraordinært forhold kunne være, hvis en meget stor gruppe asylansøgere har skabt ballade og utryghed i den lokale by. I sådanne situationer vil det være hensigtsmæssigt, at forbuddet omfatter alle centerets beboere, indtil politiet konkret ved, hvem de involverede var.</p>\r\n<p class=\"NormalInd\">Kun i helt særlige tilfælde skal personalet i samarbejde med politiet kunne dispensere fra dette udgangsforbud. Det kunne være, hvis en beboer skal til vigtige samtaler med offentlige myndigheder og lign., men kun hvis det er muligt at lave en helt klar aftale med vedkommende.</p>\r\n<p class=\"NormalInd\">Problemet med unge asylansøgere fremgår f.eks. af en artikel i Berlingske den 22. januar 2017, hvor det anføres, at »Vi ser en udfordring, som vi ikke tidligere har set i samme omfang« (»Sigtelser mod asylbørn femdoblet på et år: »Vi ser en udfordring, som vi ikke tidligere har set i samme omfang««, Berlingske, den 22. januar 2017). Udfordringen med disse unge er voldsom, og det er nødvendigt at give myndighederne bedre mulighed for at kunne agere.</p>\r\n<p class=\"NormalInd\">Særlig fordi disse unge er at betragte som børn, er det nødvendigt at acceptere, at det kræver en større grad af kontrol at stoppe den bekymrende adfærd. Dette er til gavn for dem selv, men i endnu større grad for det lokalområde, som dagligt må leve med de unges adfærd og jævnligt er plaget af disse forhold.</p>\r\n<p class=\"NormalInd\">Røde Kors’ generalsekretær, Anders Ladekarl, bekræfter i artiklen, at disse uroskabende unge formentlig ikke er flygtninge i normal forstand, men derimod gadebørn, som udmærket ved, de aldrig opnår asyl i Danmark, og dermed er deres intention med at komme her en helt anden. Det er vigtigt at tage med i betragtning, så man i højere grad kan fastholde dem på centeret, indtil de kan sendes retur til deres hjemland, i stedet for at de bruger tiden på kriminalitet, mens deres sager behandles.</p>\r\n<p class=\"NormalInd\">Vi ved erfaringsmæssigt, at lokale beboere er stærkt plaget af, at nogle af de unge beboere opholder sig på privat grund og på anden vis chikanerer naboerne. Det skaber utryghed. Det er ikke rimeligt for den familie, som ufrivilligt er kommet i klemme mellem ønsket om at leve et normalt familieliv og de pågældende unge med deres meget anderledes dagsorden, som er uforenelig med det at opholde sig i Danmark.</p>\r\n<p class=\"NormalInd\">Derudover er lokalområdet og forretningslivet plaget af tyverier, vold og anden kriminalitet, som formentlig er begrundet i, at en del af disse unge kommer med en meget anderledes kulturel bagage, som giver sig udtryk i en uacceptabel adfærd. Det er på baggrund af dette absolut nødvendigt, at myndighederne sikrer, at de unge ikke forlader centrene.</p>\r\n<p class=\"NormalInd\">TV2 Lorry har i artiklen »Allerød hårdest plaget af indbrud« (www.TV2lorry.dk, den 21. januar 2016) beskrevet, hvordan kommunen ligger på en absolut førsteplads over indbrud i Danmark. I artiklen »Søren Pind var i Allerød for at se på Nettos problemer«, (www.alleroed.lokalavisen.dk, den 17. august 2016) beskrives det, hvordan daværende justitsminister Søren Pind var på besøg i Allerød for at drøfte de udfordringer, der følger med at have Center Sandholm og Udrejsecenter Sjælsmark i lokalområdet.</p>\r\n<p class=\"NormalInd\">Der har tidligere tegnet sig et politisk flertal for et udgangsforbud. Det ses f.eks. i artiklen »Politisk flertal bag forslag om udgangsforbud på asylcentre«, (politiken.dk, den 2. august 2016). Her citeres både Socialdemokratiet og Liberal Alliance for at støtte ideen om, at personalet skal kunne udstede et udgangsforbud for de unge.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et helt eller delvist udgangsforbud for asylansøgere under 18 år.</p>\r\n<p class=\"ForslagsNummer\">(Beslutningsforslag nr. B 85)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 85",
            "stateLabel": "Forkastet",
            "references": [
                {
                    "shortName": "2017/1 BSF 85",
                    "title": "Forslag til folketingsbeslutning om et helt eller delvist udgangsforbud for asylansøgere under 18 år",
                    "presentationName": "Beslutningsforslag som fremsat",
                    "documentTypeId": 480,
                    "documentId": 199877,
                    "eliUri": "/eli/ft/20171BB00085",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b85/index.htm"
                },
                {
                    "shortName": "2017/1 BTB 85",
                    "title": "Betænkning over Forslag til folketingsbeslutning om et helt eller delvist udgangsforbud for asylansøgere under 18 år",
                    "presentationName": "Betænkning over beslutningsforslag",
                    "documentTypeId": 500,
                    "documentId": 201858,
                    "eliUri": "/eli/ft/20171DB01190",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/03/2018"
        },
        {
            "displayName": "Accession",
            "displayValue": "20171BB00085"
        },
        {
            "displayName": "Entydig dokumentidentifikation",
            "displayValue": "AX021141"
        },
        {
            "displayName": "Dato for førstegangsindlæggelse",
            "displayValue": "14/03/2018"
        },
        {
            "displayName": "Dato for indlæggelse",
            "displayValue": "14/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}