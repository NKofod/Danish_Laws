{
    "id": 157518,
    "title": "Ankestyrelsens principafgørelse P-15-85 om folkepension - personligt tillæg - formue - formueforbrug - bortgivelse - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9087 af 28/11/1985",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-15-85 om folkepension - personligt tillæg - formue - formueforbrug - bortgivelse - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved opgørelsen af en pensionists indtægt og formue til brug ved afgørelsen af, om pensionistens forhold var ganske særligt vanskelige, kunne det ikke tages i betragtning, at der var sket bortgivelse af formue, eller at der havde været et forholdsvis hurtigt formueforbrug af en større likvid sum penge.</p>\r\n   <p class=\"TekstGenerel\">Ankestyrelsen tiltrådte imidlertid afslag på personligt tillæg, da man ikke i de enkelte sager fandt grundlag for at tilsidesætte det udøvede skøn.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om folkepension - lovbekendtgørelse nr. 436 af 9. september 1983 - § 13</p>\r\n<p>Lov om social pension - lovbekendtgørelse nr. 901 af 15. december 1986 - § 17 og § 43</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>En pensionist overgik pr. 1. januar 1982 fra enkepension til folkepension. I slutningen af 1982 søgte pensionisten social- og sundhedsforvaltningen om personligt tillæg til betaling af varmeudgifter og til betaling af tandprotese.</p>\r\n<p>Om pensionistens formueforhold var det oplyst, at hun pr. 1. juli 1980 havde en formue på 75.155 kr., herunder to pantebreve til en kursværdi af 63.250 kr. (pålydende 115.000 kr.). Pantebrevene stammede fra salg af et sommerhus til pensionistens datter. I 1980 eftergav pensionisten restgælden ifølge pantebrevene. I august 1982 gik huset på tvangsauktion.</p>\r\n<p>På ansøgningstidspunktet havde pensionisten en formue på 19.000 kr.</p>\r\n<p>Social- og sundhedsforvaltningen gav afslag på personligt tillæg til betaling af varmeudgifter og udgifter til tandprotese. Forvaltningen begrundede sin afgørelse med, at en pensionist, der ved at bortgive formue bringer sig selv i en situation, der kan betegnes som ganske særlig vanskelig, ikke kan gøre sig berettiget til at modtage personligt tillæg. Forvaltningen henviste endvidere til, at pensionisten havde en formue på 19.000 kr.</p>\r\n<p>Sagen blev anket af pensionisten.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke, at det ved opgørelsen af pensionistens indtægt og formue til brug for afgørelsen af, om pensionistens forhold er ganske særligt vanskelige, kan tages i betragtning, at der er sket bortgivelse af formue. Efter de foreliggende oplysninger, hvorefter pensionistens formue udgjorde ca. 19.000 kr. finder Ankestyrelsen imidlertid ikke, at pensionisten på ansøgningstidspunktet kunne betragtes som ganske særligt vanskeligt stillet.</p>\r\n<p>Ankestyrelsen finder herefter ikke grundlag for at tilsidesætte forvaltningens skøn, hvorefter der ikke kunne ydes pensionisten personligt tillæg til varmeudgifter og tandprotse.</p>\r\n<p>Ankestyrelsen tiltræder således forvaltningens afgørelse.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>En pensionist, der havde modtaget mellemste invalidepension fra 1971, overgik til at modtage folkepension pr. 1. juni 1983. Folkepensionen udgjorde i oktober 1983 3.265 kr. pr. måned. Herudover modtog pensionisten boligydelse med 410 kr. månedlig. Huslejen incl. varmeudgifter udgjorde 1.294 kr. pr. måned.</p>\r\n<p>Om pensionistens formueforhold var det oplyst, at hun i 1971 afhændede sit hus til en søn, og at hun ved salget fik en livsvarig ret til at bo i stuelejligheden i huset. Pensionisten fik endvidere et sælgerpantebrev på 187.000 kr. I årene 1979, 1980 og 1981 bortgav pensionisten 24.000 kr. pr. år til sin søn og 2 børnebørn.</p>\r\n<p>I forbindelse med en ansøgning om varmehjælp i november 1982 oplyste pensionisten overfor socialforvaltningen, at der var 9.000 kr. tilbage på pantebrevet, og at hun havde til hensigt også at bortgive dette beløb til sin søn og børnebørn. Pensionisten oplyste endvidere, at hun var fraflyttet den hidtidige bolig.</p>\r\n<p>Det sociale udvalg gav afslag indtil videre på personligt tillæg til varmeudgifter. Udvalget henviste til, at pensionisten havde opgivet en livsvarig fribolig, at hun i en årrække havde bortgivet midler samt at hun på ansøgningstidspunktet havde endnu 9.000 kr. som tilgodehavende.</p>\r\n<p>Ankenævnet tiltrådte socialudvalgets afgørelse på grundlag af en samlet vurdering af pensionistens økonomiske forhold.</p>\r\n<p>Sagen blev anket af pensionisten.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke, at det ved opgørelsen af pensionistens indtægt og formue til brug ved afgørelsen af, om hendes formue er ganske særligt vanskelige, kan tages i betragtning, at der er sket bortgivelse af formue.</p>\r\n<p>Efter de foreliggende oplysninger, hvorefter pensionistens formue udgjorde 9.000 kr., finder Anke-styrelsen imidlertid ikke tilstrækkeligt grundlag for at tilsidesætte det af socialudvalget og ankenævnet udøvede skøn, hvorefter der ikke kunne ydes personligt tillæg til varmeudgifter.</p>\r\n<p>Ankestyrelsen tiltræder således ankenævnets afgørelse.</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>En pensionist søgte i januar 1985 om personligt tillæg til betaling af lys- og gasregning, der forfald kvartalsvis.</p>\r\n<p>Om pensionistens formueforhold var det oplyst, at hun i 1983 arvede 80.000 kr. Hun bortgav 24.000 kr. til sine 3 børn og anvendte desuden 16.000 kr. til personlige indkøb.</p>\r\n<p>På ansøgningstidspunktet havde pensionisten brugt yderligere 10.000 kr., bl.a. til betaling af lys- og gasregninger, således af hendes formue var nedbragt til 30.000 kr.</p>\r\n<p>Social- og sundhedsforvaltningen gav afslag på personligt tillæg. Forvaltningen henviste til, at pensionisten ved de foretagne dispositioner, hvorefter hun bortgav 8.000 kr. x 3 til sine børn, havde betaget sig midler til eget underhold, og at hun derfor ved vurderingen af, om hun var berettiget til at modtage personligt tillæg til varme, skulle stilles som om dispositionen ikke var foretaget.</p>\r\n<p>Sagen blev anket af pensionisten.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke, at det ved opgørelsen af pensionistens indtægt og formue til brug ved afgørelsen af, om hendes forhold er ganske særligt vanskelige, kan tages i betragtning, at der er sket bortgivelse af formue.</p>\r\n<p>Efter de foreliggende oplysninger, hvorefter pensionistens formue udgjorde 30.000 kr., finder Ankestyrelsen imidlertid ikke grundlag for at tilsidesætte forvaltningens skøn, hvorefter der ikke kunne ydes personligt tillæg til varmeudgifter.</p>\r\n<p>Ankestyrelsen tiltræder således forvaltningens afgørelse.</p>\r\n<p>\r\n   <span class=\"Bold\">Sagsfremstilling 4:</span>\r\n</p>\r\n<p>En pensionist, der modtog mellemste førtidspension, søgte i marts 1985 om personligt tillæg til betaling af varmeudgifter og briller.</p>\r\n<p>Om pensionistens formueforhold var det oplyst, at hun i juni 1982 fik udbetalt en arv på 285.000 kr. kontant samt pantebreve til en kursværdi af 37.237 kr. I forbindelse med omberegning af pensionistens pension i august 1982 oplyste pensionisten, at hun havde forbrugt en del af formuen til at foretage en jordomrejse, ligesom hun havde betalt en privat gæld på 80.000 kr. Herudover havde hun købt ægte tæpper og en pels. Der resterede herefter 10-15.000 kr. af arven.</p>\r\n<p>I forbindelse med ansøgningen om personligt tillæg oplyste pensionisten, at hun ikke havde indtægter udover sin pension. Pensionen incl. boligydelse udgjorde 6.570 kr. netto om måneden. Huslejeudgiften var 2.830 kr. månedlig og varmeudgiften udgjorde 345 kr. pr. måned.</p>\r\n<p>Det sociale udvalg gav afslag på personligt tillæg under henvisning til oplysningerne om det hurtige forbrug af en større likvid formue.</p>\r\n<p>Ankenævnet tiltrådte socialudvalgets afgørelse med henvisning til at pensionistens økonomiske forhold ikke kunne anses for ganske særligt vanskelige.</p>\r\n<p>Sagen blev anket af pensionisten.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder ikke, at det ved opgørelsen af pensionistens indtægt og formue til brug ved afgørelsen af, om hendes forhold er ganske særligt vanskelige, kan tages i betragtning, at hun har haft et forholdsvis hurtigt forbrug af en større likvid formue.</p>\r\n<p>Efter oplysningerne om pensionistens anvendelse af formuen til køb af værdigenstande bl.a. til sit hjem, finder Ankestyrelsen imidlertid ikke tilstrækkelig grundlag for at tilsidesætte det af socialudvalget og ankenævnet udøvede skøn, hvorefter der ikke kunne ydes pensionisten personligt tillæg til varme-udgifter og briller.</p>\r\n<p>Ankestyrelsen tiltræder således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19850908725"
        },
        {
            "displayName": "Entydig dokumentidentifikation",
            "displayValue": "BS010304"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9087"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "28/11/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 16452-83"
        },
        {
            "displayName": "Stikord",
            "displayValue": "P-15-85"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}