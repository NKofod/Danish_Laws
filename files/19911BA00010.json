{
    "id": 106975,
    "title": "1991 BSF 10   FORSLAG TIL FOLKETINGSBESLUTNING OM PRIVATISERING AF BIBLIOTEKSCENTRALEN   A/S ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 10 </P>  \r\n\r\n<P></P>  \r\n\r\n<P>Forslag til folketingsbeslutning om privatisering af Bibliotekscentralen  \r\n\r\n A/S </P>  \r\n\r\n<P></P>  \r\n\r\n<P>Fremsat af Kim Behnke (FP) Ole Donner (FP) Pia Kjærsgaard (FP) Poul  \r\n\r\n Nødgaard (FP) </P>  \r\n\r\n<P></P>  \r\n\r\n<P>den 29. oktober 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre privatisering af </P>  \r\n\r\n<P>Bibliotekscentralen A/S på følgende betingelser: </P>  \r\n\r\n<P>1) Inden den 1. december 1991 udbyder kulturministeren på vegne af  \r\n\r\n regeringen Bibliotekscentralens opgaver i licitation. </P>  \r\n\r\n<P>2) Der tildeles vinderen af den under punkt 1 nævnte udlicitering  \r\n\r\n koncession på alle de opgaver vedrørende Nationalbibliografien, der til dato  \r\n\r\n er blevet løst af Bibliotekscentralen A/S. </P>  \r\n\r\n<P>3) Opgaver vedrørende Nationalbibliografien, der hidtil har været udført  \r\n\r\n af Det Kongelige Bibliotek, overgår til det selskab, der har vundet den under  \r\n\r\n punkt 1 og 2 nævnte licitation. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Store dele af den private forlagsbranche, boghandlerne og bibliotekerne  \r\n\r\n har ønsket en privatisering af de opgaver, Bibliotekscentralen A/S og Det  \r\n\r\n Kongelige Bibliotek hidtil har udført. </P>  \r\n\r\n<P>I Weekendavisen fredag den 4. oktober 1991 tilkendegav forlaget Gyldendals  \r\n\r\n direktør, Kurt Fromberg, at Gyldendal på kort sigt ville kunne overtage  \r\n\r\n registreringen af de nationalbibliografiske data, da der i vid udstrækning  \r\n\r\n var tale om et tidssvarende edb-system. </P>  \r\n\r\n<P>Mandag den 14. oktober 1991 bekendtgjordes det, at Gyldendal, Kommunernes  \r\n\r\n Landsforening (KL) og Københavns Kommune havde oprettet &#187;Dansk  \r\n\r\n Biblioteksservice A/S&#171; til afløsning for Bibliotekscentralen A/S. De tre  \r\n\r\n investorer overtog med regeringens godkendelse Bibliotekscentralens databaser  \r\n\r\n og andre opgaver for 20 mio. kr. Hermed modtager de forskellige kreditorer  \r\n\r\n næppe mere end 4 pct. af deres tilgodehavender, mens et svensk tilbud fra  \r\n\r\n Bibliotekstjænst A/B ville kunne have givet kreditorerne en dækning på cirka  \r\n\r\n 30 pct. Det svenske selskab havde samtidig garanteret, at det ville overtage  \r\n\r\n samtlige Bibliotekscentralen A/S' opgaver. Det nye selskab med offentlig  \r\n\r\n deltagelse har afvist at overtage samtlige disse forpligtelser. </P>  \r\n\r\n<P>Det svenske firma kunne imidlertid ikke få tilladelse til at overtage  \r\n\r\n Bibliotekscentralen A/S i fuld udstrækning, da kulturminister Grethe Rostbøll  \r\n\r\n modsatte sig, at nationalbiografien overgik til et udenlandsk selskabs  \r\n\r\n administration, også selv om dette selskab har stor erfaring med netop denne  \r\n\r\n slags opgaver. </P>  \r\n\r\n<P>Det nye selskab har en aktiekapital på 7,5 mio. kr., hvoraf KL har de 4  \r\n\r\n mio. kr., Gyldendal 2,5 mio. kr. og Københavns Kommune 1 mio. kr. Staten er  \r\n\r\n ikke involveret i selskabet, men har indgået en kontrakt på 10 år med Dansk  \r\n\r\n Biblioteksservice A/S om administration af nationalbibliografien. Det  \r\n\r\n bemærkelsesværdige i hele dette hændelsesforløb er, at det er første gang et  \r\n\r\n fælleskommunalt selskab (KL) sammen med private interesser har indgået i  \r\n\r\n fælles ejerskab af en virksomhed. Dette er særdeles uheldigt, da det  \r\n\r\n offentliges indflydelse på markedet hermed forøges gennem dulgte operationer.  \r\n\r\n</P>  \r\n\r\n<P>Den fælleskommunale koncern med 15 kommunalt kontrollerede virksomheder  \r\n\r\n bevæger sig hermed afgørende ud over tidligere fastsatte grænser for  \r\n\r\n offentlig medvirken til &#187;privat&#171; produktion. Det er derfor særdeles  \r\n\r\n betænkeligt, om man gennem denne selskabskonstruktion får skabt præcedens for  \r\n\r\n kommunalt joint venture med private firmaer. De kommunale  \r\n\r\n forvaltningsprincipper kan ved denne ændring blive ændret i væsentlig grad i  \r\n\r\n fremtidige forhold. I øvrigt er det bemærkelsesværdigt, at de kommunale  \r\n\r\n instanser kan få lov til at flytte hegnspælene så langt ind på det private  \r\n\r\n område netop under en borgerlig regering. </P>  \r\n\r\n<P>Bibliotekerne har i en årrække betalt overpriser for de serviceydelser,  \r\n\r\n Bibliotekscentralen har leveret, da indtægterne fra disse har skullet  \r\n\r\n finansiere det underskudsgivende datterselskab BC-inventar, der er en  \r\n\r\n egentlig produktionsvirksomhed til fremstilling af biblioteksinventar.  \r\n\r\n Samtidig har staten i en årrække ydet direkte tilskud til Bibliotekscentralen  \r\n\r\n A/S. På finanslovforslaget for 1992 budgetteres med et tilskud på 14,3 mio.  \r\n\r\n kroner. Samtidig har kommunerne betalt en pris for forskellige  \r\n\r\n katalogydelser, der langt har oversteget den reelle pris. Den samlede  \r\n\r\n offentlige besparelse ved en privatisering af opgaverne vil derfor overstige  \r\n\r\n de 14,3 mio. kroner på finansloven. </P>  \r\n\r\n<P>Flere steder i udlandet foretages de nationalbibliografiske  \r\n\r\n registreringsopgaver af private virksomheder. Derfor er der ikke tale om, at  \r\n\r\n det nødvendigvis er en offentlig opgave at foretage denne registrering. Med  \r\n\r\n den misforvaltning af de offentlige midler, som Bibliotekscentralen A/S har  \r\n\r\n udført med hensyn til udenlandsk produktionsvirksomhed gennem datterselskabet  \r\n\r\n BC-inventar, er det værd at overveje, om ikke netop nationalbibliografien er  \r\n\r\n for vigtig en opgave til, at man kan overlade den til offentlige  \r\n\r\n institutioner. </P>  \r\n\r\n<P>Også i Danmark har bogfortegnelsen i starten været privat. I 1851 udgav G.  \r\n\r\n E. C. Gad en &#187;Maanedlig dansk Bogfortegnelse&#171;. Først efter 10 års  \r\n\r\n privat arbejde udgav Det Kongelige Biblioteks danske afdeling under ledelse  \r\n\r\n af Frederik Fabricius: &#187;Dansk Bogfortegnelse for Aarene 1841-58&#171;.  \r\n\r\n Først her startede den egentlige offentlige bogfortegnelse. Det private islæt  \r\n\r\n forsvandt dog ikke før 1934. Frem til dette år blev opgaverne i forbindelse  \r\n\r\n med bogfortegnelsen udført som privat lønnet arbejde. Først i 1945 overgik  \r\n\r\n arbejdet med bogfortegnelsen fuldstændig til Bibliotekscentralen. I 1986  \r\n\r\n overgik finansieringen af Bibliotekscentralen fra statslige tilskud til at  \r\n\r\n være fuldt finansieret over finansloven. </P>  \r\n\r\n<P>Allerede i 1985 blev regeringen ved daværende kulturminister Mimi Jakobsen  \r\n\r\n (CD) advaret om, at der var en betragtelig økonomisk læk mellem  \r\n\r\n Bibliotekscentralen A/S og datterselskabet BC Inventar A/S. Den 10. januar  \r\n\r\n 1985 gjorde Grosserer-Societetet i et brev kulturministeren opmærksom på de  \r\n\r\n kritisable forhold. I august 1991 krævede formanden for Grosserer-Societetet,  \r\n\r\n Klavs Olsen, at Bibliotekscentralen A/S blev privatiseret. </P>  \r\n\r\n<P>Siden 1988 har det fælleskommunalt ejede Bibliotekscentralen A/S foretaget  \r\n\r\n en række betænkelige dispositioner af regnskabsmæssig karakter. Dagbladet  \r\n\r\n Information kunne i en større artikel den 14. august 1991 påvise, at BC  \r\n\r\n Inventar pyntede på regnskaberne ved at &#187;låne&#171; fra 1987-regnskabet.  \r\n\r\n En del af 1987-regnskabets overskud overføres uden kommentarer til 1988. </P>  \r\n\r\n<P>Samtidig ændredes opgørelsesmetoden på varelageret, hvorefter værdien af  \r\n\r\n lageret blev opskrevet. </P>  \r\n\r\n<P>Koncernens ejendomme prisfastsattes over den offentlige vurdering. </P>  \r\n\r\n<P>Markedsføringsudgifter bogførtes som investeringer. </P>  \r\n\r\n<P>1989-regnskabsperioden forlængedes med 3 måneder, hvormed koncernen  \r\n\r\n oplevede to perioder med &#187;højsæson&#171;. </P>  \r\n\r\n<P>1989-90-regnskabet introducerede atter nye regnskabsprincipper for  \r\n\r\n lageropgørelsen. Der blev sminket regnskaber for 9 mio. kr. </P>  \r\n\r\n<P>Afskrivningerne gennnemførtes ikke før i absolut sidste øjeblik. </P>  \r\n\r\n<P>Umiddelbart før regnskabsperioden 1989-90 udløb, forsøgte  \r\n\r\n Bibliotekscentralen A/S at fusionere med Indbindingscentralen, der ligeledes  \r\n\r\n var ejet af Danmarks Biblioteksforening. Samtidig var der en del gengangere  \r\n\r\n mellem de to firmaers bestyrelser. Indbindingscentralen havde på dette  \r\n\r\n tidspunkt en formue på 22 mio kr., hvorfor det naturligt var af interesse for  \r\n\r\n Bibliotekscentralen A/S at fusionere med denne &#187;pengetank&#171;.  \r\n\r\n Bibliotekscentralen A/S endte sine dage med en gæld på mere end 50 mio. kr.  \r\n\r\n</P>  \r\n\r\n<P>Den Danske Nationalbibliografi (både Bibliotekscentralen og Det kongelige  \r\n\r\n Bibliotek) omfatter: </P>  \r\n\r\n<P>- Dansk Bogfortegnelse. (Registrerer danske bøger). </P>  \r\n\r\n<P>- Dansk Periodicafortegnelse. (Registrerer aviser, tidsskrifter og  \r\n\r\n årspublikationer samt serier). </P>  \r\n\r\n<P>- Dansk Musikfortegnelse. (Registrerer noder). </P>  \r\n\r\n<P>- Danske Musikoptagelser: grammofonplader og lydbånd. (Registrerer  \r\n\r\n lydoptagelser af musik). </P>  \r\n\r\n<P>- Dansk Lydfortegnelse. (Registrerer fonogrammer, grammofonplader og  \r\n\r\n lydbånd, hvor musik ikke har den primære funktion). </P>  \r\n\r\n<P>- Dansk Billedfortegnelse. (Registrerer diasserier, film, transparenter,  \r\n\r\n videobånd og videoplader, som kan købes, lånes eller lejes). </P>  \r\n\r\n<P>- Bibliografi over Danmarks Offentlige Publikationer. (Registrerer  \r\n\r\n publikationer udgivet af den danske stat). </P>  \r\n\r\n<P>- Dania Polyglotta. (Registrerer fremmedsproget litteratur om Danmark og  \r\n\r\n fremmedsprogede bøger af dansk interesse udgivet i udlandet). </P>  \r\n\r\n<P>- Dansk Artikelindeks. (Registrerer artikler fra aviser, tidsskrifter og  \r\n\r\n årspublikationer). </P>  \r\n\r\n<P>- Artikler i Bøger. (Registrerer artikler fra bøger). </P>  \r\n\r\n<P>- Dansk Anmeldelsesregister. (Registrerer anmeldelser fra aviser,  \r\n\r\n tidsskrifter og årspublikationer). </P>  \r\n\r\n<P>- Grønlandsk Avis- og Tidsskriftserieindeks. (Registrerer artikler, der  \r\n\r\n har relation til Grønland og grønlandske forhold). </P>  \r\n\r\n<P> <I>Bemærkninger til beslutningsforslagets enkelte punkter </I></P>  \r\n\r\n<P> Forslagsstillerne stiller sig velvilligt over for ændringsforslag til de  \r\n\r\n enkelte punkter og den specifikke fremgangsmåde i privatiseringen, så længe  \r\n\r\n privatiseringen af de vigtige nationalbibliografiske registreringsopgaver  \r\n\r\n gennemføres. Opgaven er simpelt hen for vigtig til, at vi kan overlade det  \r\n\r\n til offentlig administration. </P>  \r\n\r\n<P>Til punkt 1 </P>  \r\n\r\n<P>Alle inden- og udenlandske private virksomheder skal kunne byde ved  \r\n\r\n licitationen med halv- og heloffentlige institutioner og virksomheder som  \r\n\r\n eneste undtagelse. </P>  \r\n\r\n<P>Licitationen gennemføres gennem annoncer i dagspressen indrykket af  \r\n\r\n kulturministeren. I annoncerne opfordres private selskaber til at give tilbud  \r\n\r\n på overtagelsen af de nationalbibliografiske registreringsopgaver. Når  \r\n\r\n tilbudene er indløbet inden det fastsatte tidspunkt, der måske skal  \r\n\r\n fastsættes til et senere tidspunkt end den 1. december 1991, hvis den  \r\n\r\n fastsatte tidsramme viser sig for snæver, skal de vurderes med henblik på det  \r\n\r\n mulige provenu. Hvis ingen selskaber skulle vise sig interesseret i at betale  \r\n\r\n for koncessionsrettighederne, bør det tilstræbes, at der betales det mindst  \r\n\r\n mulige beløb til koncessionsindehaverne. </P>  \r\n\r\n<P>I det omfang der opnås et provenu ved privatiseringen af opgaverne i  \r\n\r\n forbindelse med registrering af de nationalbibliografiske data, skal dette  \r\n\r\n bruges til skattelettelser. De herved opnåede besparelser er af den type, som  \r\n\r\n er gældende hvert år, hvorfor provenuet kan anvendes til skattelettelser.  \r\n\r\n Eventuelle engangsindtægter eller besparelser anvendes derimod til  \r\n\r\n nedbringelse af statsgælden. </P>  \r\n\r\n<P>Til punkt 2 </P>  \r\n\r\n<P>Formålet med dette beslutningsforslag er, at registreringen af de  \r\n\r\n nationalbiografiske data bliver privatiseret, og samtidig sikres det, at  \r\n\r\n registreringen bliver varetaget på en forsvarlig måde, og at disse vigtige  \r\n\r\n opgaver kan varetages på en for brugerne tilfredsstillende og kontinuerlig  \r\n\r\n måde. Den koncession, der gives til vinderen af licitationen, skal meget  \r\n\r\n specifikt præcisere de opgaver, der skal udføres i forbindelse med  \r\n\r\n nationalbibliografien. Samtidig skal koncessionen gøres tidsbegrænset, for  \r\n\r\n eksempel til 5 år, hvorefter det skal vurderes, om opgaverne er udført  \r\n\r\n tilfredsstillende. Hvis dette ikke er tilfældet, skal der laves en ny  \r\n\r\n licitation over opgaverne. </P>  \r\n\r\n<P>Til punkt 3 Forslagsstillerne ønsker, at de opgaver, Bibliotekscentralen  \r\n\r\n hidtil har varetaget i samarbejde med Det Kongelige Bibliotek, skal overgå  \r\n\r\n til privat administration under koncession. Den samarbejdsaftale, der er  \r\n\r\n indgået mellem Bibliotekscentralen A/S og Det Kongelige Bibliotek (jf. bilag  \r\n\r\n 1), skal ophæves. Den del af de nationalbibliografiske registreringer, der  \r\n\r\n hidtil er foretaget af Det Kongelige Bibliotek, overgår til den under punkt 1  \r\n\r\n fundne virksomhed. Af kulturministerens svar på spørgsmål nr. 9 fra  \r\n\r\n Folketingets Finansudvalg i folketingsåret 1991-92, bilag 21-01 (jf. bilag 2  \r\n\r\n til dette beslutningsforslag) fremgår det, at der sker meget dobbeltarbejde.  \r\n\r\n Med dette beslutningsforslags gennemførelse kan dobbeltarbejdet bringes til  \r\n\r\n ophør. </P>  \r\n\r\n<P> <B>Bilag 1 </B></P>  \r\n\r\n<P>  <I>Samarbejdsaftale </I></P>  \r\n\r\n<P> Mellem Det kongelige Bibliotek (KB) og Bibliotekscentralen A/S (BC) er  \r\n\r\n d.d. indgået følgende samarbejdsaftale. </P>  \r\n\r\n<P>Aftalens formål er at sikre rationelle samarbejdsformer med henblik på  \r\n\r\n gensidig udnyttelse af de nationalbibliografiske registreringer, som  \r\n\r\n foretages i de 2 institutioner. </P>  \r\n\r\n<P>Aftalen omfatter KB's og BC's samarbejde vedrørende: </P>  \r\n\r\n<P>- Følgende nationalbibliografiske fortegnelser: </P>  \r\n\r\n<P>Dansk Bogfortegnelse </P>  \r\n\r\n<P>Dansk Periodicafortegnelse </P>  \r\n\r\n<P>Dansk Kortfortegnelse </P>  \r\n\r\n<P>Dansk Musikfortegnelse </P>  \r\n\r\n<P>Grønlandsk Avis- og Tidsskrift-index </P>  \r\n\r\n<P>- Andet </P>  \r\n\r\n<P> <I>1.Nationalbibliografiske fortegnelser</I>  </P>  \r\n\r\n<P>1.1 Dansk bogfortegnelse. </P>  \r\n\r\n<P>1.1.1 Samarbejdet omfatter periodicaregistrering, dokumentudveksling,  \r\n\r\n dataudveksling samt publicering. </P>  \r\n\r\n<P>1.1.2 BC er ansvarlig for redigeringen af Dansk bogfortegnelse. </P>  \r\n\r\n<P>1.1.3 BC er ansvarlig for registreringen af alle monografier. </P>  \r\n\r\n<P>1.1.4 KB er ansvarlig for registreringen af alle periodica på titelniveau.  \r\n\r\n</P>  \r\n\r\n<P>1.1.5 BC er ansvarlig for registreringen af alle periodica på bindniveau,  \r\n\r\n dvs. monografiserier og årbøger. De enkelte bind af disse betragtes som  \r\n\r\n monografier. </P>  \r\n\r\n<P>1.3 Dansk kortfortegnelse. </P>  \r\n\r\n<P>1.3.1 Samarbejdet omfatter publicering. </P>  \r\n\r\n<P>1.3.2 KB er ansvarlig for redigeringen af og registreringen til Dansk  \r\n\r\n kortfortegnelse. </P>  \r\n\r\n<P>1.3.3 KB stiller sine data til rådighed for BC i maskinlæsbar form. </P>  \r\n\r\n<P>1.3.4 BC er ansvarlig for publiceringen af Dansk kortfortegnelse i Dansk  \r\n\r\n bogfortegnelse. </P>  \r\n\r\n<P>1.3.5 BC producerer særtryk af Dansk kortfortegnelse med selvstændigt  \r\n\r\n heltitelblad. </P>  \r\n\r\n<P>1.3.6 KB modtager uden beregning et aftalt antal eksemplarer af  \r\n\r\n særtrykket. </P>  \r\n\r\n<P>1.4 Dansk musikfortegnelse. </P>  \r\n\r\n<P>1.4.1 Samarbejdet omfatter publicering, dokumentudveksling og  \r\n\r\n datalevering. </P>  \r\n\r\n<P>1.4.2 KB er ansvarlig for registreringen til og redigeringen af Dansk  \r\n\r\n musikfortegnelse. </P>  \r\n\r\n<P>1.4.3 KB stiller sine registreringer til rådighed for BC i maskinlæsbar  \r\n\r\n form. </P>  \r\n\r\n<P>1.4.4 KB udlåner musikalier, som KB har modtaget via pligtafleveringen,  \r\n\r\n til BC. </P>  \r\n\r\n<P>1.4.5 BC orienterer KB om udenlandske danica, som BC får kendskab til.  \r\n\r\n</P>  \r\n\r\n<P>1.4.6 BC er ansvarlig for publiceringen af Dansk musikfortegnelse. </P>  \r\n\r\n<P>1.4.7 KB modtager uden beregning et aftalt antal eksemplarer. </P>  \r\n\r\n<P>1.5 Grønlandsk avis- og tidsskrift-index. </P>  \r\n\r\n<P>1.5.1 Samarbejdet omfatter publicering. </P>  \r\n\r\n<P> <B>Bilag 2 </B></P>  \r\n\r\n<P>Et af Folketingets Finansudvalgs spørgsmål til kulturministeren i  \r\n\r\n forbindelse med behandlingen af Forslag til Finanslov for 1992 og  \r\n\r\n kulturministerens besvarelse heraf </P>  \r\n\r\n<P>  <I>Ad § 21.31.11. Det Kongelige Bibliotek </I></P>  \r\n\r\n<P>Spørgsmål nr. 9: </P>  \r\n\r\n<P> &#187;I hvor høj grad udfører Det Kongelige Bibliotek og  \r\n\r\n Bibliotekscentralen samme nationalbibliografiske funktioner?&#187; </P>  \r\n\r\n<P> <I>Svar: </I></P>  \r\n\r\n<P> Det Kongelige Bibliotek modtager i henhold til pligtafleveringsloven alt,  \r\n\r\n som trykkes i Danmark, og dette materiale registreres i bibliotekets katalog.  \r\n\r\n</P>  \r\n\r\n<P>Bibliotekscentralen registrerer nationalbibliografiske data, som indgår i  \r\n\r\n en række fortegnelser og indekser, hvoraf de væsentligste er Dansk  \r\n\r\n bogfortegnelse og Dansk anmeldelsesindeks. </P>  \r\n\r\n<P>Det er således i høj grad det samme materiale, som indgår i både Det  \r\n\r\n Kongelige Biblioteks database over dansk litteratur og Bibliotekscentralens  \r\n\r\n database. </P>  \r\n\r\n<P>For så vidt muligt at undgå dobbeltarbejde er der indgået en  \r\n\r\n samarbejdsaftale mellem Det kongelige Bibliotek og Bibliotekscentralen,  \r\n\r\n således at parterne kan genbruge hinandens arbejde. Samarbejdsaftalen  \r\n\r\n vedlægges til orientering. </P>  \r\n\r\n<P>Grethe F. Rostbøll </P>  \r\n\r\n<P>/ Mikael H. Rasmussen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1991"
        },
        {
            "displayName": "Accession",
            "displayValue": "19911BA00010"
        },
        {
            "displayName": "Entydig dokumentidentifikation",
            "displayValue": "CL001978"
        },
        {
            "displayName": "Dato for førstegangsindlæggelse",
            "displayValue": "29/10/1991"
        },
        {
            "displayName": "Dato for indlæggelse",
            "displayValue": "29/10/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}