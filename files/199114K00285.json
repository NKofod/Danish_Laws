{
    "id": 109525,
    "title": "1991 BTL 285   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (AKTIVERING AF LEDIGE)    NR L 285 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 285",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 285 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Aktivering af ledige) <BR>  \r\n\r\n Nr L 285 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt.Der er af arbejdsministeren stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) ser aktiveringsforliget som en landvinding på afgørende punkter.  \r\n\r\n Især er det vigtigt, at der gennemføres udvidet adgang til orlov med dagpenge  \r\n\r\n til uddannelse og pasning af småbørn, og at der gives midler til kommunerne  \r\n\r\n til fremskyndelse af nødvendig øget indsats inden for ældreomsorg og  \r\n\r\n børnepasning, så service kan forbedres og ventelister nedbringes. </P>  \r\n\r\n<P>På denne baggrund er det efter Socialdemokratiets opfattelse også  \r\n\r\n acceptabelt, at man i en halvandet års forsøgsperiode bryder med en række  \r\n\r\n principper i arbejdsmarkedspolitikken, men vel at mærke kun gør det, hvor  \r\n\r\n deltagelse i forsøgene er frivillige både for den ledige og arbejdsgiveren.  \r\n\r\n</P>  \r\n\r\n<P>Arbejderbevægelsens Erhvervsråd vurderer, at forligets samlede virkning i  \r\n\r\n 1993 kan være, at over 30.000 flere end ellers får plads på arbejdsmarkedet.  \r\n\r\n Dette er efter Socialdemokratiets opfattelse et mere realistisk skøn end  \r\n\r\n regeringens. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Fremskridtspartiets opfattelse er, at lovforslaget ikke har nogen  \r\n\r\n nævneværdig effekt. </P>  \r\n\r\n<P>Fremskridtspartiet vil således stemme imod lovforslaget med overvejende de  \r\n\r\n samme begrundelser, som er anført under lovforslag nr. L 283 og L 284. </P>  \r\n\r\n<P>ÆndringsforslagAf <I>arbejdsministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B> I den under <I>nr. 1</I> foreslåede <I>§ 20 b</I>  \r\n\r\n indsættes i <I>stk. 3, 1. pkt.</I> , efter ordet &#187;stillingen&#171;:  \r\n\r\n &#187;straks&#171;. </P>  \r\n\r\n<P> <B>2)</B> I den under <I>nr. 5</I> foreslåede <I>§ 97 a</I> indsættes  \r\n\r\n efter stk. 2 som nye stykker: </P>  \r\n\r\n<P> <I>&#187;Stk. 3.</I> Har et medlem givet kassen urigtige oplysninger  \r\n\r\n eller fortiet omstændigheder, der er af betydning for retten til dagpenge,  \r\n\r\n eller i øvrigt mod bedre vidende været årsag til, at der uberettiget er  \r\n\r\n overført beløb efter stk. 1, skal beløbet tilbagebetales af medlemmet efter  \r\n\r\n reglerne i § 86. </P>  \r\n\r\n<P> <I>Stk. 4.</I> I tilfælde, hvor der er overført beløb efter stk. 1 med  \r\n\r\n urette, har kassen ikke krav på refusion fra statskassen efter § 79 for et  \r\n\r\n beløb svarende til det med urette overførte beløb, medmindre den fejlagtige  \r\n\r\n overførsel skyldes medlemmets svigagtige forhold eller kommunen. § 86, stk.  \r\n\r\n 4, 2. pkt., og stk. 5, finder anvendelse på udbetalinger efter stk. 1.&#171;  \r\n\r\n</P>  \r\n\r\n<P> <B>3)</B> I den under <I>nr. 6</I> foreslåede <I>§ 97 b</I> udgår i  \r\n\r\n<I>stk. 2</I> ordene &#187;Perioder, hvor et medlem er beskæftiget&#171;, og  \r\n\r\n i stedet indsættes: &#187;Beskæftigelse&#171;. </P>  \r\n\r\n<P> <B>4)</B> I den under <I>nr. 8</I> foreslåede <I>§ 97 d</I> udgår i  \r\n\r\n<I>stk. 5</I> ordene &#187;er ikke berettiget til dagpenge efter § 59&#171;,  \r\n\r\n og i stedet indsættes: &#187;kan ikke samtidig modtage andre ydelser fra  \r\n\r\n kassen&#171;. </P>  \r\n\r\n<P> <B>5)</B> I den under <I>nr. 9</I> foreslåede <I>§ 97 e</I> indsættes i  \r\n\r\n<I>stk. 2</I> efter &#187;§ 55&#171;: &#187;og § 72&#171; (2 steder). </P>  \r\n\r\n<P> <B>6)</B> I den under <I>nr. 10</I> foreslåede <I>§ 97 f</I> affattes  \r\n\r\n<I>stk. 1</I> således: </P>  \r\n\r\n<P>&#187;Et fuldtidsbeskæftiget medlem, der i henhold til lov om orlovsydelse  \r\n\r\n til uddannelse har indgået en aftale med arbejdsgiveren om uddannelsesorlov,  \r\n\r\n er i orlovsperioden berettiget til en orlovsydelse på 80 pct. af dagpengenes  \r\n\r\n højeste beløb. Et deltidsbeskæftiget medlem er berettiget til en ydelse, der  \r\n\r\n udgør 1/37 af ydelsen i medfør af 1. pkt. for hver time, lønmodtageren i de  \r\n\r\n sidste 10 uger før orloven gennemsnitlig ugentlig har arbejdet for  \r\n\r\n arbejdsgiveren.&#171; </P>  \r\n\r\n<P> <B>7)</B> I den under <I>nr. 10</I> foreslåede <I>§ 97 f</I> indsættes i  \r\n\r\n<I>stk. 2</I> efter &#187;§ 55&#171;: &#187;og § 72&#171; (2 steder). </P>  \r\n\r\n<P> <B>8)</B> I den under <I>nr. 10</I> foreslåede <I>§ 97 f</I> indsættes  \r\n\r\n efter stk. 2 som nyt stykke: </P>  \r\n\r\n<P> <I>&#187;Stk. 3</I> . Reglerne for fradrag i dagpenge finder  \r\n\r\n anvendelse.&#171; </P>  \r\n\r\n<P> <B>9)</B> I <I>nr. 10</I> indsættes efter § 97 f som nye paragraffer:  \r\n\r\n</P>  \r\n\r\n<P> <B>&#187;§ 97 g</B> . Kassernes udbetalinger efter §§ 97 d-97 f er  \r\n\r\n omfattet af reglerne i § 79. </P>  \r\n\r\n<P> <B>§ 97 h</B> . §§ 86 og 87 finder anvendelse på forældreorlovsydelse  \r\n\r\n efter § 97 e og orlovsydelse til uddannelse efter § 97 f. I tilfælde, hvor  \r\n\r\n der er udbetalt beløb efter §§ 97 e og 97 f med urette, har kassen ikke krav  \r\n\r\n på refusion fra statskassen, medmindre den fejlagtige udbetaling skyldes  \r\n\r\n arbejdsformidlingen. </P>  \r\n\r\n<P> <B>§ 97 i.</B> En kasses afgørelser i spørgsmål om aktiveringsordning ved  \r\n\r\n hjemmehjælp og dagpasning for børn efter §§ 97 a-97 c, forældreorlovsydelse  \r\n\r\n efter § 97 e og orlovsydelse til uddannelse efter § 97 f er omfattet af  \r\n\r\n reglerne i § 98, stk. 2 og stk. 5.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-9 Ændringsforslagene indeholder redaktionelle ændringer og  \r\n\r\n præciseringer af lovteksten, herunder at de i arbejdsløshedsforsikringsloven  \r\n\r\n gældende regler om refusion, ansvar og klageadgang også skal gælde for de  \r\n\r\n ydelser, som kasserne udbetaler i henhold til de forskellige  \r\n\r\n aktiveringsforslag. Kasserne fritages dog for ansvar, hvor en fejludbetaling  \r\n\r\n skyldes andre offentlige instanser, kommunerne eller arbejdsformidlingen.  \r\n\r\n</P>  \r\n\r\n<P>Ad nr. 1 </P>  \r\n\r\n<P>Der er tale om en præcisering af, hvornår en stilling skal genbesættes.  \r\n\r\n</P>  \r\n\r\n<P>Ad nr. 2 </P>  \r\n\r\n<P>Der er tale om en præcisering af, at reglerne i § 86 om forseelser mod  \r\n\r\n kassen finder anvendelse også for udbetaling af beløb under aktivering i  \r\n\r\n henhold til lov om aktiveringsordning ved hjemmehjælp og dagpasning for børn.  \r\n\r\n Det fastslås endvidere, at kassen ikke bliver ansvarlig for fejludbetalinger,  \r\n\r\n der skyldes kommunen. </P>  \r\n\r\n<P>Ad nr. 3 </P>  \r\n\r\n<P>Der er tale om en præcisering af, at det kun er beskæftigelse i  \r\n\r\n aktiveringsordningen, der ikke kan medregnes i arbejdsperioderne efter § 55.  \r\n\r\n</P>  \r\n\r\n<P>Ad nr. 4, 5 og 7 </P>  \r\n\r\n<P>Der er tale om redaktionelle ændringer og en tilføjelse, idet  \r\n\r\n orlovsordningerne også omfatter deltidsforsikrede. </P>  \r\n\r\n<P>Ad nr. 6 </P>  \r\n\r\n<P>Ændringen er en følge af, at lov om orlovsydelse til uddannelse også  \r\n\r\n gælder for deltidsbeskæftigede. </P>  \r\n\r\n<P>Ad nr. 8 </P>  \r\n\r\n<P>Som det fremgår af bemærkningerne til nr. 10 i lovforslaget, kan det ikke  \r\n\r\n udelukkes, at et medlem med orlov til uddannelse kan have arbejde eller  \r\n\r\n indtægt. Ved ændringsforslaget indsættes bestemmelse om fradrag i ydelsen i  \r\n\r\n lovteksten, ligesom i § 97 e, stk. 3, om fradrag i forældreorlovsydelse, og  \r\n\r\n der gælder således ens fradragsregler under de to orlovsordninger. </P>  \r\n\r\n<P>Ad nr. 9 </P>  \r\n\r\n<P>Ved bestemmelserne fastslås, at reglerne for refusion, for forseelser mod  \r\n\r\n kassen og for klage over en kasses afgørelser finder anvendelse. Det fastslås  \r\n\r\n endvidere, at kassen ikke bliver ansvarlig for fejludbetalinger, der skyldes  \r\n\r\n arbejdsformidlingen. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Kofod-Svendsen (KRF) </I></P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Arbejdsministerens supplerende bemærkninger til lovforslaget er </P>  \r\n\r\n<P>optrykt som bilag til tillægsbetænkningen. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det  \r\n\r\n stillede ændringsforslag. Flertallet har noteret sig arbejdsministerens  \r\n\r\n supplerende bemærkninger, der er optrykt som bilag til tillægsbetænkningen,  \r\n\r\n og har erklæret sig enigt heri. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget), som er med i aktiveringsaftalen, er endvidere af den mening, at  \r\n\r\n med 310.000 ledige må nye muligheder for at skaffe beskæftigelse afprøves for  \r\n\r\n at få flest muligt i beskæftigelse. </P>  \r\n\r\n<P>Aktiveringsaftalen indeholder selvfølgelig forslag, som ikke er blomster,  \r\n\r\n der er groet i SF's have. Sådan må det jo være, når mange partier er med i en  \r\n\r\n aftale. Men der er nye tiltag, der har elementer af forslag, SF tidligere har  \r\n\r\n fremsat: Det gælder jobrotation til uddannelse og til småbørnsforældre, der  \r\n\r\n kan få arbejdsfrihed i op til 36 uger på nedsat dagpengesats. SF havde  \r\n\r\n selvfølgelig helst set denne ordning med en ikke nedsat dagpengesats, men  \r\n\r\n støtter den foreliggende aftale. </P>  \r\n\r\n<P>Kommunerne får nu mulighed for at ansætte omsorgspersonale i børne- og  \r\n\r\n ældresektoren, hvor der er et stort behov for forbedringer. </P>  \r\n\r\n<P>Det var meget vigtigt for SF at fastholde, at VUS og ATB kan kombineres,  \r\n\r\n idet det netop er denne ordning, der har gjort VUS-ordningen til en succes.  \r\n\r\n Det er vigtigt, at personer, der mangler uddannelse, fortsat kan uddanne sig,  \r\n\r\n og efter SF's mening skal man videre ad denne vej. </P>  \r\n\r\n<P>Betaling for hjemmehjælp havde SF helst været foruden, men vi mener, det i  \r\n\r\n forhandlingerne er lykkedes at forhandle sådan, at ingen på almindelig  \r\n\r\n folkepension uden store formuer kommer til at betale for hjemmehjælp. </P>  \r\n\r\n<P>Vejet for og imod har SF valgt at være med i aktiveringsaftalen og  \r\n\r\n indstiller lovforslagene til vedtagelse. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse.</I>  </P>  \r\n\r\n<P>ÆndringsforslagAf <I>arbejdsministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B> I den under <I>nr. 1</I> foreslåede <I>§ 20 b</I> udgår  \r\n\r\n i <I>stk. 2</I> ordene &#187;tilskud efter lov om orlovsydelse til  \r\n\r\n uddannelse&#171;, og i stedet indsættes: &#187;tilskud efter lov om kommunal  \r\n\r\n beskæftigelsesindsats eller med tilskud efter lov om social bistand § 43,  \r\n\r\n stk. 8&#171;. </P>  \r\n\r\n<P>Bemærkninger Der er tale om en redaktionel rettelse og en tilføjelse for  \r\n\r\n så vidt angår tilskud efter lov om social bistand § 43, stk. 8. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Tommy Dinesen (SF) Pia Christmas-Møller (KF)  \r\n\r\n Kai Dige Bach (KF) Charlotte Antonsen (V) Helge Sander (V) Jørgen Winther (V)  \r\n\r\n Poul Nødgaard (FP) Lone Dybkjær (RV) Glønborg (KRF)</I>  <B>Bilag </B></P>  \r\n\r\n<P>Arbejdsministerens supplerende bemærkninger til L 285 </P>  \r\n\r\n<P> ARBEJDSMINISTERIETDen 11. juni 1992 </P>  \r\n\r\n<P> <I>Aktivering af ledige </I></P>  \r\n\r\n<P>Ad L 285 </P>  \r\n\r\n<P> I tilslutning til besvarelse af spørgsmål nr. 5 skal jeg meddele, at  \r\n\r\n ophør &#187;i utide&#171; i et aktiveringsjob (i henhold til forslag til lov  \r\n\r\n om aktiveringsordning ved hjemmehjælp og dagpasning af børn og forslag til  \r\n\r\n lov om aktiveringsordning for ledige på Bornholm) under ingen omstændigheder  \r\n\r\n får karantænemæssige konsekvenser, og at et sådant ophør ikke danner  \r\n\r\n selvstændigt grundlag for en rådighedsvurdering. </P>  \r\n\r\n<P>I tilslutning til besvarelse af spørgsmål 6 skal jeg for så vidt angår  \r\n\r\n<I>merbeskæftigelseskravet</I> med henvisning til sidste afsnit i svaret  \r\n\r\n meddele, at Arbejdsministeriet nu er nået frem til, at de nærmere regler kan  \r\n\r\n fastsættes således, at der bliver tale om fuld overensstemmelse med  \r\n\r\n ATB-lovens regler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1992"
        },
        {
            "displayName": "Accession",
            "displayValue": "199114K00285"
        },
        {
            "displayName": "Entydig dokumentidentifikation",
            "displayValue": "CL002324"
        },
        {
            "displayName": "Dato for førstegangsindlæggelse",
            "displayValue": "01/07/1992"
        },
        {
            "displayName": "Dato for indlæggelse",
            "displayValue": "01/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "285"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}