{
    "id": 183331,
    "title": "Bindende svar - Anvendelse af en rustvogn",
    "documentTypeId": "230",
    "isSagsforlobPeriodValid": true,
    "shortName": "AFG nr 9651 af 24/05/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bindende svar - Anvendelse af en rustvogn</p>\r\n<div class=\"Resume\">\r\n   <p class=\"TekstGenerel\">Skatterådet bekræfter, at spørger kan anvende en afgiftsfritaget rustvogn til transport af blomster og kranse i forbindelse med bisættelser og begravelser. Bedemanden kan også anvende rustvognen til transport af urner.</p>\r\n   <p class=\"TekstGenerel\">Skatterådet kan ligeledes bekræfte, at bedemandens honorar for transporten af blomster og kranse er momsfritaget.</p>\r\n</div>\r\n<p class=\"KapitelOverskrift2\">Skatterådsmøde 19. maj 2016 - SKM2016. 227. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan det bekræftes, at spørger kan køre blomsterkørsel (dvs. transportere blomster og kranse fra kirke til gravsted) i en rustvogn, og samtidigt opretholde afgiftsfritagelsen iht. registreringsafgiftslovens § 2, stk. 1, nr. 4?</p>\r\n<p class=\"Liste1\">\r\n   <span class=\"Liste1Nr\">2.</span> Kan det bekræftes, at spørger kan køre urnekørsel (dvs. transportere urner fra krematoriet til gravsted) i en rustvogn, der er afgiftsfritaget iht. registreringsafgiftslovens § 2, stk. 1, nr. 4?</p>\r\n<p class=\"Liste1\">\r\n   <span class=\"Liste1Nr\">3.</span> Såfremt der svares ja til spørgsmål 1, kan det så bekræftes at bedemandens honorar for at transportere blomster og kranse fra kirken til gravsted, er momsfritaget som en ydelse i direkte tilknytning til en bisættelse - Jf. momslovens § 13, stk. 1, nr. 16, hvis blomsterkørslen foretages i en rustvogn?</p>\r\n<p class=\"Liste1\">\r\n   <span class=\"Liste1Nr\">4.</span> Kan det bekræftes, at bedemandens honorar for at transportere blomster og kranse fra kirken til gravsted, er momsfritaget som en ydelse i direkte tilknytning til en bisættelse - jf. momslovens § 13, stk. 1, nr. 16, hvis blomsterkørslen foretages i en varevogn?</p>\r\n<p class=\"BilagtekstListe\">Svar</p>\r\n<p class=\"Liste1\">\r\n   <span class=\"Liste1Nr\">1.</span> Ja</p>\r\n<p class=\"Liste1\">\r\n   <span class=\"Liste1Nr\">2.</span> Ja</p>\r\n<p class=\"Liste1\">\r\n   <span class=\"Liste1Nr\">3.</span> Ja</p>\r\n<p class=\"Liste1\">\r\n   <span class=\"Liste1Nr\">4.</span> Ja</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger, der er medlem af en brancheforeningen, er i tvivl om hvorvidt det, dels er lovligt at anvende en rustvogn til blomster- og urnekørsel, dels om der skal betales moms af transport af blomster og kranse fra kirke til gravsted.</p>\r\n<p>Ved henvendelse til vores øvrige medlemmer har det vist sig at også andre bedemænd, er i tvivl om samme spørgsmål.</p>\r\n<p>Brancheforeningen har derfor på vegne af spørger påtaget sig at få sagen afklaret via denne anmodning om bindende svar.</p>\r\n<p>Spørger er en almindelig bedemandsvirksomhed, der mod honorar forestår begravelser og bisættelser.</p>\r\n<p>Som én ud af mange ydelser for de pårørende påtager spørger sig at transportere blomster fra kirken til gravstedet, hvor den afdøde skal stedes til hvile. Denne transport er hidtil foretaget ved anvendelse af en varevogn. I en del tilfælde kunne det dog være praktisk at anvende rustvognen til formålet, da den alligevel anvendes i forbindelse med transport af den afdøde fra kirken til gravstedet.</p>\r\n<p>Herudover transporterer spørger urner fra krematoriet til gravsted. Denne transport kan både foretages i varevogn og rustvogn.</p>\r\n<p>Det bemærkes at rustvognen ikke er forsynet med andet udstyr end det der er nødvendigt for at transportere kister.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>\r\n   <span class=\"Underline\">Ad spørgsmål 1 og 2</span>\r\n</p>\r\n<p>Ifølge registreringsafgiftsloven er en rustvogn afgiftsfritaget iht. registreringsafgiftslovens § 2, stk. 1, nr. 4.</p>\r\n<p>Som følge af afgiftsfritagelsen må en rustvogn udelukkende anvendes til rustvognskørsel.</p>\r\n<p>Efter vores opfattelse er transport af blomster fra kirken en ydelse der ligger i direkte og nær tilknytning til rustvognskørsel, der efter vores opfattelse ikke diskvalificerer fra afgiftsfritagelsen.</p>\r\n<p>\r\n   <span class=\"Underline\">Ad spørgsmål 3 og 4</span>\r\n</p>\r\n<p>Ydelser i direkte tilknytning til begravelser og bisættelser er ifølge momslovens § 13, stk. 1, nr. 16 momsfritaget.</p>\r\n<p>Efter vores opfattelse er transport af blomster og kranse en ydelse i direkte tilknytning til begravelser og bisættelser, og den kan derfor udføres momsfrit, hvad enten blomsterne/kransene transporteres i en rustvogn eller i en varevogn.</p>\r\n<p>\r\n   <span class=\"Bold\">SKATs indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at spørger kan køre blomsterkørsel (dvs. transportere blomster og kranse fra kirke til gravsted) i en rustvogn, og samtidigt opretholde afgiftsfritagelsen iht. registreringsafgiftslovens § 2, stk. 1, nr. 4.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Underline\">Registreringsafgiftslovens § 2, stk. 1:Fritaget for afgift er</span>\r\n</p>\r\n<p>(. . .)</p>\r\n<p>4) ambulancer og rustvogne, der specielt er indrettet og udelukkende anvendes til ambulance- og rustvognskørsel.</p>\r\n<p>(. . .)</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n   <span class=\"Underline\">Den juridiske vejledning 2016-1, afsnit E.</span> <span class=\"Underline\">A.</span> <span class=\"Underline\">8.1.3.2</span></p>\r\n<p>\r\n   <span class=\"Bold\">\"</span>\r\n   <span class=\"Underline\">Køretøjer til kongehuset, staten, brandslukning, redningstjeneste mv.</span> Afgiftsfritagelsen gælder for køretøjer, der er indrettet til transport af kister og udelukkende benyttes til rustvognskørsel. Et køretøj kan ikke godkendes som rustvogn, hvis det er forsynet med indretninger eller udstyr, fx anhængertræk, så køretøjet kan bruges til andet formål (fx godstransport) \".</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Spørger ønsker, at anvende rustvognen til at transportere blomster og kranse fra bisættelsen eller begravelsen til gravstedet.</p>\r\n<p>Det fremgår af registreringsafgiftslovens § 2, stk. 1, nr. 4, at en rustvogn er afgiftsfritaget, når den er indrettet og udelukkende anvendes til rustvognskørsel.</p>\r\n<p>Det er SKATs opfattelse, at transport af blomster og kranse fra kapel eller kirker til gravstedet i forbindelse med en bisættelse eller begravelse sker i direkte tilknytning til transporten af kisten. SKAT finder på den baggrund, at transport af blomster sammen med kisten eller i øvrigt i forbindelse med transport af kisten fra kapel eller kirke til gravsted ved begravelse eller bisættelse falder inden for formålet med afgiftsfritagelsen for rustvogne, der udelukkende anvendelse til rustvognskørsel.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 1 besvares med \"Ja\".</p>\r\n<p>\r\n   <span class=\"Underline\">Spørgsmål 2</span>\r\n</p>\r\n<p>Det ønskes bekræftet, at spørger kan køre urnekørsel (dvs. transportere urner fra krematoriet til gravsted) i en rustvogn, der er afgiftsfritaget iht. registreringsafgiftslovens § 2, stk. 1, nr. 4.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Se spørgsmål 1</p>\r\n<p>\r\n   <span class=\"Italic\">Praksis</span>\r\n</p>\r\n<p>Se spørgsmål 1</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Det ønskes bekræftet, at en bedemand kan anvende en rustvogn til kørsel med urner fra krematoriet til gravstedet.</p>\r\n<p>Registreringsafgiftsloven angiver, at en rustvogn udelukkende skal anvendes til rustvognskørsel. Kørsel med en urne kan efter SKATs opfattelse sidestilles med kørsel med en kiste, og falder ind under betegnelsen \"rustvognskørsel\" i registreringsafgiftslovens § 2, stk. 1, nr. 4.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 2 besvares med \"Ja\".</p>\r\n<p>\r\n   <span class=\"Underline\">Spørgsmål 3</span>\r\n</p>\r\n<p>Hvis spørgsmål 1 besvares med ja, ønskes det bekræftet, at bedemandens honorar for at transportere blomster og kranse fra kirke til gravsted, er momsfritaget som en ydelse i direkte tilknytning til en bisættelse, jf. momslovens § 13, stk. 1, nr. 16, hvis blomsterkørslen foretages i en rustvogn.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Underline\">Momslovens § 13, stk. 1, nr. 16, har følgende ordlyd:</span>\r\n</p>\r\n<p>\"13. Følgende varer og ydelser er fritaget for afgift:</p>\r\n<p>[. . . ]</p>\r\n<p>16) Ydelser i direkte tilknytning til bisættelser. \"</p>\r\n<p>Der er ingen tilsvarende bestemmelse i momssystemdirektivet. Direktivet indeholder imidlertid i artikel 371, en særlig undtagelse for de stater, der var medlem af Fællesskabet pr. 1. januar 1978. Denne undtagelsesbestemmelse har følgende ordlyd:</p>\r\n<p>\"De medlemsstater, som pr. 1. januar 1978 fritog de transaktioner, der er anført i bilag X, del B, kan fortsætte med at fritage dem på de betingelser, der var gældende i hver af de berørte medlemsstater på samme dato.\"</p>\r\n<p>Det er med hjemmel i momssystemdirektivets artikel 371, muligt for Danmark fortsat at momsfritage ydelser i direkte tilknytning til bisættelser og begravelser.</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n   <span class=\"Underline\">Den juridiske vejledning 2016-1, afsnit D.</span> <span class=\"Underline\">A.</span> <span class=\"Underline\">5.16, Bedemandsvirksomhed (uddrag)</span></p>\r\n<p>\r\n   <span class=\"Bold\">\"</span>Momsfritagne ydelser</p>\r\n<p>SKAT betragter følgende ydelser som leveret i direkte tilknytning til bisættelser eller begravelser:</p>\r\n<p>Udlejning af gravsted og kapel</p>\r\n<p>Erhvervelse og fornyelse af retten til et gravsted</p>\r\n<p>Ligbrænding, herunder opbevaring af kister i kølerum</p>\r\n<p>Gravning og tilkastning af grav</p>\r\n<p>Nedsætning af urne</p>\r\n<p>Flytning af kister og urner</p>\r\n<p>Ligbæring</p>\r\n<p>Ligvognskørsel</p>\r\n<p>Klokkeringning</p>\r\n<p>Orgelspil samt anden musik og sang i kapellet</p>\r\n<p>Ordning af papirer og assistance i forbindelse med bisættelsen/begravelsen.</p>\r\n<p>\r\n   <span class=\"Italic\">Se også</span>\r\n</p>\r\n<p>Se afsnit D. A. 22.16 om rustvogne.</p>\r\n<p>\r\n   <span class=\"Italic\">Varer er ikke omfattet af momsfritagelsen</span>\r\n</p>\r\n<p>Bestemmelsen omfatter kun ydelser. Der skal derfor betales moms i forbindelse med levering af varer mv. i tilknytning til bisættelser og begravelser, herunder kister, ligklæder, lys i kirken, blomster til udsmykning, trykte sange og lignende.\"</p>\r\n<p>\r\n   <span class=\"Italic\">Begrundelse</span>\r\n</p>\r\n<p>SKAT betragter bedemandens ydelse med at transportere blomster og kranse fra kirke til gravsted, som leveret i direkte tilknytning til bisættelser og begravelser, jf. momslovens § 13, stk. 1, nr. 16.</p>\r\n<p>Momsfritagelsen er ikke betinget af, om flytningen foretages i en rustvogn eller på anden måde.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 3 besvares med \"Ja\".</p>\r\n<p>\r\n   <span class=\"Underline\">Spørgsmål 4</span>\r\n</p>\r\n<p>Det ønskes bekræftet, at bedemandens honorar for at transportere blomster fra kirke til gravsted, er momsfritaget som en ydelse i direkte tilknytning til en bisættelse, jf. momslovens § 13, stk. 1, nr. 16, hvis blomsterkørslen foretages i en varevogn.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Se under spørgsmål 3.</p>\r\n<p>\r\n   <span class=\"Italic\">Praksis</span>\r\n</p>\r\n<p>Se under spørgsmål 3.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>SKAT betragter bedemandens ydelse med at transportere blomster og kranse fra kirke til gravsted, som leveret i direkte tilknytning til bisættelser og begravelser, jf. momslovens § 13, stk. 1, nr. 16.</p>\r\n<p>Momsfritagelsen er ikke betinget af, om flytningen foretages i en varevogn eller på anden måde.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 4 besvares med \"Ja\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder SKATs indstilling og begrundelse</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2016"
        },
        {
            "displayName": "Accession",
            "displayValue": "X20160965101"
        },
        {
            "displayName": "Entydig dokumentidentifikation",
            "displayValue": "AN012659"
        },
        {
            "displayName": "Dato for indlæggelse",
            "displayValue": "17/01/2018"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9651"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "24/05/2016"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "16-0252602"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}