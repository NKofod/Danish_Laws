{
    "id": 133115,
    "title": "Bekendtgørelse om tilsyn med kommunernes overholdelse af reglerne om de sagsbehandlingsskridt, som kommunerne skal foretage ved jobsamtaler i henhold til bekendtgørelse om matchvurdering (visitationstilsyn)",
    "documentTypeId": "60",
    "isSagsforlobPeriodValid": true,
    "shortName": "BEK nr 1002 af 19/08/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilsyn med kommunernes overholdelse af reglerne om de sagsbehandlingsskridt, som kommunerne skal foretage ved jobsamtaler i henhold til bekendtgørelse om matchvurdering (visitationstilsyn)</p>\n      <p class=\"Indledning2\">I medfør af § 4 a, stk. 2, i lov om en aktiv beskæftigelsesindsats, jf. lovbekendtgørelse nr. 1428 af 14. december 2009, fastsættes efter forhandling med Beskæftigelsesrådet:</p>\n      <p class=\"ParagrafGruppeOverskrift\"><span id=\"Kap0_X1\">Formål</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Tilsynet skal medvirke til at sikre, at sagsbehandlingen i kommunerne er professionel og af en høj kvalitet, samt at kommunerne har en ensartet praksis ved gennemførelsen af samtaler i det individuelle kontaktforløb (jobsamtaler) med den enkelte ledige.</p>\n      <p class=\"ParagrafGruppeOverskrift\"><span id=\"Kap0_X2\">Anvendelsesområde mv.</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Arbejdsdirektoratet (direktoratet) fører tilsyn med, om kommunen foretager de sagsbehandlingsskridt, som den skal foretage ved jobsamtaler, jf. Arbejdsmarkedsstyrelsens bekendtgørelse om matchvurdering.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Direktoratet fører kun tilsyn med sager om personer, der får kontanthjælp eller starthjælp. Personerne skal endvidere tilhøre målgrupperne i lov om en aktiv beskæftigelsesindsats § 2, nr. 2 og 3.</p>\n      <p class=\"ParagrafGruppeOverskrift\"><span id=\"Kap0_X3\">Central stikprøvekontrol</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Direktoratet fører tilsyn med kommunerne ved en central stikprøvekontrol.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Direktoratet afgør størrelsen og sammensætningen af stikprøven og giver kommunen besked.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Direktoratet kan til brug for stikprøvekontrollen indhente oplysninger fra det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats, om de sagsbehandlingsskridt, kommunen har foretaget.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Direktoratet kan også indhente oplysninger til stikprøvekontrollen ved, at kommunen sender kopi af det relevante materiale i sagen til direktoratet.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Kommunen skal sende materialet efter stk. 2 til direktoratet senest 14 dage efter, at direktoratet har bedt om det. Hvis kommunen ikke kan sende materialet inden for fristen, skal den oplyse hvorfor, og hvornår materialet vil blive sendt.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Direktoratet kan indhente yderligere oplysninger til brug for vurderingen af sager.</p>\n      <p class=\"ParagrafGruppeOverskrift\"><span id=\"Kap0_X4\">Refusion</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Hvis direktoratet konstaterer, at kommunen ikke har foretaget de foreskrevne sagsbehandlingsskridt på det korrekte tidspunkt, mister den retten til refusion af udbetalt kontant- eller starthjælp til den pågældende ledige. Kommunen mister retten til refusion fra den dato, hvor sagsbehandlingsskridtet skulle være foretaget, og frem til dagen før den har foretaget sagsbehandlingsskridtet.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Kommunen skal over for direktoratet dokumentere, at den har foretaget de manglende sagsbehandlingsskridt.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Kommunen skal sørge for, at der ikke sker anmeldelse af det beløb, som den ikke har ret til refusion for. Hvis kommunen har anmeldt beløbet til refusion, skal den berigtige anmeldelsen.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Anmeldelse til refusion og eventuel berigtigelse er undergivet kommunens revisors sædvanlige kontrol.</p>\n      <p class=\"ParagrafGruppeOverskrift\"><span id=\"Kap0_X5\">Resultatet af tilsynet</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Direktoratet meddeler sin vurdering af den enkelte sag til kommunen, herunder om den mister retten til refusion i en periode.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Vurderer direktoratet, at kommunen ikke har foretaget de sagsbehandlingsskridt, der følger af Arbejdsmarkedsstyrelsens bekendtgørelse om matchvurdering, hører direktoratet kommunen. Kommunen har 14 dage til at komme med bemærkninger. Direktoratet meddeler herefter sin endelige vurdering af sagen.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Kommunen skal sammen med svaret på høringen oplyse direktoratet om, hvor meget kontant- eller starthjælp der er udbetalt i perioden, samt størrelsen på det mistede refusionsbeløb.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Direktoratet giver kommunalbestyrelsen en samlet meddelelse om resultatet af tilsynet og orienterer samtidig kommunens revisor. Meddelelsen gives senest 3 måneder efter afslutningen af tilsynet. Hvis meddelelsen ikke kan gives inden for fristen, oplyser direktoratet kommunen om årsagen hertil, og om hvornår den kan forvente meddelelsen.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Direktoratet kan sammen med meddelelsen anmode kommunen om at gøre rede for forhold, som er konstateret ved tilsynet.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Foreligger der ikke retningslinjer eller beskrivelser af forretningsgange for sagsbehandlingen i kommunen, kan direktoratet henstille, at der bliver udarbejdet sådanne. Udarbejdelsen skal ske med inddragelse af kommunens revisor.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Konstaterer direktoratet ved tilsynet, at særlige forhold gør sig gældende, fx en særlig høj fejlprocent eller særligt alvorlige fejl, kan direktoratet indlede en dialog med kommunen om forholdet.</p>\n      <p class=\"ParagrafGruppeOverskrift\"><span id=\"Kap0_X6\">Offentliggørelse af resultaterne af tilsynet</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Direktoratet offentliggør løbende resultaterne af stikprøvekontrollen for de enkelte kommuner på direktoratets hjemmeside og i rapportform.</p>\n      <p class=\"ParagrafGruppeOverskrift\"><span id=\"Kap0_X7\">Ikrafttræden mv.</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 24. august 2010 og finder anvendelse ved tilsyn vedrørende jobsamtaler, der er afholdt den 20. april 2010 eller senere.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Bekendtgørelse nr. 1714 af 21. december 2006 om tilsyn med kommunernes overholdelse af reglerne om de sagsbehandlingsskridt, som kommunerne skal foretage ved samtaler i det individuelle kontaktforløb (visitationstilsyn) ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsdirektoratet, den 19. august 2010</P><P CLASS=SIGN1 ALIGN=\"CENTER\">Jesper Hartvig Pedersen</P><P CLASS=SIGN2 ALIGN=\"RIGHT\">/ Morten Bergulf</P></DIV>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2010"
        },
        {
            "displayName": "Accession",
            "displayValue": "B20100100205"
        },
        {
            "displayName": "Entydig dokumentidentifikation",
            "displayValue": "BE004291"
        },
        {
            "displayName": "Dato for førstegangsindlæggelse",
            "displayValue": "21/08/2010"
        },
        {
            "displayName": "Dato for indlæggelse",
            "displayValue": "21/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1002"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "19/08/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 10-22-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}