{
    "id": 109461,
    "title": "1991 BTL 203   BETÆNKNING OVER FORSLAG TIL LOV OM ÆNDRING AF FORSKELLIGE LOVE (FORBEDRING   AF DEN KOMMUNALE RESTANCEINDDRIVELSE)    NR L 203 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 203",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 203 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige love (Forbedring  \r\n\r\n af den kommunale restanceinddrivelse) <BR>  \r\n\r\n Nr L 203 1991-92, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19920326 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. Et af udvalgets spørgsmål og ministerens besvarelse </P>  \r\n\r\n<P>heraf er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Grindsted  \r\n\r\n Kommune. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret</I> . </P>  \r\n\r\n<P>Et mindretal (Socialdemokratiets medlemmer af udvalget) støtter, at  \r\n\r\n kommuner og amtskommuner med vedtagelsen af lovforslaget får mulighed for at  \r\n\r\n forbedre restanceinddrivelsen. </P>  \r\n\r\n<P>Mindretallet finder fortsat, at indenrigsministerens overslag over  \r\n\r\n kommunernes provenu er urealistisk, hvorfor mindretallet tager forbehold over  \r\n\r\n for denne del af bemærkningerne. </P>  \r\n\r\n<P>Et andet mindretal (Socialistisk Folkepartis medlem af udvalget) er enig  \r\n\r\n i, at gæld til det offentlige selvfølgelig skal betales og i den forbindelse  \r\n\r\n inddrives, eventuelt ved udpantning. Det er nødvendigt at fastslå, at  \r\n\r\n initiativerne herom skal stå rimeligt mål med det beløb, der skal inddrives,  \r\n\r\n og hensyn skal tages til mennesker, der sker inddrivelse af gæld fra, således  \r\n\r\n at disse ikke drives ud i social deroute af denne inddrivelse. Så kan det  \r\n\r\n nemlig vise sig, at det bliver en boomerang for den kommunale økonomi. </P>  \r\n\r\n<P>Under disse forudsætninger indstiller mindretallet lovforslaget til  \r\n\r\n vedtagelse. </P>  \r\n\r\n<P>Et tredje mindretal (Fremskridtspartiets medlem af udvalget) udtaler  \r\n\r\n følgende: </P>  \r\n\r\n<P>Lovforslaget er en del af den aftale, der blev indgået den 11. juni 1991  \r\n\r\n mellem regeringen og kommunerne om den kommunale økonomi for 1992-1994. </P>  \r\n\r\n<P>Det havde, som nævnt ved tidligere lejligheder, været ønskeligt, at  \r\n\r\n lovforslaget var blevet fremsat på et langt tidligere tidspunkt. </P>  \r\n\r\n<P>Mindretallet er positivt indstillet til de elementer, som lovforslaget  \r\n\r\n indeholder, til bedring af restanceinddrivelsen. </P>  \r\n\r\n<P>De personer, som er i restance, må naturligvis i højere grad være med til  \r\n\r\n at betale de omkostninger, der er forbundet med at inddrive restancen. </P>  \r\n\r\n<P>Mindretallet stiller sig tvivlende over for, at lovforslaget skulle  \r\n\r\n indeholde en forbedring af kommunernes og amtskommunernes økonomi på 162 mio.  \r\n\r\n kr. pr. år. </P>  \r\n\r\n<P>Desværre bliver det aldrig afklaret, om mindretallet har ret i ovenfor  \r\n\r\n nævnte antagelse. </P>  \r\n\r\n<P>Hanne Andersen (S) Bakholt (S) Poul Erik Dyrlund (S) Holger Graversen (S)  \r\n\r\n Klaus Hækkerup (S) fmd. <I>Peder Sass (S) Stavad (S) Lilli Gyldenkilde (SF)  \r\n\r\n Lis Noer Holmberg (CD) Karen Højte Jensen (KF) John Vinther (KF) Per Tærsbøl  \r\n\r\n (KF) Erik Larsen (V) Mejdahl (V) Poul Nødgaard (FP)</I> nfmd. <I>Ole Vig  \r\n\r\n Jensen (RV) Glønborg (KRF)</I>  <B>Bilag </B></P>  \r\n\r\n<P>Et af udvalgets spørgsmål til indenrigsministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål: </I></P>  \r\n\r\n<P> Vil de 162 mio. kr., der er anført i bemærkningerne til lovforslaget, på  \r\n\r\n nogen måde blive modregnet i bloktilskuds- eller andre udligningsordninger?  \r\n\r\n</P>  \r\n\r\n<P> <I>Svar: </I></P>  \r\n\r\n<P> I regeringens aftale med Kommunernes Landsforening af 11. juni 1991  \r\n\r\n indgår følgende formulering vedrørende lovforslag om forbedret  \r\n\r\n restanceinddrivelse m.v.: </P>  \r\n\r\n<P>&#187;Parterne har noteret sig, at der nu er gennemført en række forslag,  \r\n\r\n der giver kommunerne forbedrede muligheder for restanceinddrivelse. </P>  \r\n\r\n<P>Der vil endvidere i samarbejde blive udarbejdet yderligere lovforslag med  \r\n\r\n kommunalt provenu (gebyrer i forbindelse med restanceinddrivelse m.v.). De  \r\n\r\n nye forslag forudsættes at indeholde en forbedring for den kommunale økonomi  \r\n\r\n på 100 mio. kr. i 1992 og de følgende år. Hvis forslagene ikke gennemføres,  \r\n\r\n vil beløbet blive kompenseret kommunerne.&#171; </P>  \r\n\r\n<P>Tilsvarende formuleringer er optaget i aftalerne af samme dato med  \r\n\r\n Amtsrådsforeningen samt Københavns og Frederiksberg Kommuner. Der er heri  \r\n\r\n anført beløb på henholdsvis 50, 10 og 2 mio. kr., således at den i aftalerne  \r\n\r\n forudsatte forbedring for den samlede kommunale økonomi tilsammen andrager de  \r\n\r\n i lovforslagets bemærkninger anførte 162 mio. kr. </P>  \r\n\r\n<P>Aftalerne indebærer, at der ikke vil blive foretaget modregning i  \r\n\r\n bloktilskuddene for økonomiske forbedringer i medfør af lovforslagene om  \r\n\r\n forbedret restanceinddrivelse m.v. svarende til de anførte beløb. Modregning  \r\n\r\n i bloktilskuddene vil således alene komme på tale i det omfang, de økonomiske  \r\n\r\n forbedringer overstiger disse beløb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/1992"
        },
        {
            "displayName": "Accession",
            "displayValue": "199114K00203"
        },
        {
            "displayName": "Entydig dokumentidentifikation",
            "displayValue": "CL002260"
        },
        {
            "displayName": "Dato for førstegangsindlæggelse",
            "displayValue": "01/04/1992"
        },
        {
            "displayName": "Dato for indlæggelse",
            "displayValue": "01/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "203"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}