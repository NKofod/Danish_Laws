{
    "id": 106001,
    "title": "1985 BSF 41   FORSLAG TIL FOLKETINGSBESLUTNING OM OPRETTELSE AF EN OPSØGENDE   UNGDOMSRÅDGIVNINGSVIRKSOMHED ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 41 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af en opsøgende  \r\n\r\n ungdomsrådgivningsvirksomhed </P>  \r\n\r\n<P></P>  \r\n\r\n<P>Fremsat af Carsten Andersen (SF) Inger Harms (SF) Leif Hermann (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 12. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Regeringen pålægges at udarbejde forslag til lov om opsøgende og </P>  \r\n\r\n<P>koordinerende ungdomsrådgivningsvirksomhed indeholdende </P>  \r\n\r\n<P>bestemmelser om: </P>  \r\n\r\n<P>1. Ungdomsråd </P>  \r\n\r\n<P>Der skal i hver kommune oprettes et ungdomsråd. </P>  \r\n\r\n<P>Ungdomsrådet skal sikre de unge indflydelse og medbestemmelse på </P>  \r\n\r\n<P>kommunale forhold af betydning for unge. </P>  \r\n\r\n<P>Ungdomsrådet finansieres ved afsættelse af et fast beløb på 50 kr. </P>  \r\n\r\n<P>pr. indbygger mellem 10 og 26 år. </P>  \r\n\r\n<P>Ungdomsrådet vælges blandt kommunens unge i alderen 14-24 år. </P>  \r\n\r\n<P>Ungdomsrådet ansætter selv medhjælp. </P>  \r\n\r\n<P>2. Ungdomsteam </P>  \r\n\r\n<P>Der skal i hver kommune oprettes et ungdomsteam bestående af </P>  \r\n\r\n<P>repræsentanter fra de institutioner, organisationer, nævn eller </P>  \r\n\r\n<P>kontorer, der arbejder med løsning af ungdomsproblemer eller er </P>  \r\n\r\n<P>beskæftiget med service eller forebyggende arbejde. </P>  \r\n\r\n<P>Ungdomsteamet skal udøve den overordnede samordning af vejledningen </P>  \r\n\r\n<P>på lokalt plan. Ungdomsteamet skal medinddrages i planlægningen af </P>  \r\n\r\n<P>såvel uddannelsesaktiviteter som beskæftigelsesaktiviteter. </P>  \r\n\r\n<P>Offentlige instanser eller organisationer, som ved lov er tillagt </P>  \r\n\r\n<P>opgaver i forbindelse med ungdomsproblemer, service eller </P>  \r\n\r\n<P>forebyggelse, skal deltage i ungdomsteamet. </P>  \r\n\r\n<P>Såfremt en institution m.v. ikke samarbejder i ungdomsteamet, kan </P>  \r\n\r\n<P>tilsynsrådet pålægge pågældende institution m.v. at følge </P>  \r\n\r\n<P>ungdomsteamets beslutninger. </P>  \r\n\r\n<P>Ungdomsrådet er repræsenteret i ungdomsteamet. </P>  \r\n\r\n<P>3. Åben ungdomsrådgivning </P>  \r\n\r\n<P>I hver kommune skal der etableres mindst en åben rådgivning, som dels </P>  \r\n\r\n<P>virker opsøgende på gadeplan og i miljøerne og dels stiller viden </P>  \r\n\r\n<P>til rådighed, formidler kontakt og udøver social-, psykologisk, </P>  \r\n\r\n<P>arbejdsmarkeds-, uddannelses- og boligmæssig vejledning. </P>  \r\n\r\n<P>Ungdomsrådgivningen skal være vederlagsfri og anonym. </P>  \r\n\r\n<P>Ungdomsrådgivningen kan iværksætte eller yde tilskud til uddannelser, </P>  \r\n\r\n<P>kurser samt kontakt- og informationsordninger for unge. </P>  \r\n\r\n<P>Ungdomsrådgivningen er sekretariat for ungdomsteamet. </P>  \r\n\r\n<P>Ungdomsrådgivningen skal være til rådighed for enhver under 26 år, </P>  \r\n\r\n<P>men kan i det enkelte tilfælde fortsætte ud over det 25. år. </P>  \r\n\r\n<P>Ungdomsrådgivningen samarbejder på det overordnede plan med andre </P>  \r\n\r\n<P>myndigheder, men må i de enkelte sager kun efter aftale med den </P>  \r\n\r\n<P>enkelte unge tage kontakt og samarbejde med andre myndigheder. </P>  \r\n\r\n<P>I større byer skal oprettes ungdomsrådgivninger i de forskellige </P>  \r\n\r\n<P>bydele, således at den enkelte åbne rådgivning er almindeligt </P>  \r\n\r\n<P>kendt i kvarteret og kan indgå i den almindelige påvirkning af </P>  \r\n\r\n<P>miljøet. </P>  \r\n\r\n<P>Ungdomsrådet skal mindst en gang årligt på en åben konference drøfte </P>  \r\n\r\n<P>rådgivningens virksomhed. </P>  \r\n\r\n<P>Udgifterne til ungdomsrådgivningen afholdes med 25 pct. af kommunen, </P>  \r\n\r\n<P>25 pct. af amtskommunen og 50 pct. af staten med et samlet beløb </P>  \r\n\r\n<P>svarende til 500 kr. for hver ung under 26 år i kommunen. </P>  \r\n\r\n<P>Beløb, der efter ovennævnte beløbsramme ikke anvendes i den enkelte </P>  \r\n\r\n<P>kommune, henføres til en særlig ungdomsfond, som har til formål at </P>  \r\n\r\n<P>finansiere projekter, der har særlig interesse til forbedring af </P>  \r\n\r\n<P>levevilkår for børn og unge. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Forslaget sigter mod at involvere ungdommen i løsning af de </P>  \r\n\r\n<P>individuelle og samfundsproblemer, der opstår og hersker for unge </P>  \r\n\r\n<P>overalt i samfundet. Forslaget vil også løse </P>  \r\n\r\n<P>koordineringsproblemer og give mulighed for, at </P>  \r\n\r\n<P>kompetenceproblemerne imellem de talrige vejledningsordninger, der </P>  \r\n\r\n<P>retter sig mod unge, kan løses mellem de forskellige instanser. De </P>  \r\n\r\n<P>børn og unge, vi ser rundt omkring os i dag, er dem, der som </P>  \r\n\r\n<P>voksne skal bære samfundet videre. </P>  \r\n\r\n<P>Det ved alle, men hverken regering eller hovedparten handler i </P>  \r\n\r\n<P>overensstemmelse med denne banale logik. </P>  \r\n\r\n<P>Selv om der er sket en indsats imod ungdomsarbejdsløsheden og imod </P>  \r\n\r\n<P>uddannelsesløsheden, så har vi i dag stadig ca. 60.000 </P>  \r\n\r\n<P>registrerede ungdomsarbejdsløse; dertil er der dukket en </P>  \r\n\r\n<P>restgruppe på 40.000 ikke-uddannelsessøgende uden for </P>  \r\n\r\n<P>arbejdsstyrken op, en gruppe, som regeringen sætter spørgsmålstegn </P>  \r\n\r\n<P>ved om den offentlige indsats skal indrettes på at opfange. Dette </P>  \r\n\r\n<P>forslag vil ikke alene sigte mod denne gruppe, men også </P>  \r\n\r\n<P>medinddrage de 60.000 ledige unge, hvoraf ca. 15.000 venter på </P>  \r\n\r\n<P>lære- eller praktikplads. Antallet af unge enlige mødre er stærkt </P>  \r\n\r\n<P>voksende. 17.000 er anbragt uden for eget hjem, </P>  \r\n\r\n<P>ungdomskriminaliteten vokser, medens vi også kriminaliserer stadig </P>  \r\n\r\n<P>flere af de unges handlinger. Mest foruroligende er børns og unges </P>  \r\n\r\n<P>selvmord og selvmordsforsøg, som af alle erkendes at være råb om </P>  \r\n\r\n<P>hjælp, råb om at blive hørt i denne tiltagende usolidariske og </P>  \r\n\r\n<P>koldt teknologiske genopretningstid. </P>  \r\n\r\n<P>Sideløbende hermed stiger taksten for at være barn eller ung, det </P>  \r\n\r\n<P>være sig i vuggestue, børnehave, fritidshjem eller ungdomsklub. </P>  \r\n\r\n<P>Det er også et økonomisk spørgsmål, om barnet eller den unge er </P>  \r\n\r\n<P>omfattet af de forebyggende foranstaltninger. Hertil kommer, at de </P>  \r\n\r\n<P>ydelser, der gives unge, ofte tvinger dem ud i kriminalitet - </P>  \r\n\r\n<P>berigelser for at kunne eksistere i dette optimistiske </P>  \r\n\r\n<P>glamoursamfund. </P>  \r\n\r\n<P>25 pct. af alle børn og unge er på et eller andet tidspunkt ude i en </P>  \r\n\r\n<P>stærkt truet situation. </P>  \r\n\r\n<P>Når vi har råd til at købe jetjagere til 1.325.000.000 kr. for at </P>  \r\n\r\n<P>holde imaginære fjender væk, kan vi ikke forklare nogen, der er i </P>  \r\n\r\n<P>besiddelse af sund fornuft, at vi ikke har råd til at bekæmpe den </P>  \r\n\r\n<P>sociale trussel og fjende, der truer vore børn og unge. </P>  \r\n\r\n<P>Bemærkninger til forslagets enkelte led </P>  \r\n\r\n<P>Ungdomsrådet </P>  \r\n\r\n<P>I anledning af ungdomsåret er der udsendt en opfordring til </P>  \r\n\r\n<P>kommunerne om at oprette ungdomsråd. Dette er kun i meget ringe </P>  \r\n\r\n<P>omfang fulgt op af kommunerne. Der har også hersket meget delte </P>  \r\n\r\n<P>meninger om ungdomsrådene. Nogle har været direkte imod at give </P>  \r\n\r\n<P>unge mulighed for kvalificeret indflydelse/medbestemmelse på deres </P>  \r\n\r\n<P>egne forhold, medens andre har været imod at indføre et nyt </P>  \r\n\r\n<P>fremmedgørelsesorgan til fremme af pamperiet. Forslagsstillerne </P>  \r\n\r\n<P>mener, at begge dele er udtryk for mistillid til ungdommen. Der </P>  \r\n\r\n<P>skal opbygges valgregler til ungdomsrådet, som sikrer, at </P>  \r\n\r\n<P>kommunens forskellige bydele og interesse-/ungdomsorganisationer </P>  \r\n\r\n<P>er repræsenteret. Forslagsstillerne forudsætter, at denne del af </P>  \r\n\r\n<P>lovforslaget udarbejdes i samråd med Dansk Ungdoms Fællesråd (DUF) </P>  \r\n\r\n<P>og på baggrund af de erfaringer, der er opnået fra de eksisterende </P>  \r\n\r\n<P>ungdomsråd. </P>  \r\n\r\n<P>Det er vigtigt for ungdomsrådets selvstændige funktion, at det får </P>  \r\n\r\n<P>eget sekretariat, og at dette ansættes af ungdomsrådet. </P>  \r\n\r\n<P>Ungdomsrådet finansieres af kommunen på samme måde som </P>  \r\n\r\n<P>kommunalbestyrelsen. Det forudsættes, at der ydes betaling til </P>  \r\n\r\n<P>transport og tabt arbejdsfortjeneste, og at medlemmerne af </P>  \r\n\r\n<P>ungdomsrådet får tilbudt relevant kursus i kommunens og samfundets </P>  \r\n\r\n<P>funktion. </P>  \r\n\r\n<P>Ungdomsteam </P>  \r\n\r\n<P>I forbindelse med behandlingen af lov om ungdomsvejledning pegede </P>  \r\n\r\n<P>bl.a. Kommunernes Landsforening på koordineringsproblemerne og </P>  \r\n\r\n<P>kompetenceproblemerne, der eksisterer de forskellige </P>  \r\n\r\n<P>vejledningsordninger imellem. </P>  \r\n\r\n<P>Det er helt uantageligt, at unge går rundt og ikke kan komme ind på </P>  \r\n\r\n<P>relevant praktikplads, medens der er ledige praktikpladser, fordi </P>  \r\n\r\n<P>de etablerede vejledningsordninger ikke kan hitte ud af at </P>  \r\n\r\n<P>koordinere deres indsats og blive enige om, hvem der gør hvad. </P>  \r\n\r\n<P>Ungdomsteamet skal også være det første skridt på vejen til at </P>  \r\n\r\n<P>samordne de forskellige vejledningsordninger, så der er færrest </P>  \r\n\r\n<P>muligt. Forslagsstillerne forestiller sig ikke, at der kun skal </P>  \r\n\r\n<P>eksistere en vejledningsordning, men en betydelig begrænsning vil </P>  \r\n\r\n<P>være til brugerens fordel. </P>  \r\n\r\n<P>Ungdomsteamet skal først og fremmest bestå af de offentlige </P>  \r\n\r\n<P>instanser, der er sat til at forvalte de forskellige </P>  \r\n\r\n<P>vejledningsopgaver og arbejdsløshedsbekæmpelsesopgaver. </P>  \r\n\r\n<P>Disse institutioner, råd, nævn, eller hvad de nu hedder, behøver ikke </P>  \r\n\r\n<P>primært at have opgaver omkring ungdom, men selvfølgelig have </P>  \r\n\r\n<P>ungdom som brugere af institutionen. </P>  \r\n\r\n<P>Teammøderne skal holdes så hyppigt - f.eks. en gang ugentlig - at </P>  \r\n\r\n<P>arbejdet i de forskellige institutioner ikke stoppes eller løber </P>  \r\n\r\n<P>videre uden at være drøftet i teamet. </P>  \r\n\r\n<P>Ungdomsteamet skal ikke behandle enkeltsager vedrørende personer, men </P>  \r\n\r\n<P>skal være den krumtap, hvorom planlægning og koordinering af </P>  \r\n\r\n<P>uddannelsesaktiviteter og beskæftigelsesaktiviteter drejer. Den </P>  \r\n\r\n<P>kompetenceproblematik, der eksisterer imellem </P>  \r\n\r\n<P>arbejdsmarkedsnævnene og kommunerne, er hindrende for </P>  \r\n\r\n<P>gennemførelse af ordentlig planlægning på vejledningsområdet. </P>  \r\n\r\n<P>Ungdomsteamet har ansvaret for denne planlægning og for den </P>  \r\n\r\n<P>overordnede prioritering af ressourcefordelingen til iværksættelse </P>  \r\n\r\n<P>af forskellige projekter og foranstaltninger til bekæmpelse af </P>  \r\n\r\n<P>ungdomsarbejdsløshed eller uddannelsestiltag. </P>  \r\n\r\n<P>Der fratages således ikke de enkelte institutioner nogen selvstændig </P>  \r\n\r\n<P>funktion, men de underlægges ungdomsteamet i den overordnede </P>  \r\n\r\n<P>planlægning. Der hører en forpligtelse til til at deltage i </P>  \r\n\r\n<P>ungdomsteamet, idet institutionen forvalter offentlige midler. </P>  \r\n\r\n<P>Selv om kommunen er initiativtagende instans, så kan </P>  \r\n\r\n<P>kommunalbestyrelsen ikke tilsidesætte ungdomsteamets beslutninger </P>  \r\n\r\n<P>eller træffe beslutninger på dettes vegne. Ungdomsteamet er en </P>  \r\n\r\n<P>sammenblanding af kommunale, statslige og organisationsinteresser. </P>  \r\n\r\n<P>Da det kan forudses, at der kan opstå konfliktproblemer i </P>  \r\n\r\n<P>ungdomsteamet, indsættes den kommunale tilsynsmyndighed som </P>  \r\n\r\n<P>opmandsinstitution i konfliktsituationer, uden at det skal forstås </P>  \r\n\r\n<P>som en voldgiftsinstitution. Tilsynsmyndigheden er valgt ud fra </P>  \r\n\r\n<P>opfattelsen af, at den har bedre lokalt kendskab. </P>  \r\n\r\n<P>Ungdomsteamets udgifter afholdes af de deltagende institutioner. </P>  \r\n\r\n<P>Sekretariatsfunktioner udføres af ungdomsrådgivningen, hvorved </P>  \r\n\r\n<P>sikres en tæt kommunikation til de dagligdagsproblemer, kommunens </P>  \r\n\r\n<P>unge står over for. </P>  \r\n\r\n<P>Åben ungdomsrådgivning </P>  \r\n\r\n<P>Den åbne ungdomsrådgivning udvider den eksisterende kommunale </P>  \r\n\r\n<P>ungdomsrådgivning til at omfatte alle problemsæt, unge står over </P>  \r\n\r\n<P>for. Ungdomsrådgivningen er en kommunal institution, men ikke </P>  \r\n\r\n<P>henført til nogen særlig forvaltning, idet der netop ikke skal </P>  \r\n\r\n<P>være et særligt problemkriterium for at kunne komme i den åbne </P>  \r\n\r\n<P>ungdomsrådgivning. </P>  \r\n\r\n<P>Det er ikke tanken, at ungdomsrådgivningen skal omfatte </P>  \r\n\r\n<P>ekspertpersoner inden for alle områder, men der skal være </P>  \r\n\r\n<P>personale, der ved, hvor oplysningerne findes, og som kan skabe </P>  \r\n\r\n<P>kontakt mellem den unge/grupper af unge og den instans, der kan </P>  \r\n\r\n<P>løse det pågældende problem. </P>  \r\n\r\n<P>En række muligheder til bekæmpelse af ungdomsarbejdsløshed kan </P>  \r\n\r\n<P>udmærket igangsættes af unge selv med nogen sagkyndig støtte. En </P>  \r\n\r\n<P>sådan opgave er netop primært ungdomsrådgivningens: at sætte </P>  \r\n\r\n<P>grupper af unge i gang med løsning af konkrete opgaver. Den åbne </P>  \r\n\r\n<P>ungdomsrådgivning skal også kunne etablere kursus og uddannelser </P>  \r\n\r\n<P>specielt sammensat til de forskellige problemområder, der opstår i </P>  \r\n\r\n<P>den enkelte rådgivnings arbejdsområde. Sådanne kurser skal kunne </P>  \r\n\r\n<P>rekvireres på tekniske og handelsskoler, børneforsorgsseminarier </P>  \r\n\r\n<P>eller sociale højskoler, højere læreranstalter eller almindelig </P>  \r\n\r\n<P>folkeskole. Sådanne uddannelsesarrangementer skal rekvireres til </P>  \r\n\r\n<P>omkostningsprisen uden det overhead, som foreskrives rekvireret </P>  \r\n\r\n<P>undervisning. </P>  \r\n\r\n<P>Den åbne ungdomsrådgivning skal være en del af det miljø, som de </P>  \r\n\r\n<P>unge, der bruger ungdomsrådgivningen, også er en del af. Derfor er </P>  \r\n\r\n<P>det nødvendigt, at der i større bysamfund er flere rådgivninger </P>  \r\n\r\n<P>med selvstændig funktion. Ungdomsrådgivningerne er sammen med </P>  \r\n\r\n<P>ungdomsteamet skridt henimod samordning af en række </P>  \r\n\r\n<P>ungdomsvejledninger i forskellig regie. Ungdomsrådgivningerne skal </P>  \r\n\r\n<P>samarbejde med de vejledningsinstitutioner m.v., der har tilbud </P>  \r\n\r\n<P>rettet til unge i kommunen, og koordinere enkeltsager, projekter </P>  \r\n\r\n<P>eller andre aktiviteter, der er i gang. Ungdomsrådgivningen kan </P>  \r\n\r\n<P>ikke tilsidesætte anden lovgivning som f.eks. dagpengelov og </P>  \r\n\r\n<P>bistandslov, men ungdomsrådgivningen kan med ungdomsteamet som </P>  \r\n\r\n<P>støtte forlange den enkelte sag koordineret i ungdomsrådgivningen </P>  \r\n\r\n<P>og i forbindelse hermed afholde koordineringsmøder mellem de </P>  \r\n\r\n<P>institutioner, der er involveret i enkeltsager, møder, hvori der </P>  \r\n\r\n<P>kan træffes bindende beslutninger, hvorfor det er vigtigt, at der </P>  \r\n\r\n<P>delegeres den nødvendige kompetence til de medarbejdere, der </P>  \r\n\r\n<P>deltager i koordinationsmøderne. </P>  \r\n\r\n<P>Den åbne ungdomsrådgivning skal samarbejde med det omliggende miljø </P>  \r\n\r\n<P>og arbejde på at støtte det sociale netværk. Konferencer, </P>  \r\n\r\n<P>offentlige møder om lokalproblemer eller lokalfester er nogle af </P>  \r\n\r\n<P>de muligheder, den åbne rådgivning kan bruge. </P>  \r\n\r\n<P>Den individuelle rådgivning er en vigtig del af tilbuddet til de </P>  \r\n\r\n<P>unge. Denne del af funktionen skal udføres i snævert samarbejde </P>  \r\n\r\n<P>med et ungdomsrådgivningscenter, hvor de mere behandlingsmæssige </P>  \r\n\r\n<P>tiltag skal foregå. </P>  \r\n\r\n<P>Koordinering med kriminalforsorg omkring tilsyn og samfundstjeneste </P>  \r\n\r\n<P>samt etablering af boliger for kriminelle henhører sammen med </P>  \r\n\r\n<P>ungdomsboligaktiviteter - hvad enten det drejer sig om nybygning </P>  \r\n\r\n<P>eller etablering i gammelt byggeri - under den åbne rådgivning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00041"
        },
        {
            "displayName": "Entydig dokumentidentifikation",
            "displayValue": "CL005639"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}