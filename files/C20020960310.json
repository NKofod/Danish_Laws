{
    "id": 31957,
    "title": "Cirkulæreskrivelse om ændring af ægteskabsloven m.v.",
    "documentTypeId": "210",
    "isSagsforlobPeriodValid": true,
    "shortName": "CIS nr 9603 af 27/06/2002",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om ændring af ægteskabsloven m.v.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Denne cirkulæreskrivelse  \r\n\r\n indeholder følgende afsnit:  \r\n\r\n</P>  \r\n\r\n<P class=\"TekstV\">  \r\n\r\n 1. Indledning  \r\n\r\n</P>  \r\n\r\n<P class=\"TekstV\">  \r\n\r\n 2. &#148;Lovligt ophold&#148;  \r\n\r\n</P>  \r\n\r\n<P class=\"TekstV\">  \r\n\r\n 3. Prøvelsesattestens  \r\n\r\n gyldighedsperiode  \r\n\r\n</P>  \r\n\r\n<P class=\"TekstV\">  \r\n\r\n 4. Erklæring om kendskab  \r\n\r\n til udlændingelovens regler om ægtefællesammenføring  \r\n\r\n</P>  \r\n\r\n<P class=\"TekstV\">  \r\n\r\n 5. Indberetning af  \r\n\r\n proformaægteskaber  \r\n\r\n</P>  \r\n\r\n<P class=\"TekstV\">  \r\n\r\n 6. Registreret  \r\n\r\n partnerskab  \r\n\r\n</P>  \r\n\r\n<P class=\"TekstV\">  \r\n\r\n 7. Overgangsbestemmelser  \r\n\r\n m.v.  \r\n\r\n</P>  \r\n\r\n<P class=\"TekstV\">  \r\n\r\n 8. Civilstandsattester  \r\n\r\n</P>  \r\n\r\n<P class=\"TekstV\">  \r\n\r\n 9. Ægteskabsattester  \r\n\r\n</P>  \r\n\r\n<P class=\"TekstV\">  \r\n\r\n 10. Stedlig kompetence  \r\n\r\n til at udstede prøvelsesattest  \r\n\r\n</P>  \r\n\r\n<P class=\"TekstV\">  \r\n\r\n 11. Navneregistre  \r\n\r\n</P>  \r\n\r\n<P class=\"Tekstoverskrift\">  \r\n\r\n 1. Indledning  \r\n\r\n</P>  \r\n\r\n<P class=\"TekstV\">  \r\n\r\n Den 1. juli 2002 træder  \r\n\r\n lov nr. 365 af 6. juni 2002 om ændring af udlændingeloven og ægteskabsloven  \r\n\r\n med  \r\n\r\n flere love i kraft.  \r\n\r\n</P>  \r\n\r\n<P class=\"TekstV\">  \r\n\r\n Ved denne lovændring er  \r\n\r\n der i ægteskabsloven bl.a. indført nye ægteskabsbetingelser for udenlandske  \r\n\r\n statsborgeres adgang til at indgå ægteskab i Danmark. Dette er nærmere omtalt  \r\n\r\n i  \r\n\r\n pkt. 2 - 7.  \r\n\r\n</P>  \r\n\r\n<P class=\"TekstV\">  \r\n\r\n På baggrund af  \r\n\r\n lovændringen har Civilretsdirektoratet ved bekendtgørelse nr. 461 af 14. juni  \r\n\r\n 2002 ændret bekendtgørelse nr. 662 af 1. august 1995 om ægteskabs indgåelse  \r\n\r\n med  \r\n\r\n senere ændringer (indgåelsesbekendtgørelsen) og har samtidig ved cirkulære  \r\n\r\n nr.  \r\n\r\n 53 af 14. juni 2002 ændret cirkulære nr. 134 af 25. september 1989 om  \r\n\r\n ægteskabs  \r\n\r\n indgåelse (indgåelsescirkulæret). Begge ændringer vedlægges.  \r\n\r\n</P>  \r\n\r\n<P class=\"TekstV\">  \r\n\r\n Udover de ændringer, der  \r\n\r\n følger af loven, er der foretaget forskellige andre ændringer og  \r\n\r\n moderniseringer  \r\n\r\n i bekendtgørelsen og cirkulæret. Dette er nærmere beskrevet i pkt. 8 - 11.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2. Lovligt  \r\n\r\n ophold  \r\n\r\n</P>  \r\n\r\n<P class=\"TekstV\">  \r\n\r\n Ved lovændringen indføres  \r\n\r\n der en ny ægteskabsbetingelse i lovens §  \r\n\r\n 11 a. Efter denne bestemmelse må ægteskab kun  \r\n\r\n indgås, når begge parter har dansk indfødsret eller &#148;lovligt  \r\n\r\n ophold&#148; her i  \r\n\r\n landet.  \r\n\r\n</P>  \r\n\r\n<P class=\"TekstV\">  \r\n\r\n Kravene til &#148;lovligt  \r\n\r\n ophold&#148; er beskrevet i vedlagte &#148;Vejledning om lovligt ophold som  \r\n\r\n betingelse  \r\n\r\n for indgåelse af ægteskab&#148;, der er udarbejdet af Ministeriet for  \r\n\r\n Flygtninge,  \r\n\r\n Indvandrere og Integration. Vejledningen vil ikke blive trykt, men vil blive  \r\n\r\n lagt ud på direktoratets hjemmeside  \r\n\r\n www.civildir.dk.  \r\n\r\n</P>  \r\n\r\n<P class=\"TekstV\">  \r\n\r\n Lovændringen indebærer en  \r\n\r\n skærpelse af kravet til lovligt ophold i relation til indgåelse af ægteskab i  \r\n\r\n forhold til det krav, der i dag findes i indgåelsesbekendtgørelsens § 18,  \r\n\r\n stk.  \r\n\r\n 2. Denne bestemmelse ophæves pr. 1. juli 2002.  \r\n\r\n</P>  \r\n\r\n<P class=\"TekstV\">  \r\n\r\n Efter lovændringen vil  \r\n\r\n udlændinge med &#148;processuelle ophold&#148; ikke længere kunne indgå  \r\n\r\n ægteskab her i  \r\n\r\n landet. Dette gælder bl.a. asylansøgere og andre udlændinge, der alene kan  \r\n\r\n opholde sig i Danmark, mens f.eks. deres ansøgning om opholdstilladelse  \r\n\r\n behandles.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes i den  \r\n\r\n forbindelse, at heller ikke &#148;processuelt ophold&#148; i andre  \r\n\r\n Schengenlande &#150; f.eks.  \r\n\r\n på grundlag af en ansøgning om asyl i det pågældende land &#150; giver  \r\n\r\n lovligt  \r\n\r\n ophold efter den nye bestemmelse.  \r\n\r\n</P>  \r\n\r\n<P class=\"TekstV\">  \r\n\r\n Samtidig vil klage over et afslag på opholdstilladelse ikke  \r\n\r\n længere kunne danne grundlag for indgåelse af ægteskab, heller ikke selvom  \r\n\r\n klagen tillægges opsættende virkning. Ægteskab vil heller ikke kunne indgås,  \r\n\r\n selvom  \r\n\r\n en eventuel udrejsefrist endnu ikke er udløbet.  \r\n\r\n</P>  \r\n\r\n<P class=\"TekstV\">  \r\n\r\n Tvivlsspørgsmål om, hvorvidt en part har &#148;lovligt ophold&#148;,  \r\n\r\n forelægges for Udlændingestyrelsen.  \r\n\r\n</P>  \r\n\r\n<P class=\"TekstV\">  \r\n\r\n Statsamterne kan efter §  \r\n\r\n 11  \r\n\r\n a, stk. 2, i loven give tilladelse til indgåelse af  \r\n\r\n ægteskab, selvom en udlænding ikke har &#148;lovligt ophold&#148;, hvis der  \r\n\r\n foreligger  \r\n\r\n ganske særlige omstændigheder. Dette er nærmere beskrevet i vedlagte  \r\n\r\n cirkulæreskrivelse  \r\n\r\n af d.d. til statsamterne.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes, at de nye regler ikke har betydning, hvis begge  \r\n\r\n parter er danske statsborgere eller opholder sig i Danmark på grundlag af en  \r\n\r\n opholdstilladelse, et turistvisum eller lignende. Dette gælder bl.a.  \r\n\r\n asylansøgere, der har fået asyl eller anden form for opholdstilladelse.  \r\n\r\n Endvidere har de nye regler normalt ikke betydning for andre nordiske  \r\n\r\n statsborgere  \r\n\r\n og statsborgere fra EU/EØS-lande og Schweiz.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3. Prøvelsesattestens gyldighedsperiode  \r\n\r\n</P>  \r\n\r\n<P class=\"TekstV\">  \r\n\r\n Efter den nye § 19, stk. 1, i loven (§ 13, stk. 2, i  \r\n\r\n indgåelsesbekendtgørelsen) er prøvelsesattesten som udgangspunkt fortsat  \r\n\r\n gyldig  \r\n\r\n i 4 måneder, men hvis en udlænding kun har &#148;lovligt ophold&#148; i et  \r\n\r\n kortere  \r\n\r\n tidsrum end 4 måneder, skal attestens gyldighedsperiode begrænses  \r\n\r\n tilsvarende.  \r\n\r\n</P>  \r\n\r\n<P class=\"TekstV\">  \r\n\r\n Dette sker ved i prøvelsesattestens anmærkningsrubrik at anføre  \r\n\r\n udløbsdatoen for det lovlige ophold med bemærkning om, at attesten kun er  \r\n\r\n gyldig  \r\n\r\n til denne dato, f.eks. således: &#148;Denne attest er kun gyldig til og med  \r\n\r\n den 1.  \r\n\r\n august  \r\n\r\n 2002&#148;.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes i den forbindelse, at en vielse aldrig må  \r\n\r\n foretages, hvis det er vielsesmyndigheden bekendt, at ægteskabsbetingelserne  \r\n\r\n ikke er opfyldt, jf. § 32 i indgåelsesbekendtgørelsen. Dette gælder også,  \r\n\r\n selvom der er udstedt en prøvelsesattest, der fortsat er gyldig efter sin  \r\n\r\n ordlyd.  \r\n\r\n</P>  \r\n\r\n<P class=\"TekstV\">  \r\n\r\n Vielsen må således ikke foretages, hvis en part ikke har  \r\n\r\n &#148;lovligt ophold&#148; på vielsestidspunktet. Denne situation kan f.eks.  \r\n\r\n opstå, hvis  \r\n\r\n en opholdstilladelse inddrages, eller hvis udstrækningen af det lovlige  \r\n\r\n ophold  \r\n\r\n ikke er blevet undersøgt ved udstedelsen af prøvelsesattesten.  \r\n\r\n</P>  \r\n\r\n<P class=\"TekstV\">  \r\n\r\n Hvis prøvelsesattesten er udstedt før den 1. juli 2002, gælder dog de  \r\n\r\n overgangs-regler, der er beskrevet i pkt. 7.  \r\n\r\n</P>  \r\n\r\n<P class=\"Tekstoverskrift\">  \r\n\r\n 4. Erklæring om  \r\n\r\n kendskab til udlændingelovens regler om ægtefællesammenføring  \r\n\r\n</P>  \r\n\r\n<P class=\"TekstV\">  \r\n\r\n Ved lovændringen indføres  \r\n\r\n endvidere en ny ægteskabsbetingelse i lovens § 11 b (§  \r\n\r\n 3 a  \r\n\r\n i indgåelsesbekendtgørelsen). Efter denne  \r\n\r\n bestemmelse skal parterne erklære at være bekendt med udlændingelovens regler  \r\n\r\n om ægtefællesammenføring, hvis en af parterne ikke har dansk indfødsret,  \r\n\r\n statsborgerskab i et af de andre nordiske lande eller opholdstilladelse efter  \r\n\r\n udlændingelovens §§ 6-9 e, mens den anden part har et sådant opholdsgrundlag  \r\n\r\n i  \r\n\r\n Danmark.  \r\n\r\n</P>  \r\n\r\n<P class=\"TekstV\">  \r\n\r\n Bestemmelsen finder  \r\n\r\n således anvendelse, hvis en person, der har eller må tage bopæl i Danmark,  \r\n\r\n ønsker at gifte sig med en person, der ikke må tage bopæl i Danmark. Dette  \r\n\r\n betyder, at der er tale om de tilfælde, hvor familiesammenføringsreglerne kan  \r\n\r\n finde anvendelse.  \r\n\r\n</P>  \r\n\r\n<P class=\"TekstV\">  \r\n\r\n Bestemmelsen finder ikke  \r\n\r\n anvendelse, hvis to personer, der har lovligt ophold i Danmark, men ikke må  \r\n\r\n tage bopæl hér, ønsker at indgå ægteskab med hinanden, f.eks. hvis begge  \r\n\r\n parter  \r\n\r\n opholder sig i Danmark på turistvisum.  \r\n\r\n</P>  \r\n\r\n<P class=\"TekstV\">  \r\n\r\n Erklæringen afgives som  \r\n\r\n udgangspunkt ved, at parterne underskriver vedlagte erklæring, der er  \r\n\r\n udarbejdet  \r\n\r\n af Ministeriet for Flygtninge, Indvandrere og Integration.  \r\n\r\n</P>  \r\n\r\n<P class=\"TekstV\">  \r\n\r\n En ikke-skriftlig  \r\n\r\n erklæring vil dog efter omstændighederne kunne opfylde betingelsen. Dette kan  \r\n\r\n f.eks. være tilfældet, hvis afgivelse af skriftlig erklæring ikke er mulig på  \r\n\r\n grund af fysisk handicap, eller hvis forholdene i øvrigt taler for, at en  \r\n\r\n ikke-skriftlig erklæring er tilstrækkelig.  \r\n\r\n</P>  \r\n\r\n<P class=\"TekstV\">  \r\n\r\n Prøvelsesmyndigheden skal  \r\n\r\n i disse situationer endvidere udlevere vedlagte &#148;Vej-ledning i  \r\n\r\n forbindelse med  \r\n\r\n indgåelse af ægteskab og registreret partnerskab om opholdstilladelse i  \r\n\r\n Danmark  \r\n\r\n på grundlag af ægteskab eller registreret partnerskab med en person, der bor  \r\n\r\n i  \r\n\r\n Danmark (ægtefællesammenføring)&#148; til parterne.  \r\n\r\n</P>  \r\n\r\n<P class=\"TekstV\">  \r\n\r\n Hverken erklæringen eller  \r\n\r\n vejledningen vil blive trykt, men de vil blive lagt ud på direktoratets  \r\n\r\n hjemmeside  \r\n\r\n www.civildir.dk.  \r\n\r\n</P>  \r\n\r\n<P class=\"Tekstoverskrift\">  \r\n\r\n 5. Indberetning  \r\n\r\n af formodede proformaægteskaber  \r\n\r\n</P>  \r\n\r\n<P class=\"TekstV\">  \r\n\r\n Den nye §  \r\n\r\n 22 a  \r\n\r\n i loven giver de borgerlige vielsesmyndigheder  \r\n\r\n mulighed for at indberette tilfælde, hvor der kan være grund til at antage,  \r\n\r\n at  \r\n\r\n det afgørende formål med ægteskabets indgåelse er at opnå opholdstilladelse.  \r\n\r\n Indberetningen sker til Udlændingestyrelsen.  \r\n\r\n</P>  \r\n\r\n<P class=\"TekstV\">  \r\n\r\n Efter forarbejderne til  \r\n\r\n loven kan der være grund til at foretage indberetning, f.eks. hvis parterne  \r\n\r\n ikke kan tale hinandens sprog, eller hvis den, som foretager vielsen, får  \r\n\r\n indtryk af, at parterne ikke har set hinanden før.  \r\n\r\n</P>  \r\n\r\n<P class=\"TekstV\">  \r\n\r\n Vielsesmyndigheden er dog  \r\n\r\n ikke forpligtet til at indberette sådanne tilfælde.  \r\n\r\n</P>  \r\n\r\n<P class=\"TekstV\">  \r\n\r\n Vielsen skal forrettes  \r\n\r\n uden udsættelse, selvom vielsesmyndigheden finder grundlag for at foretage  \r\n\r\n indberetning. Indberetningen bør først foretages efter vielsen, og vielsen må  \r\n\r\n ikke udsættes på en eventuel tilbagemelding fra udlændingemyndighederne.  \r\n\r\n</P>  \r\n\r\n<P class=\"TekstV\">  \r\n\r\n Muligheden for at  \r\n\r\n foretage indberetninger gælder ikke for prøvelsesmyndigheden og heller ikke  \r\n\r\n for  \r\n\r\n de kirkelige vielsesmyndigheder, men kun for de borgerlige  \r\n\r\n vielsesmyndigheder.  \r\n\r\n</P>  \r\n\r\n<P class=\"TekstV\">  \r\n\r\n Det er dog ikke til  \r\n\r\n hinder for, at den borgerlige vielsesmyndighed foretager indberetning på  \r\n\r\n baggrund  \r\n\r\n af omstændigheder, som er fremkommet under prøvelsen, når prøvelse og vielse  \r\n\r\n foretages af samme kommune.  \r\n\r\n</P>  \r\n\r\n<P class=\"Tekstoverskrift\">  \r\n\r\n 6. Registreret  \r\n\r\n partnerskab  \r\n\r\n</P>  \r\n\r\n<P class=\"TekstV\">  \r\n\r\n De nye regler finder også  \r\n\r\n anvendelse ved indgåelse af registreret partnerskab.  \r\n\r\n</P>  \r\n\r\n<P class=\"TekstV\">  \r\n\r\n I relation til  \r\n\r\n tilknytning til Danmark bemærkes, at registrerede partnere skal opfylde både  \r\n\r\n de  \r\n\r\n nye regler om lovligt ophold i ægteskabslovens §  \r\n\r\n 11 a  \r\n\r\n (se pkt. 2) og partnerskabslovens § 2, stk. 2,  \r\n\r\n jf. direktoratets cirkulæreskrivelse af 9. august 1999.  \r\n\r\n</P>  \r\n\r\n<P class=\"Tekstoverskrift\">  \r\n\r\n 7.  \r\n\r\n Overgangsbestemmelser m.v.  \r\n\r\n</P>  \r\n\r\n<P class=\"TekstV\">  \r\n\r\n Fra og med den 1. juli  \r\n\r\n 2002 skal prøvelse ske efter de nye regler. Dette gælder også ansøgninger,  \r\n\r\n som  \r\n\r\n er indgivet før den 1. juli 2002.  \r\n\r\n</P>  \r\n\r\n<P class=\"TekstV\">  \r\n\r\n En prøvelsesattest  \r\n\r\n udstedt inden den 1. juli 2002 kan danne grundlag for indgåelse af ægteskab  \r\n\r\n efter denne dato, selvom udlændingen på vielsestidspunktet ikke opfylder de  \r\n\r\n nye  \r\n\r\n krav, herunder det skærpede krav til &#148;lovligt ophold&#148; i lovens §  \r\n\r\n 11 a.  \r\n\r\n</P>  \r\n\r\n<P class=\"TekstV\">  \r\n\r\n Er der ikke udstedt  \r\n\r\n prøvelsesattest, fordi prøvelsesmyndigheden og vielsesmyndigheden er den  \r\n\r\n samme,  \r\n\r\n er datoen i prøvelsesbogen afgørende for, hvornår prøvelsen er afsluttet.  \r\n\r\n</P>  \r\n\r\n<P class=\"TekstV\">  \r\n\r\n Hvis prøvelsen er  \r\n\r\n afsluttet inden den 1. juli 2002, og vielsen først foretages efter dette  \r\n\r\n tidspunkt, skal begge parter på vielsestidspunktet have lovligt ophold efter  \r\n\r\n de  \r\n\r\n tidligere regler.  \r\n\r\n</P>  \r\n\r\n<P class=\"Tekstoverskrift\">  \r\n\r\n 8.  \r\n\r\n Civilstandsattester  \r\n\r\n</P>  \r\n\r\n<P class=\"TekstV\">  \r\n\r\n Civilretsdirektoratet har  \r\n\r\n endvidere ændret bestemmelsen om indhentelse af oplysninger fra udenlandske  \r\n\r\n myndigheder til dokumentation for, at ægteskabsbetingelserne er opfyldt, jf.  \r\n\r\n indgåelsesbekendtgørelsens § 18, stk. 3 (tidligere § 18, stk. 4).  \r\n\r\n</P>  \r\n\r\n<P class=\"TekstV\">  \r\n\r\n Formålet med at indhente  \r\n\r\n oplysninger fra udlandet er først og fremmest at få bekræftet parternes  \r\n\r\n ægteskabelige status (ugift, fraskilt, enke/enkemand).  \r\n\r\n</P>  \r\n\r\n<P class=\"TekstV\">  \r\n\r\n Oplysninger kan også  \r\n\r\n indhentes for at bekræfte parternes navne, fødselsdato m.v.  \r\n\r\n</P>  \r\n\r\n<P class=\"TekstV\">  \r\n\r\n En erklæring om sådanne  \r\n\r\n forhold kaldes ofte &#148;civilstandsattest&#148;.  \r\n\r\n</P>  \r\n\r\n<P class=\"TekstV\">  \r\n\r\n Prøvelsesmyndighederne  \r\n\r\n får med den nye regel mulighed for at indhente oplysninger ikke bare fra det  \r\n\r\n land, hvor en part i en ægteskabssag bor eller har stats-borgerskab, men også  \r\n\r\n fra et land, hvor parten opholder sig eller har opholdt sig.  \r\n\r\n</P>  \r\n\r\n<P class=\"TekstV\">  \r\n\r\n Dette kan illustreres ved  \r\n\r\n følgende eksempel:  \r\n\r\n</P>  \r\n\r\n<P class=\"TekstV\">  \r\n\r\n P ønsker at indgå  \r\n\r\n ægteskab i Danmark. Han er statsborger i land A, men han har opholdt sig i  \r\n\r\n længere  \r\n\r\n tid i land B, f.eks. i kraft af en midlertidig opholdstilladelse. Kommunen  \r\n\r\n kan  \r\n\r\n som hidtil pålægge ham at fremlægge en civilstandsattest fra land A. Som  \r\n\r\n noget  \r\n\r\n nyt kan kommunen endvidere pålægge ham at fremlægge civilstandsattest eller  \r\n\r\n anden bekræftelse fra myndighederne i land B på de personlige oplysninger  \r\n\r\n (identitet m.v.) og oplysninger om ægteskabelige status, han har afgivet i  \r\n\r\n ægteskabserklæringen.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes, at nogle lande formentlig ikke vil kunne udstede  \r\n\r\n civilstandsattester for personer, der kun opholder sig midlertidigt i det  \r\n\r\n pågældende land. I så fald kan partens oplysninger søges bekræftet hos  \r\n\r\n eksempelvis udlændingemyndighederne i det pågældende land.  \r\n\r\n</P>  \r\n\r\n<P class=\"TekstV\">  \r\n\r\n Den nye regel giver også prøvelsesmyndighederne mulighed for at  \r\n\r\n pålægge personer, der bor i Danmark, at fremlægge tilsvarende oplysninger fra  \r\n\r\n lande, hvor de tidligere har boet eller opholdt sig i længere tid. Dette  \r\n\r\n gælder  \r\n\r\n også for danske statsborgere.  \r\n\r\n</P>  \r\n\r\n<P class=\"Tekstoverskrift\">  \r\n\r\n 9. Ægteskabsattester  \r\n\r\n</P>  \r\n\r\n<P class=\"TekstV\">  \r\n\r\n Det nye krav i ægteskabslovens §  \r\n\r\n 11 a  \r\n\r\n om &#148;lovligt ophold&#148; (se pkt. 2)  \r\n\r\n gælder ikke ved udstedelse af ægteskabsattest til brug for indgåelse af  \r\n\r\n ægteskab i udlandet. Dette fremgår af § 22 i indgåelsesbekendtgørelsen.  \r\n\r\n</P>  \r\n\r\n<P class=\"TekstV\">  \r\n\r\n Hvis en part ikke har &#148;lovligt ophold&#148;, noteres dette i  \r\n\r\n anmærkningsrubrikken i prøvelsesbogen, jf. § 9, stk. 4, i  \r\n\r\n indgåelsescirkulæret.  \r\n\r\n</P>  \r\n\r\n<P class=\"TekstV\">  \r\n\r\n Derimod skal de parter, for hvem der foretages prøvelse af  \r\n\r\n ægteskabsbetingelserne, erklære at være bekendt med udlændingelovens regler  \r\n\r\n om  \r\n\r\n ægtefællesammenføring, jf. pkt. 4, hvis betingelserne herfor i øvrigt er  \r\n\r\n opfyldt.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes i den forbindelse, at § 21 i  \r\n\r\n indgåelsesbekendtgørelsen er blevet ændret. Herefter kan ægteskabsattester  \r\n\r\n udstedes af alle kommuner efter reglerne i bekendtgørelsens § 21, også selvom  \r\n\r\n ansøgeren ikke er dansk statsborger.  \r\n\r\n</P>  \r\n\r\n<P class=\"Tekstoverskrift\">  \r\n\r\n 10. Stedlig kompetence til at udstede prøvelsesattest  \r\n\r\n</P>  \r\n\r\n<P class=\"TekstV\">  \r\n\r\n Direktoratet har endvidere ændret bestemmelsen om kompetencen  \r\n\r\n til at foretage prøvelse af ægteskabsbetingelserne i § 1, stk. 2, i  \r\n\r\n indgåelsesbekendtgørelsen. Herefter kan en kommune acceptere at foretage  \r\n\r\n prøvelsen, selvom ingen af parterne bor eller opholder sig i kommunen.  \r\n\r\n</P>  \r\n\r\n<P class=\"TekstV\">  \r\n\r\n Der er alene tale om en præcisering af, hvad der efter  \r\n\r\n direktoratets opfattelse hidtil har været gældende.  \r\n\r\n</P>  \r\n\r\n<P class=\"Tekstoverskrift\">  \r\n\r\n 11. Navneregistre  \r\n\r\n</P>  \r\n\r\n<P class=\"TekstV\">  \r\n\r\n Endelig har direktoratet ændret bestemmelserne om førelse af  \r\n\r\n navneregistre i indgåelsescirkulærets § 9, stk. 3, og 14, stk. 5.  \r\n\r\n</P>  \r\n\r\n<P class=\"TekstV\">  \r\n\r\n Ændringerne medfører, at indførelser inden for hvert bogstav  \r\n\r\n kan ske alfabetisk &#150; og ikke kun kronologisk &#150; hvis navneregistret  \r\n\r\n føres  \r\n\r\n elektronisk.  \r\n\r\n</P>  \r\n\r\n<P class=\"TekstV\" align=\"center\" style='text-align:center'>  \r\n\r\n * * *  \r\n\r\n</P>  \r\n\r\n<P class=\"TekstV\">  \r\n\r\n Følgende bilag vedlægges:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Uddrag af lov nr.  \r\n\r\n 365 af 6. juni 2002 om ændring af udlændingeloven og ægteskabsloven med flere  \r\n\r\n love.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Bekendtgørelse nr.  \r\n\r\n 461 af 14. juni 2002 om ændring af bekendtgørelse om ægteskabs indgåelse.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Cirkulære nr. 53 af  \r\n\r\n 14. juni 2002 om ændring af cirkulære om ægteskabs indgåelse.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Cirkulæreskrivelse  \r\n\r\n af dags dato til statsamterne om dispensationsadgangen i §  \r\n\r\n 11 a.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Vejledning om  \r\n\r\n lovligt ophold som betingelse for indgåelse af ægteskab.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Erklæring efter  \r\n\r\n ægteskabslovens § 11 b om kendskab til udlændingelovens regler om  \r\n\r\n ægtefællesammenføring.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n   Vejledning i  \r\n\r\n forbindelse med indgåelse af ægteskab og registreret partnerskab om  \r\n\r\n opholdstilladelse  \r\n\r\n i Danmark på grundlag af ægteskab eller registreret partnerskab med en  \r\n\r\n person,  \r\n\r\n der bor i Danmark (ægtefællesammenføring).  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Civilretsdirektoratet, den 27. juni  \r\n\r\n 2002</I></P>  \r\n\r\n<P CLASS=SIGN1 ALIGN=\"CENTER\">Lars Thøgersen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/01/2007"
        },
        {
            "displayName": "Accession",
            "displayValue": "C20020960310"
        },
        {
            "displayName": "Entydig dokumentidentifikation",
            "displayValue": "BG000738"
        },
        {
            "displayName": "Dato for førstegangsindlæggelse",
            "displayValue": "04/01/2007"
        },
        {
            "displayName": "Dato for indlæggelse",
            "displayValue": "23/07/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9603"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "27/06/2002"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Familiestyrelsen j.nr. 2002-5010-53"
        },
        {
            "displayName": "Stikord",
            "displayValue": "ægteskab"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}