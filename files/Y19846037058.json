{
    "id": 32893,
    "title": "Kommunalt ansatte byrådsmedlemmer - karensdagsloven. ",
    "documentTypeId": "250",
    "isSagsforlobPeriodValid": false,
    "shortName": "UDT nr 60370 af 20/03/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at 12 byrådsmedlemmer, der var kommunalt ansatte eller gift  \r\n\r\n med kommunalt ansatte, ikke burde være erklæret inhabile ved byrådets  \r\n\r\n behandling af et forslag om udbetaling af løn under sygdom til kommunalt  \r\n\r\n ansatte (karensdagsloven). </I> </P>  \r\n\r\n<P> <I>Bl.a. anført, at sagen var af generel karakter, idet den vedrørte  \r\n\r\n samtlige kommunalt ansatte i vedkommende kommune. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunalt ansatte byrådsmedlemmer -  \r\n\r\n karensdagsloven. </H1>  \r\n\r\n<P></P>  \r\n\r\n<P>I skrivelse af 29. juni 1983 har De anmodet Indenrigsministeriet om en  \r\n\r\n udtalelse i anledning af en af tilsynsrådet for Viborg Amt i skrivelse af 10.  \r\n\r\n juni 1983 afgivet udtalelse. Tilsynsrådet udtalte heri, at rådet ikke havde  \r\n\r\n fundet grundlag for at tilsidesætte Skive Byråds beslutning af 12. april 1983  \r\n\r\n om, at 12 af byrådets 20 tilstedeværende medlemmer var inhabile under  \r\n\r\n forhandlingen af et forslag om udbetaling af løn under sygdom til Skive  \r\n\r\n Kommunes ansatte. De 12 byrådsmedlemmer var alle kommunalt ansatte eller gift  \r\n\r\n med kommunalt ansatte. Det pågældende dagsordenspunkt var sålydende: Forslag  \r\n\r\n til byrådsbeslutning vedrørende udbetaling af løn under sygdom til Skive  \r\n\r\n Kommunes ansatte. </P>  \r\n\r\n<P>Lov om dagpenge ved sygdom og fødsel § 3, stk. 1 og 2, § 18, stk. 2, samt  \r\n\r\n lov begrænsning af løn under sygdom § 1 skal ikke være gældende for personale  \r\n\r\n aflønnet af Skive Kommune . </P>  \r\n\r\n<P>Tilsynerådet har som begrundelse for at tilslutte sig Skive Byråds  \r\n\r\n ovennævnte beslutning bl.a. anført følgende i en skrivelse til Dem af 20.  \r\n\r\n juli 1983: Ved vurderingen af de pågældende byrådsmedlemmers personlige  \r\n\r\n interesse i sagen må det erkendes, at det stiller sig usikkert, hvilken  \r\n\r\n betydning gennemførelsen af en eventuel byrådsbeslutning i overensstemmelse  \r\n\r\n med forslaget ville have for hver enkelt kommunalt ansat. Dette ville bero på  \r\n\r\n den pågældendes helbredsforhold, ferie- og afspadseringsforhold m.v. Der kan  \r\n\r\n derfor også rejses spørgsmål om, hvorvidt det enkelte kommunalt ansatte  \r\n\r\n byrådsmedlems personlige interesse i gennemførelsen af det omhandlede forslag  \r\n\r\n - isoleret betragtet - har en sådan styrke, at den pågældende bør være  \r\n\r\n afskåret fra at deltage i forslagets behandling. </P>  \r\n\r\n<P>Heroverfor står imidlertid hensynet til at undgå risiko for en forvridning  \r\n\r\n ved varetagelsen af byrådets funktioner som arbejdsgiver, når der skal  \r\n\r\n træffes beslutninger, der vedrører forhold indenfor kommunens  \r\n\r\n personalepolitiske område i almindelighed. Efter tilsynsrådets opfattelse  \r\n\r\n tilsiger dette hensyn, at det bør være afskåret fra at deltage i  \r\n\r\n kommunalbestyrelsens beslutninger på dette område, medens styrken af det  \r\n\r\n enkelte medlems direkte personlige interesse i sagen får mindre betydning.  \r\n\r\n</P>  \r\n\r\n<P>Allerede fordi vægten af det nævnte hensyn er tiltagende med antallet af  \r\n\r\n kommunalt ansatte kommunalbestyrelsesmedlemmer, har tilsynsrådet ikke fundet  \r\n\r\n grundlag for at tilsidesætte Skive Byråds beslutning om at anse de pågældende  \r\n\r\n kommunalt ansatte for afskåret fra at deltage i behandlingen af det fremsatte  \r\n\r\n forslag . </P>  \r\n\r\n<P>I denne anledning skal Indenrigsministeriet udtale følgende: </P>  \r\n\r\n<P>Formålet med inhabilitetsreglerne i den kommunale styrelseslov § 14, er  \r\n\r\n dels at sikre, at den enkelte sag behandles korrekt, dels at sikre  \r\n\r\n offentlighedens tillid til de afgørelser, som træffes af kommunalbestyrelsen.  \r\n\r\n</P>  \r\n\r\n<P>Styrelseslovens § 14 indeholder imidlertid ingen nærmere angivelse af,  \r\n\r\n hvornår et medlem må anses for inhabil. Dette spørgsmål må således afgøres i  \r\n\r\n overensstemmelse med den almindeligt anerkendte forvaltningsretlige  \r\n\r\n grundsætning om inhabilitet. </P>  \r\n\r\n<P>Et kommunalbestyrelsesmedlem vil herefter være inhabil, hvis det i det  \r\n\r\n konkrete tilfælde ud af samtlige foreliggende omstændigheder må antages, at  \r\n\r\n der hos medlemmet foreligger en uvedkommende interesse i sagen af en sådan  \r\n\r\n art og styrke, at det ud af en generel vurdering må befrygtes, at den  \r\n\r\n pågældende vil lade sig påvirke heraf. </P>  \r\n\r\n<P>For så vidt angår den konkrete sag bemærkes, at Indenrigsministeriet er  \r\n\r\n enig med tilsynsrådet i, at den personlige interesse, som de 12  \r\n\r\n byrådsmedlemmer måtte have i sagen, ikke er af en sådan styrke, at den kan  \r\n\r\n begrunde inhabilitet. Ministeriet finder imidlertid ikke - i modsætning til  \r\n\r\n tilsynsrådet - at der er fare for, at tilliden til den offentlige  \r\n\r\n forvaltnning lider skader ved at lade kommunalt ansatte deltage i  \r\n\r\n behandlingen af en sag som den foreliggende, der er af generel karakter, idet  \r\n\r\n den vedrører samtlige kommunalt ansatte i kommunen. Man ville endvidere ved  \r\n\r\n at antage, at de 12 byrådsmedlemmer var inhabile med den begrundelse, som  \r\n\r\n tilsynsrådet anfører, nærme sig den situation, at den kommunale ansættelse i  \r\n\r\n sig selv kan begrunde inhabilitet. Ministeriet er derfor af den opfattelse,  \r\n\r\n at de omhandlede 12 byrådsmedlemmer ikke burde være erklæret inhabile. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets udtalelser og afgørelser om kommunale forhold 1984  \r\n\r\n 2.2.a </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19846037058"
        },
        {
            "displayName": "Entydig dokumentidentifikation",
            "displayValue": "CA000817"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60370"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "20/03/1984"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k. kt. 1983/1074/15-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}