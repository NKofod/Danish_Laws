{
    "id": 39025,
    "title": "Landsorganisationen i Danmark for Specialarbejderforbundet i Danmark (konsulent Niels Chr. Daugaard) mod Dansk Arbejdsgiverforening for Danske Dagblades Forenings Forhandlingsorganisation for Bladkompagniet A/S, Rødovre (advokat Merete Preisler).    Dommere: Bæhring, Arnold Hansen, Otto Hansen, Albæk Petersen, Riis (retsformand), Spang-Hanssen og Westergaard. Bod 2.2.2., Organisationsforhold.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3190 af 29/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsgiver der havde ligestillede overenskomster med SiD og KAD,  \r\n\r\n kunne, da driftsmæssige årsager forelå, afskedige fuldtidsansatte medlemmer  \r\n\r\n af SiD og i stedet ansætte deltidsansatte medlemmer KAD. </I> </P>  \r\n\r\n<P> <I>Bladkompagniet har indgået bl. a. to overenskomster med henholdsvis  \r\n\r\n KAD og SiD, der har samme faglige gyldighedsområde. De to overenskomster har  \r\n\r\n forskellige bestemmelser om arbejdstid, idet KAD-overenskomsten i modsætning  \r\n\r\n til SiD-overenskomsten giver mulighed for deltidsarbejde. Efter en  \r\n\r\n driftsomlægning ønskede arbejdsgiveren at lade mere af arbejdet end hidtil  \r\n\r\n udføre af deltidsbeskæftigede og anmodede derfor SiD om dispensation fra  \r\n\r\n overenskomsten, hvilket blev afslået. Herefter afskedigede arbejdsgiveren to  \r\n\r\n SiD-medlemmer og nyansatte i stedet deltidsbeskæftigede medlemmer af KAD.  \r\n\r\n SiD, der ikke bestred, at der forelå driftsmæssige årsager, indklagede  \r\n\r\n arbejdsgiveren for overenskomstbrud, men fik ikke medhold, idet det blev  \r\n\r\n fastslået, at SiD-overenskomsten, der var ligestillet med KAD-overenskomsten,  \r\n\r\n ikke kunne afskære arbejdsgiveren fra, når driftsmæssige årsager forelå, at  \r\n\r\n afskedige fuldtidsansatte medlemmer af SiD og i stedet ansætte deltidsansatte  \r\n\r\n medlemmer af KAD. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for  \r\n\r\n Specialarbejderforbundet i Danmark (konsulent Niels Chr. Daugaard) mod Dansk  \r\n\r\n Arbejdsgiverforening for Danske Dagblades Forenings Forhandlingsorganisation  \r\n\r\n for Bladkompagniet A/S, Rødovre (advokat Merete Preisler). Dommere: Bæhring,  \r\n\r\n Arnold Hansen, Otto Hansen, Albæk Petersen, Riis (retsformand), Spang-Hanssen  \r\n\r\n og Westergaard. Bod 2.2.2., Organisationsforhold.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har klagerne, Landsorganisationen i Danmark for  \r\n\r\n Specialarbejderforbundet i Danmark, nedlagt påstand om, at Bladkompagniet A/S  \r\n\r\n har brudt gældende overenskomst ved afskedigelse af to af  \r\n\r\n Specialarbejderforbundet i Danmark's medlemmer, og at selskabet derfor  \r\n\r\n tilpligtes at betale en bod efter rettens skøn til Specialarbejderforbundet i  \r\n\r\n Danmark. </P>  \r\n\r\n<P>De indklagede, Dansk Arbejdsgiverforening for Danske Dagblades Forenings  \r\n\r\n Forhandlingsorganisation for Bladkompagniet A/S, har påstået frifindelse.  \r\n\r\n</P>  \r\n\r\n<P>Sagens baggrund er, at Bladkompagniet A/S har indgået tre overenskomster,  \r\n\r\n der har det samme faglige gyldighedsområde. Den ene overenskomst er gældende  \r\n\r\n for provinsen og indgået med Kvindeligt Arbejderforbund og  \r\n\r\n Specialarbejderforbundet i Danmark. De to andre overenskomster er indgået med  \r\n\r\n dels Lager- og Handelsarbejdernes Forbund, dels Kvindeligt Arbejderforbund.  \r\n\r\n De to overenskomster, der ikke gælder for provinsen, har forskellige  \r\n\r\n bestemmelser om arbejdstid. Overenskomsten med Lager- og Handelsarbejdernes  \r\n\r\n Forbund har i § 1a følgende bestemmelse om den ugentlige arbejdstid: </P>  \r\n\r\n<P>&#187;Den normale, effektive arbejdstid er 39 timer pr. uge. Arbejdstiden  \r\n\r\n skal ligge mellem kl. 07.00 og kl. 17.00 på hverdage, afbrudt af en  \r\n\r\n spisepause på 1/2 time. </P>  \r\n\r\n<P>For fuldtidsbeskæftigede nedsættes den ugentlige arbejdstid med 1 time  \r\n\r\n henholdsvis pr. 1. marts 1988 og pr. 1. marts 1990. </P>  \r\n\r\n<P>Der kan ansættes lager- og handelsarbejdere på deltid om natten, dog  \r\n\r\n minimum 20 timer pr. uge. </P>  \r\n\r\n<P>Såfremt Bladkompagniet får behov for at ændre arbejdsopgaverne således, at  \r\n\r\n forholdet mellem nat- og dagarbejde ændres i forhold til i dag, skal der  \r\n\r\n forinden optages forhandlinger om dette.&#171; </P>  \r\n\r\n<P>Overenskomsten med Kvindeligt Arbejderforbund har i § 1a følgende  \r\n\r\n bestemmelse om den ugentlige arbejdstid: </P>  \r\n\r\n<P>&#187;Arbejdstiden aftales inden for 39 timer ugentlig, dog mindst 15  \r\n\r\n timer. Der kan dog tilkaldes afløsere til enkelte dage til min. 3 timer pr.  \r\n\r\n dag. </P>  \r\n\r\n<P>For fuldtidsbeskæftigede nedsættes den ugentlige arbejdstid med 1 time  \r\n\r\n henholdsvis pr. 1. marts 1988 og pr. 1. marts 1990.&#171; </P>  \r\n\r\n<P>Provinsoverenskomsten med Kvindeligt Arbejderforbund og  \r\n\r\n Specialarbejderforbundet i Danmark har i § 1a følgende bestemmelse om den  \r\n\r\n ugentlige arbejdstid. </P>  \r\n\r\n<P>&#187;Arbejdstiden aftales inden for 38 timer ugentlig, dog mindst 15  \r\n\r\n timer. Der kan dog tilkaldes afløsere til enkelte dage til min. 3 timer pr.  \r\n\r\n dag. </P>  \r\n\r\n<P>For fuldtidsbeskæftigede nedsættes den ugentlige arbejdstid med 1 time pr.  \r\n\r\n 1. marts 1990.&#171; </P>  \r\n\r\n<P>Bladkompagniet A/S distribuerer 12 aviser og modtager 18 aviser til  \r\n\r\n returbehandling. Sidstnævnte arbejde foregår i Returafdelingen i Rødovre, der  \r\n\r\n indtil den 1. april 1990 var bemandet med 8 medlemmer af Kvindeligt  \r\n\r\n Arbejderforbund og 3 medlemmer af Lager- og Handelsarbejdernes Forbund, der  \r\n\r\n havde en ugentlig arbejdstid på henholdsvis 30 og 38 timer. Returafdelingen  \r\n\r\n modtager i begyndelsen af hver uge forrige uges ikke solgte aviser retur fra  \r\n\r\n forhandlerne, der har haft aviserne i kommission. Antallet af returaviser  \r\n\r\n kontrolleres i Returafdelingen maskinelt og meddeles dagbladene. Slutterminen  \r\n\r\n var indtil den 1. april 1990 torsdag eftermiddag. I slutningen af 1989  \r\n\r\n fremsatte dagbladene ønske om at få slutterminen fremrykket med 24 timer til  \r\n\r\n onsdag eftermiddag for derved at få tidligere kendskab til antallet af  \r\n\r\n returaviser og dermed øget mulighed for at indrette produktionen efter  \r\n\r\n efterspørgslen. Bladkompagniet A/S efterkom dagbladenes ønske fra den 1.  \r\n\r\n april 1990. Da der herefter kun var lidt oprydningsarbejde torsdag og fredag,  \r\n\r\n opsagde Bladkompagniet A/S 2 af de 3 fuldtidsansatte medlemmer af Lager- og  \r\n\r\n Handelsarbejdernes Forbund til fratrædelse med udgangen af marts 1990.  \r\n\r\n Returafdelingen er i dag bemandet med 12 medlemmer af Kvindeligt  \r\n\r\n Arbejderforbund og 1 medlem af Lager- og Handelsarbejdernes Forbund, der har  \r\n\r\n en ugentlig arbejdstid på henholdsvis 22 1/2 og 37 timer. </P>  \r\n\r\n<P>Der er under domsforhandlingen afgivet vidneforklaring af personalechef  \r\n\r\n Birgit Berg, Bladkompagniet A/S. </P>  \r\n\r\n<P>Klagerne, der ikke har bestridt, at Bladkompagniet A/S har foretaget  \r\n\r\n afskedigelserne af driftsmæssige grunde, har gjort gældende, at  \r\n\r\n afskedigelserne alligevel stred mod overenskomsten med Lager- og  \r\n\r\n Handelsarbejdernes Forbund. Bladkompagniet A/S var klar over det og skrev  \r\n\r\n derfor den 17. januar 1990 til Lager- og Handelsarbejdernes Forbund for at  \r\n\r\n opnå en dispensation fra overenskomsten. Dette blev afslået den 19. januar  \r\n\r\n 1990. Ved derefter at afskedige de to fuldtidsansatte medlemmer har  \r\n\r\n Bladkompagniet A/S overtrådt den pågældende overenskomst. Dette gælder, selv  \r\n\r\n om der i stedet blev deltidsansat medlemmer af Kvindeligt Arbejderforbund.  \r\n\r\n</P>  \r\n\r\n<P>De indklagede har gjort gældende, at Bladkompagniet A/S i  \r\n\r\n hovedstadsområdet har to parallelle overenskomster uden  \r\n\r\n eksklusivbestemmelser. Bladkompagniet A/S må herefter, når der skal ansættes  \r\n\r\n medarbejdere, være frit stillet ved valget mellem, om der skal ansættes  \r\n\r\n medlemmer af Lager- og Handelsarbejdernes Forbund på fuldtid eller medlemmer  \r\n\r\n af Kvindeligt Arbejderforbund på deltid. Bladkompagniet A/S må have  \r\n\r\n tilsvarende valgfrihed, når der skal foretages afskedigelser, såfremt der  \r\n\r\n foreligger driftsmæssige årsager, hvilket ikke bestrides. </P>  \r\n\r\n<P>Arbejdsretten skal udtale: </P>  \r\n\r\n<P>Bladkompagniet A/S's overenskomster med Lager- og Handelsarbejdernes  \r\n\r\n Forbund og Kvindeligt Arbejderforbund er ligestillede. Førstnævnte  \r\n\r\n overenskomst kan ikke afskære Bladkompagniet A/S fra, når der foreligger  \r\n\r\n driftsmæssige årsager, hvilket som ubestridt lægges til grund, at afskedige  \r\n\r\n fuldtidsansatte medlemmer af Lager- og Handelsarbejdernes Forbund og i stedet  \r\n\r\n ansætte deltidsansatte medlemmer af Kvindeligt Arbejderforbund. De indklagede  \r\n\r\n må herefter frifindes. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede, Dansk Arbejdsgiverforening for Danske Dagblades Forenings  \r\n\r\n Forhandlingsorganisation for Bladkompagniet A/S, frifindes. </P>  \r\n\r\n<P>Klagerne, Landsorganisationen i Danmark for Specialarbejderforbundet i  \r\n\r\n Danmark, skal inden 14 dage fra denne doms afsigelse i sagsomkostninger  \r\n\r\n betale 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.535 f, Hasselbalch  \r\n\r\n Kollektivarbejdsretten s.37 f, K. 90.033 (A 1990, s.140), K. 87.465 (A 1988,  \r\n\r\n s.110). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1991, side 61"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19910319013"
        },
        {
            "displayName": "Entydig dokumentidentifikation",
            "displayValue": "CA006960"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3190"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "29/04/1991"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.240"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}