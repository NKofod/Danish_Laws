{
    "id": 143323,
    "title": "Bekendtgørelse om gebyr for behandling af visse ansøgninger efter Den Europæiske Unions retsakter om økonomiske forbindelser til tredjelande m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 953 af 25/09/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om gebyr for behandling af visse ansøgninger efter Den Europæiske Unions retsakter om økonomiske forbindelser til tredjelande m.v.</p>\r\n<p class=\"Indledning2\">I medfør af § 1, stk. 2 og 3, i lov om anvendelsen af visse af Den Europæiske Unions retsakter om økonomiske forbindelser til tredjelande m.v., jf. lovbekendtgørelse nr. 635 af 9. juni 2011, og efter bemyndigelse i medfør af bekendtgørelse nr. 613 af 25. juni 2003 om henlæggelse af visse beføjelser til Erhvervs- og Boligstyrelsen fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Der betales et gebyr for behandling af følgende ansøgninger eller anmodninger efter Rådets forordning (EU) nr. 267/2012 af 23. marts 2012 med senere ændringer, Rådets forordning (EU) nr. 359/2011 af 12. april 2011 med senere ændringer samt Rådets forordning (EF) nr. 428/2009 af 5. maj 2009 med senere ændringer:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Ansøgning om tilladelse til at udføre dual-use produkter til Iran efter artikel 3 og 4 i Rådets forordning nr. 428/2009 samt artikel 3, stk. 1, og artikel 7, stk. 1, i Rådets forordning nr. 267/2012.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Ansøgning om tilladelse til at yde teknisk bistand eller foretage mæglervirksomhed efter artikel 5, stk. 2, litra a<span class=\"Bold\">, </span>og artikel 7, stk. 1, og ansøgning om tilladelse til at yde finansiering eller finansiel bistand efter artikel 5, stk. 2, litra b, i Rådets forordning nr. 267/2012.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Ansøgning om tilladelse til at frigive visse indefrosne pengemidler eller økonomiske ressourcer efter artikel 24-28 i Rådets forordning nr. 267/2012 og artikel 4-5 og 7 i Rådets forordning nr. 359/2011.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Ansøgning om tilladelse til at overføre beløb på 40.000 euro eller derover efter artikel 30, stk. 1, litra c, i Rådets forordning nr. 267/2012.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Anmodning om teknisk vurdering af om et produkt er opført i bilag I, II, III og VI i Rådets forordning nr. 267/2012 i tilfælde, hvor produktet er tilbageholdt af en toldmyndighed på grund af tvivl om, hvorvidt produktet kan udføres uden tilladelse, eller om produktet er forbudt at udføre til Iran, jf. Rådets forordning nr. 428/2009 og Rådets forordning nr. 267/2012.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Anmodning om teknisk vurdering af om udstyr og teknologi til olie-/gasindustrien og den petrokemiske industri i Iran er opført i bilag VI i Rådets forordning nr. 267/2012.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved ansøgning om pengeoverførsler, jf. § 1, nr. 4, som vedrører betaling for en samlet ordre, men som finder sted som flere forbundne transaktioner, betales fuldt gebyr for behandling af den første ansøgning og reduceret gebyr for efterfølgende ansøgninger om transaktioner på 40.000 euro og derover, der udgør en del af betalingen for den samlede ordre.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved ansøgninger efter stk. 1 påhviler det ansøger at dokumentere, at der er tale om sammenhængende transaktioner til betaling for en samlet ordre. Dokumentation skal på forlangende indsendes til Erhvervsstyrelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Der betales et gebyr for behandling af følgende ansøgninger eller anmodninger efter Rådets forordning (EU) nr. 36/2012 af 18. januar 2012 med senere ændringer samt Rådets forordning (EF) nr. 428/2009 af 5. maj 2009 med senere ændringer:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Ansøgning om tilladelse til at udføre dual-use produkter til Syrien efter artikel 3 og 4 i Rådets forordning nr. 428/2009 samt artikel 2a, stk. 2 og artikel 2b, stk. 1, i Rådets forordning nr. 36/2012.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Ansøgning om tilladelse til at yde teknisk bistand eller foretage mæglervirksomhed efter artikel 3, stk. 3, og stk. 4, litra a, og ansøgning om tilladelse til at yde finansiering eller finansiel bistand efter artikel 3, stk. 4, litra b, i Rådets forordning nr. 36/2012.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Ansøgning om tilladelse til at frigive visse indefrosne pengemidler eller økonomiske ressourcer efter artikel 16-18 og 20 i Rådets forordning nr. 36/2012.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Anmodning om teknisk vurdering af om et produkt er opført i bilag I til Rådets forordning nr. 428/2009 og bilag IA, VI, VII og IX i Rådets forordning nr. 36/2012 i tilfælde, hvor produktet er tilbageholdt af en toldmyndighed på grund af tvivl om, hvorvidt produktet kan udføres uden tilladelse, eller om produktet er forbudt at udføre til Syrien, jf. Rådets forordning nr. 428/2009 og Rådets forordning nr. 36/2012.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Anmodning om teknisk vurdering af om udstyr og teknologi til olie-/gasindustrien i Syrien er opført i bilag VI i Rådets forordning nr. 36/2012.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Anmodning om teknisk vurdering af om udstyr og teknologi til kraftværker til el-produktion i Syrien er opført i bilag VII i Rådets forordning nr. 36/2012.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Der betales et gebyr for behandling af følgende ansøgninger efter Rådets forordning (EF) nr. 1236/2005 af 27. juni 2005 (antitorturforordningen), som ændret ved Kommissionens gennemførelsesforordning (EU) nr. 1352/2011 af 20. december 2011:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Ansøgning om tilladelse efter artikel 5, stk. 1, i Rådets forordning nr. 1235/2005 til at udføre produkter, der er opført i bilag II, nr. 1 og 4, i Kommissionens gennemførelsesforordning nr. 1352/2011.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Ansøgning om dispensation efter artikel 3, stk. 2, og artikel 4, stk. 2, i Rådets forordning nr. 1235/2005 til at udføre, importere eller yde teknisk bistand til produkter, der er opført i bilag I i Kommissionens gennemførselsforordning nr. 1352/2011.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Gebyrer efter denne bekendtgørelse fremgår af bilag 1 til bekendtgørelsen. Gebyret opkræves af Erhvervsstyrelsen, når afgørelsen på ansøgningen eller resultatet af den tekniske vurdering foreligger og skal betales senest 30 dage efter påkrav. Udløber betalingsfristen en lørdag, søndag eller helligdag, skal indbetaling af gebyr ske den førstkommende hverdag.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Det er en forudsætning for behandling af ansøgninger eller anmodninger som angivet i § 1 eller §§ 3-4, at ansøger på tidspunktet for ansøgningen eller anmodningen erklærer sig indforstået med at betale et gebyr i overensstemmelse med henholdsvis § 1 eller §§ 3-4.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Gebyret opkræves uafhængigt af, om en ansøgning fører til en tilladelse eller et afslag, og uafhængigt af udfaldet af en teknisk vurdering.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft 1. oktober 2012.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bekendtgørelse nr. 216 af 2. marts 2012 om gebyr for behandling af visse ansøgninger efter Den Europæiske Unions retsakter om økonomiske forbindelser til tredjelande m.v. ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ansøgninger og anmodninger indgivet før den 1. oktober 2012 behandles efter bekendtgørelse nr. 216 af 2. marts 2012 om gebyr for behandling af visse ansøgninger efter Den Europæiske Unions retsakter om økonomiske forbindelser til tredjelande m.v.</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 25. september 2012</p><p class=\"Sign1\" align=\"center\">Betina Hagerup</p><p class=\"Sign2\" align=\"right\">/ Stig Uffe Pedersen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Tekstoverskrift\">\r\n   <span class=\"Bold\">Gebyrsatser pr. 1. oktober 2012 for behandling af ansøgninger og anmodninger efter bekendtgørelsens §§ 1-4</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Ansøgning om tilladelse til at udføre dual-use produkter, jf. § 1, nr. 1 og § 3, nr. 1: <span class=\"Bold\">7.500 kr.</span></p>\r\n   <p class=\"Liste1\">\r\n      <span class=\"Liste1Nr\">2)</span> Ansøgning om tilladelse til at yde teknisk bistand eller foretage mæglervirksomhed og ansøgning om tilladelse til at yde finansiering eller finansiel bistand, jf. § 1, nr. 2, og § 3, nr. 2: <span class=\"Bold\">7.500 kr.</span></p>\r\n   <p class=\"Liste1\">\r\n      <span class=\"Liste1Nr\">3)</span> Ansøgning om tilladelse til at frigive visse indefrosne pengemidler m.v., jf. § 1, nr. 3 og § 3 nr. 3: <span class=\"Bold\">7.500 kr.</span></p>\r\n   <p class=\"Liste1\">\r\n      <span class=\"Liste1Nr\">4)</span> Ansøgning om tilladelse til pengeoverførsler på 40.000 euro og derover, jf. § 1, nr. 4: <span class=\"Bold\">11.000 kr.</span> Ved forbundne transaktioner, jf. § 2, stk. 1: Første ansøgning: <span class=\"Bold\">11.000 kr.</span> og efterfølgende ansøgninger på 40.000 euro og derover: <span class=\"Bold\">3.000 kr.</span> pr. ansøgning.</p>\r\n   <p class=\"Liste1\">\r\n      <span class=\"Liste1Nr\">5)</span> Anmodning om en teknisk vurdering af om et produkt er opført i bilag I, II og III om dual-use produkter til Rådets forordning nr. 267/2012, jf. § 1, nr. 5: <span class=\"Bold\">7.500 kr.</span> Anmodes der samtidig om en teknisk vurdering af, om et produkt er opført i bilag VI om olie-/gas-/petrokemiske produkter til Rådets forordning nr. 267/2012, består gebyret <span class=\"Bold\">herudover af 1.050 kr. pr. påbegyndt time</span> ved den tekniske vurdering af produktet.</p>\r\n   <p class=\"Liste1\">\r\n      <span class=\"Liste1Nr\">6)</span> Anmodning om teknisk vurdering af olie-/-gas-/petrokemiske produkter, jf. § 1 nr. 6: <span class=\"Bold\">7.500 kr. samt 1.050 kr. pr. påbegyndt time </span>ved den tekniske vurdering af produkterne.</p>\r\n   <p class=\"Liste1\">\r\n      <span class=\"Liste1Nr\">7)</span> Anmodning om en teknisk vurdering af om et produkt er opført i bilag I til Rådets forordning nr. 428/2009 eller bilag IA og IX til Rådets forordning nr. 36/2012, jf. § 3, nr. 4: <span class=\"Bold\">7.500 kr.</span> Anmodes der samtidig om en teknisk vurdering af, om et produkt er opført i bilag VI om olie-/gasprodukter og bilag VII om udstyr til kraftværker i Rådets forordning nr. 36/2012, består gebyret <span class=\"Bold\">herudover af 1.050 kr. pr. påbegyndt time </span>ved den tekniske vurdering af produktet.</p>\r\n   <p class=\"Liste1\">\r\n      <span class=\"Liste1Nr\">8)</span> Anmodning om teknisk vurdering af olie-/gasprodukter, jf. § 3, nr. 5, eller teknisk vurdering af udstyr til kraftværker, jf. § 3, nr. 6: <span class=\"Bold\">7.500 kr. samt 1.050 kr. pr. påbegyndt time </span>ved den tekniske vurdering af produktet.</p>\r\n   <p class=\"Liste1\">\r\n      <span class=\"Liste1Nr\">9)</span> Ansøgning om tilladelse til at udføre produkter, der er opført i bilag II, nr. 1 og 4, i Kommissionens gennemførelsesforordning nr. 1352/2011, jf. § 4, nr. 1: <span class=\"Bold\">7.500 kr.</span></p>\r\n   <p class=\"Liste1\">\r\n      <span class=\"Liste1Nr\">10)</span> Ansøgning om dispensation til at udføre, importere eller yde teknisk bistand til produkter, der er opført i bilag I i Kommissionens gennemførelsesforordning nr. 1352/2011, jf. § 4, nr. 2: <span class=\"Bold\">7.500 kr.</span></p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Gebyrbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2012"
        },
        {
            "displayName": "Accession",
            "displayValue": "B20120095305"
        },
        {
            "displayName": "Entydig dokumentidentifikation",
            "displayValue": "BP000254"
        },
        {
            "displayName": "Dato for førstegangsindlæggelse",
            "displayValue": "27/09/2012"
        },
        {
            "displayName": "Dato for indlæggelse",
            "displayValue": "27/09/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "953"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "25/09/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Erhvervsstyrelsen, j.nr. 12/04687"
        },
        {
            "displayName": "Stikord",
            "displayValue": "dual-use, gebyrer, Iran, Syrien"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}