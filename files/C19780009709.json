{
    "id": 74122,
    "title": "Cirkulære om hjælp i henhold til bistandsloven til behandling af talelidelser samt sværere tilfælde af ordblindhed og læsesvaghed ",
    "documentTypeId": "140",
    "isSagsforlobPeriodValid": false,
    "shortName": "CIR nr 97 af 07/06/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om hjælp i henhold til bistandsloven  \r\n\r\n til behandling af talelidelser samt sværere tilfælde af ordblindhed og  \r\n\r\n læsesvaghed </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 115-117 i lov nr. 333 af 19. juni 1974 om social bistand  \r\n\r\n opretholdes statens hidtidige forpligtelse efter forsorgsloven til at sørge  \r\n\r\n for undervisning m.v. af talelidende, i det omfang de har behov for bistand  \r\n\r\n på statens institutter for talelidende. I medfør af § 118 i nævnte lov  \r\n\r\n fastsætter socialministeren retningslinier for behandling af talelidende, der  \r\n\r\n foregår uden for en statsinstitution, når behandlingen sker efter henvisning  \r\n\r\n fra statens taleinstitutter. Det samme gælder sværere tilfælde af ordblindhed  \r\n\r\n og læsesvaghed. Endelig er der i medfør af bestemmelserne ved  \r\n\r\n socialministeriets bekendtgørelse af 7. juni 1978 fastsat regler for  \r\n\r\n underretning af tilfælde af talelidelser samt sværere tilfælde af ordblindhed  \r\n\r\n og læsesvaghed. Bekendtgørelsen er trykt som bilag til dette cirkulære. </P>  \r\n\r\n<P>Der fastsættes herefter følgende retningslinier for forsorgen vedrørende  \r\n\r\n talelidende m.v.: </P>  \r\n\r\n<P>A. Underretningssystemet </P>  \r\n\r\n<P>Underretningspligten påhviler - foruden de sociale udvalg - tillige læger,  \r\n\r\n herunder skolelæger, jordemødre og sundhedsplejersker samt skolepsykologer,  \r\n\r\n ledere af statslige og private skoler, børnehaver, døgninstitutioner for børn  \r\n\r\n og unge og særforsorgsinstitutioner. Underretning skal finde sted uanset  \r\n\r\n pågældendes økonomiske forhold, når lidelsen er eller skønnes at blive til  \r\n\r\n væsentlig ulempe for den pågældende, og der skønnes at være mulighed for  \r\n\r\n bedring af lidelsen gennem behandling. </P>  \r\n\r\n<P>Det er i bekendtgørelsen bestemt, at pligten til at underrette de sociale  \r\n\r\n udvalg efter bistandsloven betragtes som opfyldt ved underretning til et af  \r\n\r\n statens institutter for talelidende efter bekendtgørelsen. Forsorgen for  \r\n\r\n talelidende vil i de tilfælde, hvor der er mulighed for hjælp efter  \r\n\r\n bistandsloven, drage omsorg for sagens forelæggelse for det sociale udvalg.  \r\n\r\n</P>  \r\n\r\n<P>Underretning vedrørende personer bosiddende øst for Storebælt sendes til  \r\n\r\n instituttet i København - adresse: Rygårds Alle 45, 2900 Hellerup, tlf.: HE  \r\n\r\n 9701 og underretninger vedrørende personer bosiddende vest for Storebælt til  \r\n\r\n instituttet i Århus - adresse Tjørnevej 6, 8240 Risskov, tlf.: (06) 17 76 11.  \r\n\r\n Underretning kan indgå til taleinstitutternes amtsafdelinger, jfr. bilag A.  \r\n\r\n</P>  \r\n\r\n<P>B. Hvor skal behandlingen finde sted? </P>  \r\n\r\n<P CLASS=PUNKT> <B>1.</B> Talelidende </P>  \r\n\r\n<P CLASS=PUNKT> <B>1.</B> Almindelige regler </P>  \r\n\r\n<P>Behandlingen af talelidende kan enten finde sted hos lokale talepædagoger  \r\n\r\n eller på et af statens institutter for talelidende, som afgør, hvorledes  \r\n\r\n behandlingen skal finde sted efter de fornødne undersøgelser af pågældendes  \r\n\r\n lidelse og forhold i øvrigt. </P>  \r\n\r\n<P>Det tilsigtes, at behandlingen i videst muligt omfang foregår lokalt,  \r\n\r\n således at de talelidende under behandling kan bo i deres hjem. Der vil  \r\n\r\n imidlertid til stadighed være forskellige grupper af talelidelser, der må  \r\n\r\n behandles på statens institutter. Dette gælder således børn og voksne med  \r\n\r\n meget svære sprog- og talelidelser samt de læbe- og ganespaltepatienter, der  \r\n\r\n skal opereres eller behandles med protese. Endvidere andre personer med  \r\n\r\n talelidelser, som må undergives en undersøgelse og eventuel behandling af  \r\n\r\n instituttets forskellige specialister. Hertil kommer talelidende, der trænger  \r\n\r\n til at komme bort fra deres sædvanlige miljø, talelidende med sværere  \r\n\r\n adfærdsforstyrrelser samt endelig talelidende, der bor så fjernt fra  \r\n\r\n talepædagoger, at de ikke kan behandles lokalt. </P>  \r\n\r\n<P>Personer bosiddende øst for Storebælt vil i almindelighed blive indkaldt  \r\n\r\n til taleinstituttet i København, personer bosiddende vest for Storebælt til  \r\n\r\n taleinstituttet i Århus eller til taleinstitutternes amtsafdelinger. </P>  \r\n\r\n<P CLASS=PUNKT> <B>2.</B> Særlige regler vedrørende sprog- og talelidende  \r\n\r\n børn under skolealderen </P>  \r\n\r\n<P>Såfremt lidelsen er af en sådan karakter, at barnet kan undergives  \r\n\r\n behandling i en børnehave, med samarbejde med en talepædagog, henviser  \r\n\r\n instituttet om muligt barnet til en sådan. </P>  \r\n\r\n<P>Med hensyn til læbe-ganespaltepatienter bemærkes, at disse i almindelighed  \r\n\r\n efter indkaldelse fra instituttet i København opereres for læbespalte i 2  \r\n\r\n måneders-alderen og for ganespalte i 2 års-alderen. De pågældende indkaldes  \r\n\r\n endvidere til løbende kontrol af operationsresultat m.v. </P>  \r\n\r\n<P CLASS=PUNKT> <B>3.</B> Særlige regler vedrørende sprog- og talelidende  \r\n\r\n børn i skolealderen </P>  \r\n\r\n<P>I undervisningsministeriets cirkulære nr. 188 af 4. august 1961 om  \r\n\r\n specialundervisning af børn med talevanskeligheder er der fastsat nærmere  \r\n\r\n regler for undervisning af børn, der har så store sprog- og  \r\n\r\n talevanskeligheder, at de ikke kan rettes gennem den almindelige  \r\n\r\n danskundervisning. </P>  \r\n\r\n<P>På grund af den udvikling, der har fundet sted inden for  \r\n\r\n specialundervisningen, må det påregnes, at det vil være muligt at undervise  \r\n\r\n de fleste skolesøgende sprog- og talelidende børn inden for folkeskolens  \r\n\r\n specialundervisning. </P>  \r\n\r\n<P>Er der grund til at antage, at behandling på et af statens institutter for  \r\n\r\n talelidende er ønskelig, forhandler skolepsykologen med vedkommende institut  \r\n\r\n om barnets videre undervisning herunder om eventuel observation. </P>  \r\n\r\n<P>II. Ordblinde og læsesvage </P>  \r\n\r\n<P>Det fremgår af bistandsloven, at der gælder samme regler med hensyn til  \r\n\r\n behandling af sværere tilfælde af læsesvaghed og ordblindhed som med hensyn  \r\n\r\n til behandling af talelidende. </P>  \r\n\r\n<P>Det bemærkes, at behandling i henhold til bistandsloven kun kan finde  \r\n\r\n sted, for så vidt angår de tilfælde af læsesvaghed og ordblindhed, som ikke  \r\n\r\n tilstrækkeligt effektivt kan behandles gennem folkeskolens  \r\n\r\n specialundervisning og specialundervisning efter fritidsloven. Der henvises i  \r\n\r\n øvrigt til undervisningsministeriets cirkulære af 22. maj 1974 om  \r\n\r\n folkeskolens specialundervisning af læseretarderede elever. </P>  \r\n\r\n<P>Behandlingen af læsesvage og ordblinde kan efter henvisning fra  \r\n\r\n vedkommende taleinstitut finde sted hos lokale tale- eller ordblindelærere  \r\n\r\n (eventuelt ordblindeinstitutter). </P>  \r\n\r\n<P>C. Afholdelse af udgifterne ved behandlingen af talelidende, ordblinde og  \r\n\r\n læsesvage </P>  \r\n\r\n<P>Den undervisning, der foregår efter henvisning fra statens institutter for  \r\n\r\n talelidende og ophold på statens institutter for talelidende og ophold på  \r\n\r\n statens institutter for talelidende, er vederlagsfri. </P>  \r\n\r\n<P>Indkaldes talelidende m.v. til ambulant behandling på et af statens  \r\n\r\n institutter for talelidende, kan staten uanset pågældendes økonomiske forhold  \r\n\r\n afholde de nødvendige udgifter til de pågældendes befordring til og fra  \r\n\r\n instituttet. Behandlingen på instituttet er vederlgsfri for pågældende. </P>  \r\n\r\n<P>Henvises de pågældende af et af statens institutter for talelidende til  \r\n\r\n behandling uden for instituttet, afholder staten såvel de direkte udgifter  \r\n\r\n ved de pågældendes behandling som nødvendige befordringsudgifter. </P>  \r\n\r\n<P>Henvises et barn af et af statens institutter for talelidende til  \r\n\r\n taleundervisning i en børnehave, er behandlingen vederlagsfri. Instituttet  \r\n\r\n kan endvidere afholde udgifterne ved barnets ophold i børnehaven i det  \r\n\r\n tidsrum, barnet er undergivet behandling. </P>  \r\n\r\n<P>D. Ikrafttrædelse </P>  \r\n\r\n<P>Cirkulæret, der afløser socialministeriets cirkulære af 30. september 1954  \r\n\r\n om hjælp i henhold til forsorgsloven til behandling af talelidelser samt  \r\n\r\n sværere tilfælde af ordblindhed og læsesvaghed træder i kraft den 1. juli  \r\n\r\n 1978. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 7. juni 1978 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>EVA GREDAL </P>  \r\n\r\n<P CLASS=MINISTER ALIGN=RIGHT>/ T. Tejsen </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Bekendtgørelse nr. 249 af 7. juni 1978 om underretningspligt vedrørende  \r\n\r\n talelidelser, sværere tilfælde af ordblindhed og læsesvaghed. </P>  \r\n\r\n<P>(Udelades her). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/10/1978"
        },
        {
            "displayName": "Accession",
            "displayValue": "C19780009709"
        },
        {
            "displayName": "Entydig dokumentidentifikation",
            "displayValue": "CM033326"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "07/06/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Socialmin. 5.kt. j.nr. 5200-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}