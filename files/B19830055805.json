{
    "id": 48529,
    "title": "Bekendtgørelse om uddannelse af skovteknikere ",
    "documentTypeId": "60",
    "isSagsforlobPeriodValid": false,
    "shortName": "BEK nr 558 af 21/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om uddannelse af skovteknikere  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 3, stk. 2, i lov nr. 44 af 16. februar 1966 om uddannelse af  \r\n\r\n skovteknikere fastsættes: </P>  \r\n\r\n<P>I. Administration </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Skovteknikeruddannelsen forestås af  \r\n\r\n landbrugsministeriets Skovskole (i det følgende betegnet skolen).  \r\n\r\n Henvendelser til skolen stiles til: Skovskolen, Nødebovej 77 A, 3480  \r\n\r\n Fredensborg. </P>  \r\n\r\n<P CLASS=STK> <I>Stk. 2. </I> Skolens øverste ledelse er et skovskoleråd  \r\n\r\n (herefter betegnet skolerådet). Henvendelser til skolerådet stiles til  \r\n\r\n Skovskolerådet og indsendes gennem skolen. </P>  \r\n\r\n<P CLASS=STK> <I>Stk. 3. </I> Skolerådet fastsætter ved regulativ timeplaner,  \r\n\r\n eksamensfordringer i de enkelte fag, regler for kurser, retningslinier for  \r\n\r\n tilvejebringelse af lærebøger samt regler for elevernes betaling for kost og  \r\n\r\n logi. De af skolerådet udfærdigede regulativer skal godkendes af  \r\n\r\n landbrugsministeren. </P>  \r\n\r\n<P CLASS=STK> <I>Stk. 4. </I> Skolens forstander leder skolens daglige  \r\n\r\n virksomhed. </P>  \r\n\r\n<P CLASS=STK> <I>Stk. 5. </I> Skolens afgørelser i henhold til denne  \r\n\r\n bekendtgørelse kan indbringes for skolerådet. Skolerådets afgørelser kan  \r\n\r\n indbringes for landbrugsministeriet. </P>  \r\n\r\n<P>II. Optagelsesbetingelser </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Adgang til at søge optagelse til  \r\n\r\n skovteknikeruddannelsen er betinget af, at ansøgeren er helbredsmæssigt egnet  \r\n\r\n til at gennemføre uddannelsen, har erhvervet kørekort til bil eller særligt  \r\n\r\n kørekort til traktor (motorredskab), har bestået den i lov om jagt- og  \r\n\r\n vildtforvaltning foreskrevne jagtprøve samt har </P>  \r\n\r\n</DIV>  \r\n\r\n<P CLASS=PUNKT> <B>1.</B> gennemført erhvervsfaglig grunduddannelse (EFG) som  \r\n\r\n skovbruger eller </P>  \r\n\r\n<P CLASS=PUNKT> <B>2.</B> bestået fuld højere forberedelseseksamen (HF) eller  \r\n\r\n</P>  \r\n\r\n<P CLASS=PUNKT> <B>3.</B> bestået studentereksamen. </P>  \r\n\r\n<P CLASS=STK> <I>Stk. 2. </I> Ansøgere skal have kundskaber svarende til  \r\n\r\n bestået matematikprøve på niveau for HF-fællesfag og kemiprøve på niveau for  \r\n\r\n HF-tilvalgsfag. </P>  \r\n\r\n<P CLASS=STK> <I>Stk. 3. </I> Ansøgere, som ikke har gennemgået  \r\n\r\n EFG-uddannelsen som skovbruger, skal inden for de sidste 4 år have været  \r\n\r\n beskæftiget som arbejdstagere ved praktisk skovbrug her i landet i mindst 8  \r\n\r\n måneder, heraf mindst 6 måneder i sammenhæng. </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Uanset bestemmelserne i § 2 kan skolerådet efter  \r\n\r\n indstilling fra skolen optage ansøgere, der kan godtgøre, at de på anden måde  \r\n\r\n har opnået de nødvendige kundskaber. Skolerådet afgør, på hvilken del af  \r\n\r\n uddannelsen ansøgeren skal indplaceres. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skolerådet fastsætter hvert år inden den 15.  \r\n\r\n juni antallet af elevpladser gældende for optagelsen til  \r\n\r\n skovteknikeruddannelsens 1. del året efter. </P>  \r\n\r\n<P CLASS=STK> <I>Stk. 2. </I> Skolerådet fastsætter samtidig retningslinier  \r\n\r\n for udvælgelsen af nye elever i tilfælde, hvor antallet af ansøgere  \r\n\r\n overstiger antallet af elevpladser, herunder bestemmelser om kvotering af  \r\n\r\n ansøgere med henholdsvis erhvervsfaglig og gymnasial uddannelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Uddannelsen til skovtekniker begynder hvert år  \r\n\r\n ca. 1. juni for elever med gymnasial uddannelse, jfr. § 2, stk. 1, nr. 2 og  \r\n\r\n 3, og ca. 1. august for EFG-skovbrugere, jfr. § 2, stk. 1, nr. 1. </P>  \r\n\r\n<P CLASS=STK> <I>Stk. 2. </I> Ansøgning om optagelse til uddannelsen afgives  \r\n\r\n på et af skolen udfærdiget ansøgningsskema, der sammen med en vejledning om  \r\n\r\n uddannelsen kan rekvireres fra skolen. Ansøgningsskemaet skal sammen med de i  \r\n\r\n skemaet nævnte eksamensbeviser m.v. indsendes til skolen og skal være skolen  \r\n\r\n i hænde inden 1. maj. Skolen afgiver medio maj måned svar på samtlige  \r\n\r\n ansøgninger om optagelse. </P>  \r\n\r\n<P CLASS=STK> <I>Stk. 3. </I> Elever med en gymnasial uddannelse, skal i juni  \r\n\r\n måned gennemgå et 4-ugers praktisk skovbrugskursus på skolen. </P>  \r\n\r\n<P>III. Uddannelsesplanen </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Uddannelsen varer 4 år og består af 3 dele, der  \r\n\r\n hver afsluttes med eksamen. Uddannelsen omfatter skoleophold (semestre),  \r\n\r\n kurser og distriktsophold (praktikperioder på skovdistrikter, i  \r\n\r\n småskovsforeninger eller lignende). </P>  \r\n\r\n<P CLASS=STK> <I>Stk. 2. </I> Uddannelsens skoleophold finder sted på  \r\n\r\n Skovskolen. </P>  \r\n\r\n<P CLASS=STK> <I>Stk. 3. </I> Distriktsuddannelsen forestås af  \r\n\r\n distriktslærere godkendt af skolen. For hver elev foregår  \r\n\r\n distriktsuddannelsen på 2 af skolen godkendte uddannelsessteder. I  \r\n\r\n distriktsopholdene kan indgå et af skolen godkendt kortvarigt praktikophold  \r\n\r\n uden for uddannelsesstedet. </P>  \r\n\r\n<P CLASS=STK> <I>Stk. 4. </I> Kurserne finder - bortset fra det i § 5, stk.  \r\n\r\n 3, nævnte praktiske skovbrugskursus - fortrinsvis sted på andre  \r\n\r\n institutioner. Savværkskursus afholdes med 1 uges teoriundervisning forud for  \r\n\r\n 3. dels distriktsophold og 4 ugers praktik inden for de første 3 måneder af  \r\n\r\n 3. dels distriktsophold. Øvrige kurser afvikles fuldtud under uddannelsens  \r\n\r\n distriktsophold. I forbindelse med hvert kursus udarbejdes en rapport efter  \r\n\r\n nærmere af skolen fastsatte retningslinier. Rapporten fra savværkskurset  \r\n\r\n indsendes til skolen inden 2 uger efter kursets afslutning.  \r\n\r\n Afleveringsfristen for øvrige rapporter fastsættes af skolen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Uddannelsen har følgende forløb: </P>  \r\n\r\n</DIV>  \r\n\r\n<P CLASS=PUNKT> <B>1.</B> del består af et skolesemester af 19 ugers  \r\n\r\n varighed, der begynder ca. 1. august og varer til midten af december. Det  \r\n\r\n indledes med ca. 1 uges orientering om det samlede uddannelsesforløb og  \r\n\r\n afsluttes med eksamen i november/december. </P>  \r\n\r\n<P CLASS=STK> <I>Stk. 2. </I> 2. del varer 2 år og består af 1 års  \r\n\r\n distriktsuddannelse efterfulgt af 2 skolesemestre af ialt 39 ugers varighed  \r\n\r\n fra midten af januar til midten af december. 2. del afsluttes med eksamen i  \r\n\r\n november/december. </P>  \r\n\r\n<P CLASS=STK> <I>Stk. 3. </I> 3. del varer 1 1/2 år og består af 1 års  \r\n\r\n distriktsuddannelse efterfulgt af 1 skolesemester af 21 ugers varighed fra  \r\n\r\n midten af januar til slutningen af juni. 3. del afsluttes med eksamen i juni.  \r\n\r\n</P>  \r\n\r\n<P CLASS=STK> <I>Stk. 4. </I> Distriktsuddannelsen på 2. og 3. del varer fra  \r\n\r\n begyndelsen af januar til slutningen af december. </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Uddannelsen skal gennemgås i den i § 7 angivne  \r\n\r\n orden. Uddannelsen må højst afbrydes i sammenlagt 3 år. Skolerådet kan i  \r\n\r\n særlige tilfælde dispensere fra denne tidsfrist. </P>  \r\n\r\n<P CLASS=STK> <I>Stk. 2. </I> Såfremt en elev afbryder uddannelsen, kan  \r\n\r\n eleven først genoptage denne efter forudgående tilmelding til skole- eller  \r\n\r\n distriktsophold ved et semesters eller distriktsopholds begyndelse. Såfremt  \r\n\r\n uddannelsen afbrydes i eksamensperioden, gælder bestemmelserne i § 17, stk.  \r\n\r\n 1. </P>  \r\n\r\n<P>IV. Almindelige bestemmelser for undervisningen </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I henhold til lovens § 3, stk. 1, har  \r\n\r\n uddannelsen af skovteknikere til formål at bibringe eleverne de for en  \r\n\r\n skovfoged nødvendige kundskaber. </P>  \r\n\r\n<P CLASS=STK> <I>Stk. 2. </I> Det skal ved undervisningen tilstræbes, at  \r\n\r\n eleven erhverver sig kendskab til fagenes indhold, terminologi og  \r\n\r\n hjælpemidler samt, at fagene koordineres såvel indbyrdes som med elevens  \r\n\r\n viden fra distriktsopholdene. Eleven opøves til selvstændigt arbejde og  \r\n\r\n problemløsning, ligesom undervisningen tilrettelægges med særligt henblik på  \r\n\r\n arbejdsledelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Undervisningsformerne på de 4 skolesemestre er  \r\n\r\n forelæsning, klasseundervisning, gruppeundervisning, øvelser samt gruppe- og  \r\n\r\n projektarbejde. Der kan i undervisningen indgå emneuger og/eller tværfaglige  \r\n\r\n projektarbejder; men intet enkelt fag må bidrage hertil med mere end 20 pct.  \r\n\r\n af fagets timetal. </P>  \r\n\r\n<P CLASS=STK> <I>Stk. 2. </I> Hvor pædagogiske eller sikkerhedsmæssige hensyn  \r\n\r\n kræver det, skal klassen deles i hold. </P>  \r\n\r\n<P CLASS=STK> <I>Stk. 3. </I> Det ugentlige undervisningstimetal for eleverne  \r\n\r\n bør i almindelighed ikke overstige 36 timer for 1. dels skolesemester og 34  \r\n\r\n timer for 2. og 3. dels skolesemestre. </P>  \r\n\r\n<P>V. Undervisningens inddeling og indhold </P>  \r\n\r\n<P>A. Skoleuddannelsen </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Undervisningen omfatter: </P>  \r\n\r\n</DIV>  \r\n\r\n<P CLASS=PUNKT> <B>1.</B> del (1. semester) </P>  \r\n\r\n<P>Arbejdsteknik </P>  \r\n\r\n<P>Fagmatematik </P>  \r\n\r\n<P>Jagt og vildtpleje </P>  \r\n\r\n<P>Kommunikation </P>  \r\n\r\n<P>Ledelse I </P>  \r\n\r\n<P>Maskinteknik I </P>  \r\n\r\n<P>Råtræhandel </P>  \r\n\r\n<P>Skovdyrkning I </P>  \r\n\r\n<P>Økonomi I </P>  \r\n\r\n<P CLASS=PUNKT> <B>2.</B> del (2. og 3. semester) </P>  \r\n\r\n<P>Fagmatematik </P>  \r\n\r\n<P>Ledelse I </P>  \r\n\r\n<P>Maskinteknik II </P>  \r\n\r\n<P>Skovdyrkning I </P>  \r\n\r\n<P>Skovdyrkning II </P>  \r\n\r\n<P>Skovmåling </P>  \r\n\r\n<P>Økologi </P>  \r\n\r\n<P>Økonomi II </P>  \r\n\r\n<P CLASS=PUNKT> <B>3.</B> del (4. semester) </P>  \r\n\r\n<P>Landskabspleje </P>  \r\n\r\n<P>Ledelse II </P>  \r\n\r\n<P>Lovkundskab </P>  \r\n\r\n<P>Skovdyrkning III </P>  \r\n\r\n<P>Vej- og vandbygning </P>  \r\n\r\n<P>Økonomi III </P>  \r\n\r\n<P>Ekskursioner/erhvervsorientering </P>  \r\n\r\n<P CLASS=STK> <I>Stk. 2. </I> Ud over den almindelige undervisning på 1.  \r\n\r\n semester skal eleven gennemgå undervisning i førstehjælp svarende til 12  \r\n\r\n timers kursus og undervisning i maskinskrivning svarende til 40 timers  \r\n\r\n statskontrolleret prøve. Såfremt fornøden dokumentation for tilsvarende  \r\n\r\n kurser kan fremlægges, fritages eleven for det pågældende kursus. </P>  \r\n\r\n<P CLASS=STK> <I>Stk. 3. </I> Ekskursioner og studiebesøg kan foretages i  \r\n\r\n fagenes egne timer eller ved sammenlægning af timer fra flere fag. På  \r\n\r\n uddannelsens 3. del gennemføres en ekskursion af ca. 1 uges varighed. </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De enkelte fag har følgende mål og indhold:  \r\n\r\n</P>  \r\n\r\n<P> <I>Arbejdsteknik</I>  </P>  \r\n\r\n<P>Det er fagets mål at give eleven viden om og forståelse af skovbrugets  \r\n\r\n manuelle arbejdsopgaver med særlig vægt på arbejdsmetoder, redskabers og  \r\n\r\n småmaskiners funktion, opbygning og vedligeholdelse samt arbejdsteknisk  \r\n\r\n miljø, herunder sikkerhed.  <I>Faget omfatter:</I> Arbejdsmetoder ved  \r\n\r\n skovning, kultur, bevoksningspleje, skovvedligeholdelse samt høstning af  \r\n\r\n pyntegrønt. Håndredskabers og småmaskiners udformning, virkemåde,  \r\n\r\n vedligeholdelse og brug, herunder sikkerhedsmæssige forhold. Det  \r\n\r\n arbejdstekniske miljø for så vidt angår arbejdsfysiologi, kroppens  \r\n\r\n bevægeapparat, ernæring, påklædning og nedslidning. </P>  \r\n\r\n<P> <I>Fagmatematik</I>  </P>  \r\n\r\n<P>Det er fagets mål at give eleven de fornødne regnetekniske og matematiske  \r\n\r\n forudsætninger for undervisningen i uddannelsens tekniske, biologiske og  \r\n\r\n økonomiske fag. <I>Faget omfatter:</I>  Trigonometri, vektorer,  \r\n\r\n rentesregning, exponentiel vækst, sandsynlighedsregning, statistik og  \r\n\r\n kalkulatorprogrammering. </P>  \r\n\r\n<P> <I>Jagt og vildtpleje</I>  </P>  \r\n\r\n<P>Det er fagets mål at give eleven et grundlæggende kendskab til de enkelte  \r\n\r\n vildtarters biologi, pleje samt indfangning og opdræt. Planlægning og ledelse  \r\n\r\n af forskellige former for jagt. <I>Faget omfatter:</I> Vildtarternes biologi.  \r\n\r\n Vildt- og revirpleje. Indfangning og vildtopdræt. Anvendelse af jagtvåben,  \r\n\r\n udstyr og jagtredskaber. Anvendelse af forskellige jagthunderacer.  \r\n\r\n Jagtformer, herunder skudtegn, eftersøgning og behandling af nedlagt vildt.  \r\n\r\n Jagtens økonomi. Lovgivning vedrørende jagt, vildtforvaltning og vildtpleje  \r\n\r\n m.v. </P>  \r\n\r\n<P> <I>Kommunikation</I>  </P>  \r\n\r\n<P>Det er fagets mål at lære eleven en korrekt skriftlig udfærdigelse af  \r\n\r\n referater, rapporter, artikler og meddelelser samt handelskorrespondance.  \r\n\r\n Videre skal faget danne baggrund for elevens senere udarbejdelse af  \r\n\r\n rapportsamling og hovedopgave.  <I>Faget omfatter:</I> Notatteknik og  \r\n\r\n rapporteringsteknik. Formelle krav til udarbejdelse og opsætning af  \r\n\r\n rapporter, artikler, foredrag og referater. Udarbejdelse af annoncer,  \r\n\r\n ansøgninger, udtalelser og meddelelser. Vurdering af skriftlige arbejder.  \r\n\r\n Handelskorrespondance. </P>  \r\n\r\n<P> <I>Landskabspleje</I>  </P>  \r\n\r\n<P>Det er fagets mål at give eleven viden om og forståelse for landskabets  \r\n\r\n kulturhistorie og de rekreative muligheder. Videre skal eleven bibringes  \r\n\r\n viden om landskabshistorie og -typer, lovgivning samt viden om pleje- og  \r\n\r\n vedligeholdelsesforanstaltninger. <I>Faget omfatter:</I>  Landskabshistorie,  \r\n\r\n herunder de skiftende kulturlandskaber. Naturfredningsloven. Arealanvendelse  \r\n\r\n til rekreative formål. Landskabsplanlægning, herunder landskabets forskellige  \r\n\r\n bevoksninger, deres formål samt plantesammensætning. Planlægning af og  \r\n\r\n beplantningsforslag til kulturarealer og ødelagte jorder. Pleje af  \r\n\r\n skovarealer med særligt henblik på disses fritidsanvendelse, pleje af  \r\n\r\n udyrkede arealer og vådområder m.v. Etablering af rekreative anlæg, herunder  \r\n\r\n stiføring og parkeringspladser. </P>  \r\n\r\n<P> <I>Ledelse</I>  </P>  \r\n\r\n<P>Det er fagets mål at give eleven viden om og forståelse af arbejdslederens  \r\n\r\n situation i en skovbrugsvirksomhed. Endvidere skal eleven opnå forståelse af  \r\n\r\n de forhold, der kan bidrage til at udvikle medarbejderne, styrke samarbejdet  \r\n\r\n og forbedre produktionen. <I>Ledelse I omfatter:</I> Kollektive  \r\n\r\n overenskomster, herunder det arbejdsretlige system og hovedaftale. Modeller  \r\n\r\n for organisatorisk opbygning af virksomheder, herunder forudsætninger og  \r\n\r\n konsekvenser. Gruppepsykologi. Arbejdspsykologi, herunder motivation,  \r\n\r\n trivsel, kommunikation og jobudvikling. Arbejdsstudier. Skovbrugets  \r\n\r\n sikkerhedsarbejde. <I>Ledelse II omfatter:</I> Lederens rolle og opgaver.  \r\n\r\n Forudsætninger for og konsekvenser af forskellige ledelsesformer.  \r\n\r\n Medarbejderindflydelse. Arbejdspædagogik, herunder udvælgelse, ansættelse og  \r\n\r\n introduktion af nye medarbejdere. Medarbejderudvikling gennem intern og  \r\n\r\n ekstern uddannelse. Diskussions- og mødeledelse. Lovgivning vedrørende  \r\n\r\n ansættelsesforhold. </P>  \r\n\r\n<P> <I>Lovkundskab</I>  </P>  \r\n\r\n<P>Det er fagets mål at give eleven kendskab til hovedtræk i landboretten og  \r\n\r\n erhvervsretten. Hovedvægten lægges på lovbestemmelser af særlig betydning for  \r\n\r\n skovbruget. <I>Faget omfatter:</I> Retsregler om skel, hegn og skovfred.  \r\n\r\n Skov-, sandflugts-, vej- og vandløbslovgivningen. Råstof- og  \r\n\r\n vandforsyningsloven. Miljøbeskyttelsesloven og planlægningslovene.  \r\n\r\n Erhvervslivets driftsformer. Aftaler, køb og salg. Ejendomsret og  \r\n\r\n fordringsret. Kaution og pant. Konkurs og akkord. Fuldmagt. </P>  \r\n\r\n<P> <I>Maskinteknik</I>  </P>  \r\n\r\n<P>Det er fagets mål at give eleven et indgående kendskab til de i skovbruget  \r\n\r\n almindeligt forekommende maskiners opbygning, funktion, betjening og  \r\n\r\n vedligeholdelse samt at sætte eleven i stand til at foretage et kvalificeret  \r\n\r\n maskinvalg under hensyntagen til såvel tekniske og økonomiske som ergonomiske  \r\n\r\n og sikkerhedsmæssige faktorer. Eleven skal endvidere kunne tilrettelægge  \r\n\r\n skovning og terræntransport. <I>Maskinteknik I omfatter:</I> Traktorens  \r\n\r\n opbygning, funktion og vedligeholdelse. Praktiske traktorøvelser i  \r\n\r\n transportarbejder, kulturforanstaltninger og skovvedligeholdelse. Sikkerhed  \r\n\r\n ved færdsel og brug af maskiner. <I>Maskinteknik II omfatter:</I>  \r\n\r\n Motorkarakteristik og kraftlære. Hydraulik, pneumatik og elteknik.  \r\n\r\n Ergonomifaktorerne: Lyd, vibration, lys og klima samt disses virkning på  \r\n\r\n traktorførere. Maskinkomponenter og -redskaber til skovnings- og  \r\n\r\n transportarbejder. Skovnings- og transportsystemer. Maskinplanlægning. </P>  \r\n\r\n<P> <I>Råtræhandel</I>  </P>  \r\n\r\n<P>Det er fagets mål at lære eleven salgsopmåling af alle råtræeffekter,  \r\n\r\n deres sortering og klassifikation samt mængdernes registrering til løn- og  \r\n\r\n beholdningsregnskab, herunder forskellige registreringssystemer. Endvidere  \r\n\r\n skal eleven bibringes forståelse af skovbrugets særlige markedsforhold,  \r\n\r\n herunder gældende salgskutymer og salgsbetingelser. <I>Faget omfatter:</I>  \r\n\r\n  Handelsopmåling. Sortering og klassifikation, herunder kvalitetsnedsættende  \r\n\r\n fejl i råtræet. Beregning af fastmasse. Beskyttelse og lagring af råtræ.  \r\n\r\n Opmålingssystemer og registrering af vedmasser i løn- og  \r\n\r\n beholdningsregnskaber. Salgsbetingelser og råtræmarkedets vilkår. </P>  \r\n\r\n<P> <I>Skovdyrkning</I>  </P>  \r\n\r\n<P>Det er fagets mål at sætte eleven i stand til at dyrke skov med de i  \r\n\r\n Danmark forekommende bevoksningsdannende træarter og under de i landet  \r\n\r\n forekommende jordbunds- og klimaforhold. <I>Skovdyrkning I omfatter:</I>  \r\n\r\n Skovtræerne, herunder morfologi, frugtsætning og veddets bygning. De i skoven  \r\n\r\n forekommende buske og karakterplanter. Skovtræernes sygdomme, insekt- og  \r\n\r\n vildtskader samt skovbrand. <I>Skovdyrkning II omfatter:</I> Planteskoledrift  \r\n\r\n og frøproduktion. Anlæg af skovkulturer og pyntegrøntkulturer. Kulturpleje.  \r\n\r\n Anvendelse af kemikalier og gødningsstoffer. Vildtafværgning. Høstning af  \r\n\r\n pyntegrønt og juletræer. Valg og anvendelse af maskiner, redskaber og andre  \r\n\r\n tekniske hjælpemidler. Handel med pyntegrønt, juletræer, skovplanter og  \r\n\r\n skovfrø.  <I>Skovdyrkning III omfatter:</I> Sammenfatning af  \r\n\r\n skovdyrkningslæren og dens sammenhæng med andre fag. Driftsformål,  \r\n\r\n skovdyrkningssystemer, hugstfølge og træartsvalg. Kulturmetoder,  \r\n\r\n bestandspleje og udvisning. Genetik og skovtræforædling. </P>  \r\n\r\n<P> <I>Skovmåling</I>  </P>  \r\n\r\n<P>Det er fagets mål at sætte eleven i stand til at udføre opmåling af  \r\n\r\n arealer i forbindelse med konstruktion og revision af skovkort samt opmåling  \r\n\r\n af stående vedmasser til planlægningsformål. <I>Faget omfatter:</I> Linie- og  \r\n\r\n fladenivellement. Polygon- og linienetsmåling med detailmåling. Konstruktion  \r\n\r\n og fremstilling af kort og profiler. Arealberegning. Anvendelse og tolkning  \r\n\r\n af flyfotos i forbindelse med revision af skovkort. Principper for inddeling  \r\n\r\n af skov. Opmåling af stående vedmasser, herunder gennemgang af  \r\n\r\n vedmassefaktorerne, bonitet, tilvækst samt hugst- og tilvækstkalkulation.  \r\n\r\n</P>  \r\n\r\n<P> <I>Vej- og vandbygning</I>  </P>  \r\n\r\n<P>Det er fagets mål at lære eleven planlægning af og metoder til anlæg og  \r\n\r\n vedligeholdelse af skoves vej- og afvandingsanlæg. Videre at give eleven  \r\n\r\n forståelse af anlæggenes varierende funktioner set i forhold til skovbrugets  \r\n\r\n lange produktionstid. Endelig skal eleven orienteres om vedligeholdelse af  \r\n\r\n skovens bygninger. <I>Faget omfatter:</I> Planlægning af anlæggenes bygning  \r\n\r\n og vedligeholdelse. Projektering, afsætning, udførelse og vedligeholdelse.  \r\n\r\n Materialelære. Materiale-, maskin- og redskabsvalg samt anvendelse ved  \r\n\r\n forskellige opgaver. Sprængningslære. Vedligeholdelse af skovens bygninger og  \r\n\r\n disses faste installationer. </P>  \r\n\r\n<P> <I>Økologi</I>  </P>  \r\n\r\n<P>Det er fagets mål, at eleven erhverver sig viden om og forståelse for  \r\n\r\n økologi med hovedvægt på skovens økologi, herunder gødnings-,  \r\n\r\n grundforbedrings- og bekæmpelsesmidlers indvirken. Desuden viden om planters  \r\n\r\n bygning, funktion og udbredelse samt plantesamfunds sammensætning. <I>Faget  \r\n\r\n omfatter:</I> Plantemorfologi, planteanatomi og plantefysiologi.  \r\n\r\n Plantebestemmelse. Plantesamfund. Plantegeografi. Artsbestemmelse af dyr.  \r\n\r\n Økologiens grundbegreber. Jordbundslære. Klima. Stofkredsløb. Gødningslære.  \r\n\r\n Mikrobiologi. De i skovbruget anvendte bekæmpelsesmidlers virkemåde og  \r\n\r\n nedbrydning. </P>  \r\n\r\n<P> <I>Økonomi</I>  </P>  \r\n\r\n<P>Det er fagets mål at bibringe eleven en grundlæggende forståelse af  \r\n\r\n virksomheders og samfundets økonomi. Videre skal eleven lære at anvende  \r\n\r\n økonomien som styringsredskab. <I>Økonomi I omfatter:</I>  Økonomiske  \r\n\r\n grundbegreber, herunder sortimentsforhold, priskurver og omsætningsbalance.  \r\n\r\n Endvidere kalkuleteknik og skovbrugets planlægningstyper. <I>Økonomi II  \r\n\r\n omfatter:</I> Regnskabsføring, regnskabsafslutning, regnskabsanalyse.  \r\n\r\n Eksternt regnskab. Datalære, herunder eksempler på EDB-bogføring. <I>Økonomi  \r\n\r\n III omfatter:</I> Finansiering. Regnskabsoversigter. Person- og  \r\n\r\n ejendomsbeskatning. Likviditetsbudgettering. Nationaløkonomi. </P>  \r\n\r\n<P>B. D i s t r i k t s u d d a n n e l s e n </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> De to distriktsophold foregår på  \r\n\r\n uddannelsessteder, der anvises eleven af skolen, og undervisningen på stedet  \r\n\r\n forestås af en distriktslærer i samarbejde med skolen og under dennes tilsyn.  \r\n\r\n Det skal tilstræbes, at hvert enkelt praktiksted besøges mindst en gang hvert  \r\n\r\n fjerde år af en underviser ved skovteknikeruddannelsen. </P>  \r\n\r\n<P CLASS=STK> <I>Stk. 2. </I> Som uddannelsessteder anvises skovdistrikter  \r\n\r\n eller småskovsforeninger, der har en sådan størrelse, og hvor arbejdsopgaver  \r\n\r\n og -forhold er af en sådan karakter, at distriktslæreren har mulighed for at  \r\n\r\n undervise eleven på det til uddannelsen krævede niveau. </P>  \r\n\r\n<P CLASS=STK> <I>Stk. 3. </I> Som distriktslærere antages personer med de for  \r\n\r\n undervisningens forsvarlige varetagelse fornødne faglige og pædagogiske  \r\n\r\n kvalifikationer. Distriktslæreren deltager i de af skolen arrangerede  \r\n\r\n distriktslærermøder og -kurser m.v. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Under distriktsopholdene deltager eleven i  \r\n\r\n såvel det praktiske skovarbejde som i ledelses- og administrative funktioner.  \r\n\r\n Elevens virksomhed under distriktsopholdet tilrettelægges i samarbejde mellem  \r\n\r\n skolen, distriktslærerne og eleven. </P>  \r\n\r\n<P CLASS=STK> <I>Stk. 2. </I> Under 2. dels distriktsophold beskæftiges  \r\n\r\n eleverne hovedsagelig med praktisk skovarbejde. Derudover undervises og  \r\n\r\n beskæftiges eleverne med henblik på de fagområder, der undervises i på 2.  \r\n\r\n dels skolesemestre. Hovedvægten lægges på skovbrugets produktionsforhold.  \r\n\r\n</P>  \r\n\r\n<P CLASS=STK> <I>Stk. 3. </I> Under 3. dels distriktsophold deltager eleven i  \r\n\r\n de daglige ledelses- og administrationsopgaver med det formål at opnå  \r\n\r\n forståelse af skovbruget som virksomhed. </P>  \r\n\r\n<P CLASS=STK> <I>Stk. 4. </I> Under de to distriktsophold fører eleven en  \r\n\r\n arbejdsjournal, hvor alle aktiviteter registreres. </P>  \r\n\r\n<P CLASS=STK> <I>Stk. 5. </I> På 2. dels distriktsophold udarbejder eleven en  \r\n\r\n rapportsamling på grundlag af et antal pligtige opgaver. Til udarbejdelse af  \r\n\r\n rapportsamlingen kan eleven benytte indtil 5 uger fordelt over hele  \r\n\r\n distriktsopholdet. Rapportsamlingen afleveres til skolen ved begyndelsen af  \r\n\r\n 2. dels skoleophold. </P>  \r\n\r\n<P CLASS=STK> <I>Stk. 6. </I> På 3. dels distriktsophold løser eleven en  \r\n\r\n hovedopgave, der typisk omhandler eet emne, og som formuleres i samråd med  \r\n\r\n skolen og distriktslæreren. Til hovedopgavens løsning kan eleven benytte  \r\n\r\n indtil 6 uger fordelt over distriktsårets første 8 måneder. Hovedopgaven  \r\n\r\n afleveres til skolen senest 15. september. </P>  \r\n\r\n<P>VI. Eksamen </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Eksamen afholdes i form af mundtlige,  \r\n\r\n skriftlige eller praktiske prøver. De mundtlige og praktiske prøver er  \r\n\r\n offentlige. Skolerådet kan for elever under uddannelse fastsætte  \r\n\r\n begrænsninger i adgangen til at overvære prøverne. Eksamensformen i det  \r\n\r\n enkelte fag fastsættes af skolerådet efter forslag fra forstanderen og  \r\n\r\n faglærerne ved skovteknikeruddannelsen. </P>  \r\n\r\n<P CLASS=STK> <I>Stk. 2. </I> Eksaminationen kan tage udgangspunkt i  \r\n\r\n praktiske demonstrationer, opgaveløsninger, gruppe- eller projektarbejder.  \r\n\r\n Rapporter, som udarbejdes i forbindelse med emneuger, enkeltfag eller  \r\n\r\n tværfaglige projektarbejder, kan indgå i eksaminationen i de respektive fag.  \r\n\r\n</P>  \r\n\r\n<P CLASS=STK> <I>Stk. 3. </I> Skolerådet kan efter forslag fra forstanderen  \r\n\r\n fastsætte en forberedelsestid for eleverne ved de mundtlige og praktiske  \r\n\r\n prøver. Skolerådet fastsætter efter forslag fra forstanderen, det tidsrum der  \r\n\r\n kan benyttes til besvarelse af skriftlige opgaver. Forstanderens forslag  \r\n\r\n udarbejdes efter samråd med skovteknikeruddannelsens faglærere. </P>  \r\n\r\n<P CLASS=STK> <I>Stk. 4. </I> Prøvegrundlaget udarbejdes af faglæreren i det  \r\n\r\n pågældende fag og godkendes af en af de i stk. 5 nævnte censorer. Grundlaget  \r\n\r\n skal være i overensstemmelse med undervisningens indhold. Det skal herved  \r\n\r\n tilstræbes, at eksamensvilkårene er ensartede fra år til år. Eksaminationen i  \r\n\r\n et fag foretages af faglæreren og ved dennes forfald af en af forstanderen  \r\n\r\n udpeget stedfortræder. </P>  \r\n\r\n<P CLASS=STK> <I>Stk. 5. </I> Ved mundtlige og praktiske eksaminationer og  \r\n\r\n ved bedømmelsen af skriftlige prøver medvirker efter skolerådets bestemmelse  \r\n\r\n en eller to censorer. Censorer og censorsuppleanter beskikkes af skolerådet  \r\n\r\n for en 3-årig periode efter indstilling fra forstanderen. Forstanderens  \r\n\r\n indstilling afgives efter samråd med faglærerne. Skolens lærere kan normalt  \r\n\r\n ikke virke som censorer. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Enhver bedømmelse af elevernes  \r\n\r\n eksamenspræstationer skal udtrykkes ved en af nedennævnte karakterer:  \r\n\r\n 13-11-10-9-8-7-6-5-03-00. </P>  \r\n\r\n<P>Om anvendelse af de enkelte karakterer gælder følgende: </P>  \r\n\r\n<P>13: Gives for den usædvanligt selvstændige og udmærkede præstation. </P>  \r\n\r\n<P>11: Gives for den udmærkede og selvstændige præstation. </P>  \r\n\r\n<P>10: Gives for den udmærkede, men noget rutineprægede præstation. </P>  \r\n\r\n<P>9: Gives for den gode præstation, der ligger lidt over middel. </P>  \r\n\r\n<P>8: Gives for den middelgode præstation. </P>  \r\n\r\n<P>7: Gives for den ret jævne præstation, der ligger lidt under middel. </P>  \r\n\r\n<P>6: Gives for den noget usikre, men nogenlunde tilfredsstillende  \r\n\r\n præstation. </P>  \r\n\r\n<P>5: Gives for den usikre og ikke tilfredsstillende præstation. </P>  \r\n\r\n<P>03: Gives for den meget usikre, meget mangelfulde og utilfredsstillende  \r\n\r\n præstation. </P>  \r\n\r\n<P>00: Gives for den helt uantagelige præstation. </P>  \r\n\r\n<P CLASS=STK> <I>Stk. 2. </I> Ved bedømmelsen giver eksaminator og censor  \r\n\r\n hver en særkarakter. Bedømmes præstationen forskelligt, bliver  \r\n\r\n eksamenskarakteren den karakter, der svarer til middeltallet af de angivne  \r\n\r\n særkarakterer. Svarer middeltallet ikke til et af tallene i den fastsatte  \r\n\r\n karakterskala, bliver karakteren det nærmeste højere tal i rækken. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> En elev, der har afbrudt eksamen eller ikke har  \r\n\r\n bestået en eksamensdel, har ret til påny een gang at indstille sig til den  \r\n\r\n pågældende eksamen inden 3 år fra hans årgangs første eksamensdag på den  \r\n\r\n pågældende eksamensdel, ligesom eleven har ret til at deltage i den  \r\n\r\n forudgående undervisning. Under særlige omstændigheder kan skolerådet dog  \r\n\r\n tillade en elev at indstille sig en tredie gang. </P>  \r\n\r\n<P CLASS=STK> <I>Stk. 2. </I> Elever, der har bestået en eksamensdel, og som  \r\n\r\n i et eller flere fag har opnået karakteren 5 eller 03 kan opnå ny  \r\n\r\n eksamination een gang i pågældende fag ved næste ordinære eksamen. </P>  \r\n\r\n<P CLASS=STK> <I>Stk. 3. </I> Såfremt en elev på grund af sygdom eller andet  \r\n\r\n lovligt forfald ikke har givet møde ved eksamen eller har måttet forlade  \r\n\r\n denne, bevarer aflagte prøver deres gyldighed. Eleven har ret til at  \r\n\r\n fortsætte eksamen og ret til reeksamination, der såvidt muligt afholdes inden  \r\n\r\n 6 uger efter den ordinære eksamens afslutning. Såfremt en elev uden lovligt  \r\n\r\n forfald afbryder en påbegyndt eksamen, er de ved denne opnåede karakterer  \r\n\r\n ugyldige. </P>  \r\n\r\n<P CLASS=STK> <I>Stk. 4. </I> Såfremt det konstateres, at en elev under  \r\n\r\n eksamen søger eller giver hjælp eller på anden måde uretmæssigt søger at  \r\n\r\n påvirke eksamensresultatet, skal eleven bortvises fra eksamen. Bortvisningen  \r\n\r\n skal straks gennem forstanderen indberettes til skolerådet, der træffer  \r\n\r\n bestemmelse om de endelige sanktioner over for eleven, herunder om og hvornår  \r\n\r\n det skal tillades den pågældende påny at indstille sig til eksamen. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Skolerådet kan bestemme, at eksamen i enkelte  \r\n\r\n fag afholdes i løbet af de enkelte semestre. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Skolerådet kan fastsætte, at eksamen i enkelte  \r\n\r\n fag skal udgøres af to delkarakterer. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Ved 1. dels eksamen gives karakterer i følgende  \r\n\r\n fag: </P>  \r\n\r\n<PRE>  \r\n\r\n Arbejdsteknik .........................................  1 karakter  \r\n\r\n Jagt og vildtpleje ....................................  1 karakter  \r\n\r\n Kommunikation .........................................  1 karakter  \r\n\r\n Råtræhandel ...........................................  1 karakter  \r\n\r\n Økonomi I .............................................  1 karakter  \r\n\r\n ---------------------------------------------------------------------  \r\n\r\n I alt .................................................  5 karakterer  \r\n\r\n ---------------------------------------------------------------------  \r\n\r\n Ved 2. dels eksamen gives karakterer i følgende fag:  \r\n\r\n Fagmatematik ..........................................  1 karakter  \r\n\r\n Ledelse I .............................................  1 karakter  \r\n\r\n Maskinteknik I og II ..................................  1 karakter  \r\n\r\n Skovdyrkning I ........................................  1 karakter  \r\n\r\n Skovdyrkning II .......................................  1 karakter  \r\n\r\n Skovmåling ............................................  2 karakterer  \r\n\r\n Økologi ...............................................  2 karakterer  \r\n\r\n Økonomi II ............................................  1 karakter  \r\n\r\n ---------------------------------------------------------------------  \r\n\r\n I alt ................................................. 10 karakterer  \r\n\r\n ---------------------------------------------------------------------  \r\n\r\n Ved 3. dels eksamen gives karakterer i følgende fag:  \r\n\r\n Hovedopgave ...........................................  1 karakter  \r\n\r\n Landskabspleje ........................................  1 karakter  \r\n\r\n Ledelse II ............................................  1 karakter  \r\n\r\n Lovkundskab ...........................................  1 karakter  \r\n\r\n Skovdyrkning III ......................................  1 karakter  \r\n\r\n Vej- og vandbygning ...................................  1 karakter  \r\n\r\n Økonomi III ...........................................  1 karakter  \r\n\r\n ---------------------------------------------------------------------  \r\n\r\n I alt .................................................  7 karakterer  \r\n\r\n ---------------------------------------------------------------------  \r\n\r\n</PRE>  \r\n\r\n<P CLASS=STK> <I>Stk. 2. </I> Eksaminationen i Maskinteknik omfatter  \r\n\r\n Maskinteknik I og II, og karakteren tæller dobbelt. For den i § 6, stk. 4,  \r\n\r\n omtalte savværksrapport anvendes karaktererne &#187;bestået&#171; eller  \r\n\r\n &#187;ikke bestået&#171;. </P>  \r\n\r\n<P CLASS=STK> <I>Stk. 3. </I> Elever, der har opnået et gennemsnit på mindst  \r\n\r\n 6,0 i de enkelte eksamensdele, har bestået skovteknikereksamen. Ingen  \r\n\r\n enkeltkarakter må dog være under 03. Savværksrapporten skal opnå karaktereren  \r\n\r\n &#187;bestået&#171;. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Den, der har bestået skovteknikereksamen, har,  \r\n\r\n jfr. lovens § 4, stk. 1, ret til at betegne sig som skovtekniker og modtager  \r\n\r\n et eksamensbevis affattet på dansk, engelsk, tysk og fransk. </P>  \r\n\r\n<P CLASS=STK> <I>Stk. 2. </I> Eksamensbeviset skal indeholde en karakterliste  \r\n\r\n med beregnet karaktergennemsnit for hver eksamensdel samt angivelse af de af  \r\n\r\n eleven gennemgåede kurser og skolesemestre samt de skovdistrikter m.v., hvor  \r\n\r\n eleven er blevet uddannet. </P>  \r\n\r\n<P CLASS=STK> <I>Stk. 3. </I> I eksamensbeviset angives det samlede resultat  \r\n\r\n som gennemsnit af samtlige karakterer fra de 3 deleksaminer. Alle  \r\n\r\n eksamensgennemsnit angives med 1 decimal. </P>  \r\n\r\n<P CLASS=STK> <I>Stk. 4. </I> For elever optaget på dispensation udfærdiges  \r\n\r\n om nødvendigt et særligt eksamensbevis. </P>  \r\n\r\n<P CLASS=STK> <I>Stk. 5. </I> En elev kan på forlangende få meddelt en  \r\n\r\n karakterudskrift af eksamensprotokollen. For en elev, der ikke har bestået en  \r\n\r\n eksamensdel, skal udskriften påtegnes &#187;Ikke bestået&#171;. Oplysninger  \r\n\r\n fra eksamensprotokollen, der kan henføres til den enkelte elev, må kun  \r\n\r\n videregives med den pågældendes samtykke. </P>  \r\n\r\n<P>VII. Elevernes forhold </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Undervisningen er gratis for eleverne; men  \r\n\r\n disse skal selv afholde udgiften til bøger, undervisningsmaterialer, værktøj,  \r\n\r\n kost og logi samt rejser mellem uddannelsesstederne. </P>  \r\n\r\n<P CLASS=STK> <I>Stk. 2. </I> Under skolesemestrene kan eleverne normalt bo  \r\n\r\n på skolen. Regler for ansøgning om, benyttelse af og betaling for værelserne  \r\n\r\n fastsættes ved regulativ af skolerådet. Under distriktsopholdene sørger  \r\n\r\n eleverne selv for bolig. </P>  \r\n\r\n<P CLASS=STK> <I>Stk. 3. </I> Under skolesemestrene kan eleverne mod betaling  \r\n\r\n tilbydes hel eller delvis forplejning i alle undervisnings- og  \r\n\r\n eksamensperioder. Regler for forplejning fastsættes ved regulativ af  \r\n\r\n skolerådet. Under distriktsopholdene er eleverne på egen kost. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Eleverne har pligt til under uddannelsen at  \r\n\r\n rette sig efter de anvisninger og ordensregler, der gælder for  \r\n\r\n uddannelsesstederne. </P>  \r\n\r\n<P CLASS=STK> <I>Stk. 2. </I> Hvis en elev tilsidesætter disse pligter, og en  \r\n\r\n mundtlig tilrettevisning på stedet ikke skønnes tilstrækkelig, indberettes  \r\n\r\n sagen til forstanderen, der kan meddele den pågældende en skriftlig advarsel.  \r\n\r\n I alvorligere eller gentagelsestilfælde indberettes sagen gennem forstanderen  \r\n\r\n til skolerådet, der træffer bestemmelse om sanktionerne mod den pågældende,  \r\n\r\n herunder eventuel bortvisning fra uddannelsen for en begrænset tid eller for  \r\n\r\n bestandig. Inden skolerådet træffer endelig bestemmelse, skal  \r\n\r\n skovteknikeruddannelsens faglærere og den pågældende elev have lejlighed til  \r\n\r\n at ytre sig. Såfremt afgørende hensyn til sikkerhed og orden gør det  \r\n\r\n nødvendigt, kan en elev straks bortvises fra uddannelsesstedet, og sagen  \r\n\r\n indberettes da omgående gennem forstanderen til skolerådet. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skolen nedsætter et stipendienævn i  \r\n\r\n overensstemmelse med lov om statens uddannelsesstøtte. </P>  \r\n\r\n<P>VIII. Ikrafttræden m.v. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Bekendtgørelsen har virkning første gang for  \r\n\r\n elever, der optages på skovteknikeruddannelsen i 1983. § 1, § 15, § 16, § 17,  \r\n\r\n stk. 1, stk. 3 og stk. 4, § 18, § 21, stk. 1, stk. 2, stk. 4 og stk. 5, § 22,  \r\n\r\n § 23, § 24 og § 25, stk. 3, finder dog fra ikrafttrædelsen også anvendelse på  \r\n\r\n tidligere optagne elever. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 334 af 11.  \r\n\r\n juni 1976 om ændring af bekendtgørelse om uddannelse af skovteknikere samt §  \r\n\r\n 9, § 10, § 11, § 12, § 13, stk. 2, § 14, stk. 2, § 15, stk. 2, § 16, stk. 1,  \r\n\r\n stk. 2 og stk. 4, § 17, § 18 og § 19 i bekendtgørelse nr. 591 af 12. december  \r\n\r\n 1974 om uddannelse af skovteknikere. De øvrige bestemmelser i sidstnævnte  \r\n\r\n bekendtgørelse ophæves pr. 31. december 1986. </P>  \r\n\r\n<P CLASS=STK> <I>Stk. 3. </I> Såfremt en elev, der har påbegyndt sin  \r\n\r\n uddannelse i 1982 eller tidligere, har afbrudt eller har fået sin uddannelse  \r\n\r\n afbrudt og ønsker at genoptage denne, afgør skolen, hvorledes den enkelte  \r\n\r\n elev skal indpasses efter nærværende bekendtgørelses bestemmelser. Der  \r\n\r\n udfærdiges et særligt eksamensbevis. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 21. november  \r\n\r\n 1983 </I> </P>  \r\n\r\n<P CLASS=UNDERSKREVET-AF ALIGN=CENTER>NIELS ANKER KOFOED </P>  \r\n\r\n<P CLASS=MINISTER ALIGN=RIGHT>/L. Møller-Sørensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ophævet, dog fortsat gældende for studerende optager 1992 eller tidligere  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/12/1983"
        },
        {
            "displayName": "Accession",
            "displayValue": "B19830055805"
        },
        {
            "displayName": "Entydig dokumentidentifikation",
            "displayValue": "CM007332"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "558"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "21/11/1983"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "1. afd., 1. kt. j.nr. D 83-61-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}