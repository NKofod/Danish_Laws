{
    "id": 154644,
    "title": "Ankestyrelsens principafgørelse D-22-96 om orlov - dagpenge fra arbejdsgiveren - tjenestemænd - sygeorlov",
    "documentTypeId": "240",
    "isSagsforlobPeriodValid": true,
    "shortName": "KEN nr 9268 af 15/09/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-22-96 om orlov - dagpenge fra arbejdsgiveren - tjenestemænd - sygeorlov</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En tjenestemand havde ret til dagpenge fra arbejdsgiveren under sygeorlov i tilknytning til orlov efter orlovslovgivningen. Dette var i overensstemmelse med forarbejderne til dagpengeloven.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 1, stk. 2, nr. 1, § 3, stk. 1 og § 3, stk. 4</p>\r\n<p>Lov om sygedagpenge - lov nr. 563 af 9. juni 2006 - § 6, stk. 1 og § 30</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Den Sociale Ankestyrelses vejledning nr. 191 af 27. oktober 1994, punkt 22 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Lønmodtageren, der var statstjenestemand, havde sabbatorlov i perioden 27. juni 1994 til 27. februar 1995 og derefter uddannelsesorlov frem til den 24. juni 1995. Før orlovens udløb meddelte lønmodtageren, at han på grund af sygdom ikke ville kunne genoptage tjenesten som aftalt.</p>\r\n<p>Kommunen fandt, at lønmodtageren opfyldte beskæftigelseskravet over for virksomheden og traf derfor afgørelse om, at virksomheden var forpligtet til at udbetale dagpenge. Kommunen udbetalte forskud på dagpenge til lønmodtageren og anmodede virksomheden om refusion.</p>\r\n<p>I klagen til Dagpengeudvalget henvistes til Finansministeriets \"Cirkulære om tjenestemænds genindtræden i tjenesten efter udløbet af en tidsbegrænset tjenestefrihedsperiode\". Det fremgår heraf, at tjenestemanden (kun) betragtes som genindtrådt i tjenesten med lønudbetaling til følge i de tilfælde, hvor tjenestemanden sygemeldes i tilslutning til udløbet af en kortvarig tjenestefrihedsperiode på højst 3 måneder, samt i de tilfælde, hvor tjenestemanden ved en tjenestefrihedsperiodes udløb er fraværende på grund af graviditet eller fødsel. Virksomheden havde gjort gældende, at lønmodtageren var omfattet af dette cirkulære. Der var derfor hverken udbetalt løn eller dagpenge i sygeperioden.</p>\r\n<p>Dagpengeudvalgets sekretariat indhentede en udtalelse fra Finansministeriet om lønmodtagerens ansættelsesretlige stilling efter udløbet af den aftalte orlov. Finansministeriet svarede, at lønmodtageren i denne situation ansås for fortsat at have orlov.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde pligt til at betale dagpenge til lønmodtageren i forbindelse med fravær fra den 26. juni 1995, da pågældende måtte betragtes som ansat i virksomheden i relation til dagpengeloven. Der henvistes til dagpengelovens § 1, stk. 2, nr. 1, og § 3, stk. 1 og 4, samt punkt 22 i Ankestyrelsens vejledning nr. 191 af 27. oktober 1994. Arbejdsgiveren havde derfor pligt til at refundere kommunen det beløb, som var udbetalt i forskud på dagpenge til lønmodtageren.</p>\r\n<p>Dagpengeudvalget lagde ved afgørelsen vægt på, at lønmodtageren efter Finansministeriets opfattelse ansås for at have (syge)orlov efter udløbet af orloven efter orlovslovgivningen, og på at det af forarbejderne til dagpengeloven fremgik, at offentlige arbejdsgivere er forpligtet til at udbetale dagpenge under sygeorlov.</p>\r\n<p>Dagpengeudvalget tiltrådte således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. juni 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19960926825"
        },
        {
            "displayName": "Entydig dokumentidentifikation",
            "displayValue": "BS007442"
        },
        {
            "displayName": "Dato for indlæggelse",
            "displayValue": "27/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9268"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/09/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 71431-95"
        },
        {
            "displayName": "Stikord",
            "displayValue": "D-22-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}