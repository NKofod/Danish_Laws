{
    "id": 99527,
    "title": "Forslag til folketingsbeslutning om at bevare danske nummerplader",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 43",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 21. november 2006 af  \r\n\r\n Mikkel Dencker (DF), Colette L. Brix (DF),  \r\n\r\n Kim Christiansen (DF), Kristian Thulesen Dahl (DF), Pia Kjærsgaard (DF),  \r\n\r\n Anita Knakkergaard (DF) og Peter Skaarup (DF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n at bevare danske nummerplader  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen at sikre, at det nuværende  \r\n\r\n design af danske nummerplader bibeholdes. Som følge heraf vil der ikke være  \r\n\r\n mulighed for, at symboler, flag &#8722; herunder EU-flaget &#8722; m.v.  \r\n\r\n påtrykkes  \r\n\r\n nummerpladerne.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n Skatteministeren har besluttet, at der her i landet fra 2008  \r\n\r\n skal indføres EU-nummerplader. Det medfører bl.a., at designet af danske  \r\n\r\n nummerplader skal ændres, således at nummerpladerne for fremtiden vil have  \r\n\r\n EU-flaget påtrykt. Forslagsstillerne er uenige i denne beslutning og ønsker  \r\n\r\n med  \r\n\r\n nærværende beslutningsforslag at sikre, at danske nummerpladers design  \r\n\r\n forbliver uændret, og at EU-flaget ikke skal påtrykkes.  \r\n\r\n</P>  \r\n\r\n<P class=\"Tekst9\">  \r\n\r\n I Skatteministeriets »Orientering om genbrug af registreringsnumre  \r\n\r\n og indførelse af EU-nummerpladen« af 11. maj 2006 redegøres der for  \r\n\r\n baggrunden  \r\n\r\n for beslutningen om at indføre EU-nummerplader:  \r\n\r\n</P>  \r\n\r\n<P class=\"Tekst9\">  \r\n\r\n »Efter Den Internationale Færdselskonvention  \r\n\r\n (Wienerkonventionen af 8. november 1968) stilles der krav om, at køretøjer  \r\n\r\n skal  \r\n\r\n føre nationalitetsmærke ved kørsel i udlandet.  \r\n\r\n</P>  \r\n\r\n<P class=\"Tekst9\">  \r\n\r\n Der er ikke i EU-retten krav om et fælles mærke for køretøjer,  \r\n\r\n der er registreret i medlemsstaterne. Men efter »Rådets forordning (EF) nr.  \r\n\r\n 2411/98 af 3. november 1998 om gensidig anerkendelse af registreringslandets  \r\n\r\n kendingsbogstaver for motorkøretøjer og påhængsvogne dertil ved kørsel inden  \r\n\r\n for Fællesskabet«, skal medlemsstaterne anerkende brug af EU-nummerpladen som  \r\n\r\n nationalitetsmærke.  \r\n\r\n</P>  \r\n\r\n<P class=\"Tekst9\">  \r\n\r\n Det er således efter EU-retten frivilligt, om en medlemsstat  \r\n\r\n vil bruge en EU-nummerplade, og hvorledes medlemsstaten vil udforme en  \r\n\r\n EU-nummerplade. Men en EU-nummerplade skal kun anerkendes af de øvrige  \r\n\r\n medlemsstater, hvis visse tekniske krav overholdes. Nummerpladen skal således  \r\n\r\n bl.a.  \r\n\r\n have det europæiske flag yderst til venstre. Flaget skal være med tolv  \r\n\r\n stjerner, mindst  \r\n\r\n 98 mm  \r\n\r\n højt og fra 40 til  \r\n\r\n 50 mm  \r\n\r\n bredt.  \r\n\r\n</P>  \r\n\r\n<P class=\"Tekst9\">  \r\n\r\n EU-nummerpladen opfylder ikke Wienerkonventionens krav om  \r\n\r\n nationalitetsmærke. Men det må forventes, at EU/medlemsstaterne vil søge at  \r\n\r\n opnå international accept af EU-nummerpladen som kendingsmærke for  \r\n\r\n medlemsstaternes borgere ved kørsel uden for EU.&nbsp;  \r\n\r\n</P>  \r\n\r\n<P class=\"Tekst9\">  \r\n\r\n Af de 25 medlemsstater er det alene Polen og Danmark, der endnu  \r\n\r\n ikke har indført EU-nummerpladen. Nogle lande har indført EU-nummerpladen som  \r\n\r\n en frivillig ordning, andre som en tvungen ordning.  \r\n\r\n</P>  \r\n\r\n<P class=\"Tekst9\">  \r\n\r\n Indførelse af EU-nummerpladen her i landet kræver et nyt design  \r\n\r\n af nummerpladen. Der er ikke plads til EU-flaget til venstre for  \r\n\r\n registreringsnummeret.«  \r\n\r\n</P>  \r\n\r\n<P class=\"Tekst9\">  \r\n\r\n Ovenstående redegørelse leder frem til, at det besluttes, at  \r\n\r\n EU-nummerpladen skal indføres her i landet som en frivillig ordning fra 2008.  \r\n\r\n</P>  \r\n\r\n<P class=\"Tekst9\">  \r\n\r\n At EU-nummerpladen indføres som »frivillig ordning« har den  \r\n\r\n konsekvens, at en nyindregistreret eller omregistreret bil som udgangspunkt  \r\n\r\n vil  \r\n\r\n blive udstyret med en EU-nummerplade, medmindre bilejeren fravælger denne.  \r\n\r\n Denne praksis må i realiteten forventes at føre til, at langt størstedelen af  \r\n\r\n de nyindregistrerede og omregistrerede biler på de danske veje vil blive  \r\n\r\n udstyret med EU-nummerplader. Under alle omstændigheder vil tilstedeværelsen  \r\n\r\n såvel som fraværet af EU-flaget blive opfattet som en politisk stillingtagen.  \r\n\r\n Det er på ingen måde rimeligt, at danskerne på denne måde bliver tvunget til  \r\n\r\n at  \r\n\r\n skilte med deres politiske overbevisning.  \r\n\r\n</P>  \r\n\r\n<P class=\"Tekst9\">  \r\n\r\n EU-flaget er et politisk symbol, og det ligger lige for at  \r\n\r\n betragte beslutningen om at påtrykke EU-flaget på danske nummerplader som en  \r\n\r\n politisk manifestation og som et forsøg på at liste EU symboler ind i  \r\n\r\n danskernes  \r\n\r\n hverdag »ad bagdøren«. Som slet skjult EU propaganda med andre ord.  \r\n\r\n</P>  \r\n\r\n<P class=\"Tekst9\">  \r\n\r\n Det er urimeligt, at danskernes nummerplader på denne måde skal  \r\n\r\n bruges som reklamesøjler for et politisk projekt, især i betragtning af at en  \r\n\r\n stor del af den danske befolkning, bl.a. ved flere folkeafstemninger, har  \r\n\r\n givet  \r\n\r\n udtryk for stor skepsis overfor EU.  \r\n\r\n</P>  \r\n\r\n<P class=\"Tekst9\">  \r\n\r\n Skatteministeren har selv ved flere lejligheder givet udtryk  \r\n\r\n for, at EU-nummerpladen ikke kan forventes at blive modtaget med udelt  \r\n\r\n begejstring af danskerne. Eksempelvis udtaler ministeren d. 11. maj 2006 i  \r\n\r\n Jyllands-Posten:  \r\n\r\n »Vi ved, at netop EU kan bringe sindene i kog i befolkningen, og derfor har  \r\n\r\n vi  \r\n\r\n ladet det være frivilligt.«  \r\n\r\n</P>  \r\n\r\n<P class=\"Tekst9\">  \r\n\r\n På denne baggrund er det vanskeligt at forstå ministerens argumentation  \r\n\r\n for indførelsen af EU-nummerpladen. Særlig da Danmark, som det klart og  \r\n\r\n tydeligt fremgår af Skatteministeriets notat herover, ikke er forpligtet af  \r\n\r\n EU-retten til at indføre EU-nummerpladen. For forslagsstillerne at se er der  \r\n\r\n ikke fremført tungtvejende argumenter for, at danskernes nummerplader skal  \r\n\r\n gøres til reklamesøjler for EU. De danske nummerplader skal være politisk  \r\n\r\n neutrale, og derfor skal nummerpladernes design forblive uændret, hvilket  \r\n\r\n medfører,  \r\n\r\n at det ikke vil være muligt at få EU-flaget påtrykt, da dette som omtalt  \r\n\r\n herover jo netop kræver en designændring.  \r\n\r\n</P>  \r\n\r\n<P class=\"Tekst9\">  \r\n\r\n Forslagsstillerne ønsker med dette forslag at ændre  \r\n\r\n skatteministerens beslutning og sikre, at det nuværende design af de danske  \r\n\r\n nummerplader bibeholdes, og at EU-flaget dermed ikke skal påtrykkes  \r\n\r\n danskernes  \r\n\r\n nummerplader.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Mikkel Dencker  \r\n\r\n</B>  \r\n\r\n (DF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om at bevare danske nummerplader.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 43).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 43",
            "stateLabel": "Bortfaldet",
            "references": [
                {
                    "shortName": "2006/1 BSF 43",
                    "title": "Forslag til folketingsbeslutning om at bevare danske nummerplader",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99527,
                    "eliUri": "/eli/ft/20061BB00043",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b43/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/11/2006"
        },
        {
            "displayName": "Accession",
            "displayValue": "20061BB00043"
        },
        {
            "displayName": "Entydig dokumentidentifikation",
            "displayValue": "AX008879"
        },
        {
            "displayName": "Dato for førstegangsindlæggelse",
            "displayValue": "21/11/2006"
        },
        {
            "displayName": "Dato for indlæggelse",
            "displayValue": "21/11/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}