{
    "id": 122286,
    "title": "Bekendtgørelse om international overførsel af radioaktivt affald og brugt nukleart brændsel",
    "documentTypeId": "60",
    "isSagsforlobPeriodValid": true,
    "shortName": "BEK nr 1175 af 05/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om international overførsel af radioaktivt affald og brugt nukleart brændsel<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 2, stk. 1 og § 5, i lov nr. 94 af 31. marts 1953 om brug m.v. af radioaktive stoffer og efter bemyndigelse i henhold til § 4 i bekendtgørelse nr. 574 af 20. november 1975 om sikkerhedsforanstaltninger ved brug m.v. af radioaktive stoffer fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Denne bekendtgørelse gælder for alle grænseoverskridende overførsler af radioaktivt affald og brugt nukleart brændsel, der er omfattet af artikel 1 i Rådets direktiv 2006/117/Euratom (i det følgende benævnt direktivet). Direktivet findes på www.eur-lex.europa.eu og på www.sis.dk.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen fastsætter de godkendelses- og rapporteringsprocedurer, der skal iagttages ved overførsler omfattet af stk. 1.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> For gennemførelsen af den enkelte transport af radioaktivt affald eller brugt nukleart brændsel gælder bestemmelserne i bekendtgørelse nr. 993 af 5. december 2001 om transport af radioaktive stoffer samt de heri omtalte specifikke bestemmelser for de enkelte transportmåder.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Definitionerne i direktivets artikel 5 anvendes også i denne bekendtgørelse.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Den danske kompetente myndighed i direktivets forstand, jf. artikel 18, er Sundhedsstyrelsen, Statens Institut for Strålebeskyttelse.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Tilladelse fra Sundhedsstyrelsen til overførsel af radioaktivt affald og brugt nukleart brændsel skal indhentes på forhånd i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Af indehaveren af affaldet eller det brugte brændsel, når overførslen skal finde sted inden for Det Europæiske Fællesskab, og Danmark er oprindelsesland, jf. direktivets artikel 6.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Af modtageren af affaldet eller det brugte brændsel, når dette skal føres ind i Fællesskabet fra et tredjeland, og bestemmelseslandet er Danmark, jf. direktivets artikel 13.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Af den fysiske eller juridiske person, der er ansvarlig for håndteringen af affaldet eller det brugte brændsel i Danmark, når overførslen skal ske fra et tredjeland til et andet tredjeland, og Danmark er første transitmedlemsstat, jf. direktivets artikel 14.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Af indehaveren, hvis affaldet eller det brugte brændsel skal eksporteres ud af Fællesskabet, og Danmark er oprindelsesland, jf. direktivets artikel 15.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Af den danske modtager, når affaldet eller det brugte brændsel skal overføres fra en anden medlemsstat til Danmark, jf. § 1 i lov om brug m.v. af radioaktive stoffer.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Inden 15 dage efter modtagelsen af en godkendt overførsel af radioaktivt affald eller brugt nukleart brændsel her i landet skal den danske modtager sende en bekræftelse herpå til Sundhedsstyrelsen, jf. direktivets artikel 11, stk. 1 og artikel 13, stk. 4.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Den ansvarlige person eller indehaver, der har modtaget tilladelse fra Sundhedsstyrelsen i henhold til § 4, nr. 3 eller nr. 4 skal inden 15 dage efter det radioaktive affald eller det brugte nukleare brændsel har nået sit bestemmelsessted i tredjelandet sende en meddelelse herom til Sundhedsstyrelsen, jf. direktivets artikel 14, stk. 4 og artikel 15, stk. 4.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Meddelelsen skal indeholde oplysning om det sidste toldsted i Fællesskabet gennem hvilket overførslen er foretaget.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Meddelelsen skal endvidere være bekræftet ved en erklæring eller attestering fra modtageren i tredjelandet, hvori det angives, at affaldet eller det brugte brændsel har nået det rette sted samt oplysning om indførselstoldstedet i tredjelandet.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Sundhedsstyrelsen underretter og indhenter relevante godkendelser fra andre medlemslande og fra tredjelande og følger i øvrigt de i direktivet fastlagte procedurer, jf. direktivets artikler 7-16.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Ansøgning om tilladelse i henhold til § 4, nr. 1-4, meddelelse af tilladelse samt bekræftelse på modtagelse af radioaktivt affald eller brugt nukleart brændsel skal ske under brug af et standarddokument, jf. direktivets artikel 17.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Standarddokumentet fremgår af Europa Kommissionens beslutning 2008/312/Euratom af 5. marts 2008 om det i Rådets direktiv 2006/117/Euratom omhandlende standarddokument til overvågning af og kontrol med overførsel af radioaktivt affald og brugt nukleart brændsel. Standarddokumentet kan hentes på www.eur-lex.europa.eu og på www.sis.dk.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Sundhedsstyrelsen kan godtage standarddokumenter på dansk og på engelsk, jf. direktivets artikel 17, stk. 3.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Overførsler af radioaktivt affald og brugt nukleart brændsel samt tilhørende standarddokumenter er underlagt tilsyn af Sundhedsstyrelsen. Sundhedsstyrelsen skal til enhver tid have adgang til sådanne overførsler, standarddokumenter og anden dokumentation.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Sundhedsstyrelsen kan beslutte, at en overførsel ikke må fuldføres, hvis betingelserne for overførslen ikke længere er i overensstemmelse med denne bekendtgørelse eller ikke er i overensstemmelse med tilladelser eller samtykker givet i henhold til bekendtgørelsen, jf. direktivets artikel 12.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Sundhedsstyrelsen opkræver bidrag i henhold til Ministeriet for Sundhed og Forebyggelses bekendtgørelse nr. 734 af 21. september 1999 om opkrævning af bidrag for tilsyn med sikkerhedsforanstaltninger på radioaktivitetsområdet med senere ændringer.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Sundhedsstyrelsens krav, betingelser og afgørelser efter denne bekendtgørelse kan inden 4 uger påklages til Ministeriet for Sundhed og Forebyggelse.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Den, der overtræder §§ 4-6 straffes med bøde, med mindre anden straf er forskyldt efter anden lovgivning. Forsøg kan straffes.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Der kan pålægges selskaber mv. (juridiske personer) strafansvar efter straffelovens kapitel 5.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Denne bekendtgørelse træder i kraft den 25. december 2008.</p>\r\n<p class=\"TekstGenerel\">\r\n   <span class=\"Italic\">Stk. 2.</span> Samtidig ophæves bekendtgørelse nr. 969 af 13. december 1993 om international overførsel af radioaktivt affald.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 5. december 2008</p><p class=\"Sign1\" align=\"center\">Jesper Fisker</p><p class=\"Sign2\" align=\"right\">/ Mette Øhlenschlæger</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører Rådets direktiv 06/117, De Europæiske Fællesskabers Tidende L. 337 s. 21.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2008"
        },
        {
            "displayName": "Accession",
            "displayValue": "B20080117505"
        },
        {
            "displayName": "Entydig dokumentidentifikation",
            "displayValue": "BK000387"
        },
        {
            "displayName": "Dato for førstegangsindlæggelse",
            "displayValue": "11/12/2008"
        },
        {
            "displayName": "Dato for indlæggelse",
            "displayValue": "03/02/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1175"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 7-307-40-9/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}