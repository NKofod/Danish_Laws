{
    "id": 222318,
    "title": "Bekendtgørelse af lov om standarder for transmission af tv-signaler og interoperabilitet for digital jordbaseret radiotransmission m.v.",
    "documentTypeId": "30",
    "isSagsforlobPeriodValid": true,
    "shortName": "LBK nr 802 af 04/05/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om standarder for transmission af tv-signaler og interoperabilitet for digital jordbaseret radiotransmission m.v.<a class=\"FodnoteHenvisning\" name=\"Henvisning_id3ca7cfa7-fa56-4eaf-9ea8-8d84565690c0\" href=\"#id3ca7cfa7-fa56-4eaf-9ea8-8d84565690c0\">1)</a></p>\r\n<p class=\"Indledning2\">Herved bekendtgøres lov om standarder for transmission af tv-signaler og interoperabilitet for digital jordbaseret radiotransmission m.v., jf. lovbekendtgørelse nr. 664 af 10. juli 2003 med de ændringer, der følger af § 28 i lov nr. 1231 af 18. december 2012 og § 4 i lov nr. 1833 af 8. december 2020.</p>\r\n<p class=\"Paragraf\" id=\"idf246177f-57f4-4765-952c-4649a6233228\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Energistyrelsen fastsætter regler om:</p>\r\n<p class=\"Liste1\">\r\n   <span class=\"Liste1Nr\" id=\"id96bf9ea9-04a8-4e1e-9e47-b4246074ca6b\">1)</span> Krav til foretagender m.v., der har adgang til at udøve programvirksomhed efter lov om radio- og fjernsynsvirksomhed, og krav til ejere og udbydere af elektroniske kommunikationsnet om anvendelse af bestemte standarder ved tv-transmission og -fordeling. Sådanne krav fastsættes, i det omfang gennemførelse af bestemte standarder er gjort obligatoriske af Europa-Kommissionen.</p>\r\n<p class=\"Liste1\">\r\n   <span class=\"Liste1Nr\" id=\"id818b3a5f-91b1-45cd-aa9f-fc5be368bdd5\">2)</span> Pligt for ejere og udbydere af elektroniske kommunikationsnet, der er indrettet til fremføring af digitale tv-tjenester, til at sikre, at nettet kun anvendes til fremføring af tv-tjenester og programmer i bredskærmsformat, samt krav til netudbydere om at bevare bredskærmsformat i bredskærms-tv-tjenester og -programmer, som de modtager og fordeler.</p>\r\n<p class=\"Liste1\">\r\n   <span class=\"Liste1Nr\" id=\"id24efc5f0-9f86-4f10-9f56-3cdc3cc99a39\">3)</span> Krav til fabrikanter og andre, der sælger, udlejer eller på anden måde stiller tv-apparater og digitale dekodere til rådighed, om den tekniske indretning af tv-apparater og digitale dekodere.</p>\r\n<p class=\"Liste1\">\r\n   <span class=\"Liste1Nr\" id=\"idb0ea1f0b-14f0-441e-b701-4474d7479adf\">4)</span> Pligt for producenter og importører af køretøjer i klasse M til at sikre, at bilradiomodtagere, der er indbygget i nye køretøjer i klasse M, består af en modtager, som kan modtage og gengive som minimum radiotjenester udsendt via digital jordbaseret radiotransmission.</p>\r\n<p class=\"Paragraf\" id=\"id3ab8d41d-2307-4cb4-818a-25b1681977e6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Energistyrelsen fører tilsyn med overholdelse af regler fastsat i medfør af § 1.</p>\r\n<p class=\"Stk2\">\r\n   <span class=\"StkNr\" id=\"id782df894-1ff3-43e9-bb6a-2ca11cf53b2b\">Stk. 2.</span> Energistyrelsen kan ved konstatering af overtrædelser af regler fastsat i medfør af § 1 give påbud om at bringe forholdene i overensstemmelse med disse regler.</p>\r\n<p class=\"Stk2\">\r\n   <span class=\"StkNr\" id=\"id03683498-ee6e-465f-96d8-d8c65d328c09\">Stk. 3.</span> Hvis det konstateres, at der sælges, udlejes eller på anden måde stilles apparater, herunder dekodere og tilbehør til dekodere, til rådighed, der ikke overholder bestemmelser fastsat i medfør af § 1, kan Energistyrelsen</p>\r\n<p class=\"Liste1\">\r\n   <span class=\"Liste1Nr\" id=\"idbdbbda4c-5cca-4ba8-b67e-12b39cc30771\">1)</span> nedlægge forbud mod salg, udlejning eller anden form for tilrådighedsstillelse og</p>\r\n<p class=\"Liste1\">\r\n   <span class=\"Liste1Nr\" id=\"id01627c40-654a-4909-b4c0-8b9a54feb430\">2)</span> give påbud om, at udbydere tilbagetager apparater m.v., der er omfattet af et forbud, jf. nr. 1, samt at udbydere tilbagekalder sådanne apparater.</p>\r\n<p class=\"Stk2\">\r\n   <span class=\"StkNr\" id=\"idc776b35d-45b4-42f7-bd49-347538dba9a6\">Stk. 4.</span> Virksomheder, som fremstiller, sælger, udlejer eller på anden måde stiller apparater m.v. til rådighed, skal til enhver tid give Energistyrelsen adgang til at foretage undersøgelser af de omhandlede apparater m.v. og til at udtage eksemplarer af disse til kontrol af, at bestemmelserne i denne lov og i regler fastsat i medfør heraf overholdes.</p>\r\n<p class=\"Stk2\">\r\n   <span class=\"StkNr\" id=\"id49179292-6062-4727-9068-1bf469012139\">Stk. 5.</span> Energistyrelsen kan kræve alle oplysninger og alt materiale, som skønnes relevant med henblik på administration af denne lov og regler fastsat i medfør heraf.</p>\r\n<p class=\"Paragraf\" id=\"idf3f5cc7e-91d2-4433-aa51-bcab186104c8\">\r\n   <span id=\"P2a\">\r\n   </span>\r\n   <span class=\"ParagrafNr\" id=\"Par2a\">§ 2 a.</span> Klima-, energi- og forsyningsministeren kan fastsætte regler om, at skriftlig kommunikation til og fra Energistyrelsen og til og fra Teleklagenævnet om forhold, som er omfattet af denne lov eller af regler udstedt i medfør af denne lov, skal foregå digitalt.</p>\r\n<p class=\"Stk2\">\r\n   <span class=\"StkNr\" id=\"id2f68d51a-9746-4d1d-b50a-f01b2d007c64\">Stk. 2.</span> Klima-, energi- og forsyningsministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign.</p>\r\n<p class=\"Stk2\">\r\n   <span class=\"StkNr\" id=\"id1a6658c0-e468-494d-9fea-3d8e315b9916\">Stk. 3.</span> En digital meddelelse anses for at være kommet frem, når den er tilgængelig for adressaten for meddelelsen.</p>\r\n<p class=\"Paragraf\" id=\"id28870c3b-87f6-473e-ac67-21cfa8885efe\">\r\n   <span id=\"P2b\">\r\n   </span>\r\n   <span class=\"ParagrafNr\" id=\"Par2b\">§ 2 b.</span> Klima-, energi- og forsyningsministeren kan fastsætte regler om, at Energistyrelsen og Teleklagenævnet kan udstede afgørelser og andre dokumenter efter denne lov eller efter regler udstedt i medfør af denne lov uden underskrift, med maskinelt eller på tilsvarende måde gengivet underskrift eller under anvendelse af en teknik, der sikrer entydig identifikation af den, som har udstedt afgørelsen eller dokumentet. Sådanne afgørelser og dokumenter sidestilles med afgørelser og dokumenter med personlig underskrift.</p>\r\n<p class=\"Stk2\">\r\n   <span class=\"StkNr\" id=\"id35585d09-b4ec-4833-8048-004e91e62c6f\">Stk. 2.</span> Klima-, energi- og forsyningsministeren kan fastsætte regler om, at afgørelser og andre dokumenter, der udelukkende er truffet eller udstedt på grundlag af elektronisk databehandling, kan udstedes alene med angivelse af den pågældende myndighed som afsender.</p>\r\n<p class=\"Paragraf\" id=\"id3cbe5380-b549-4927-99c9-d45112188f42\">\r\n   <span id=\"P2c\">\r\n   </span>\r\n   <span class=\"ParagrafNr\" id=\"Par2c\">§ 2 c.</span> Hvor det efter denne lov eller i regler udstedt i medfør af denne lov er krævet, at et dokument, som er udstedt af andre end Energistyrelsen eller Teleklagenævnet, skal være underskrevet, kan dette krav opfyldes ved anvendelse af en teknik, der sikrer entydig identifikation af den, som har udstedt dokumentet, jf. dog stk. 2. Sådanne dokumenter sidestilles med dokumenter med personlig underskrift.</p>\r\n<p class=\"Stk2\">\r\n   <span class=\"StkNr\" id=\"idb811e6c2-ee94-4040-a3be-5cfc39b044dd\">Stk. 2.</span> Energistyrelsen kan fastsætte nærmere regler om fravigelse af underskriftskrav. Det kan herunder bestemmes, at krav om personlig underskrift ikke kan fraviges for visse typer af dokumenter.</p>\r\n<p class=\"Paragraf\" id=\"id2f636a26-6645-4ae3-95a0-61da0468c4e2\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Klima-, energi- og forsyningsministeren kan ikke give Energistyrelsen tjenestebefaling om styrelsens varetagelse af myndighedsopgaver vedrørende konkrete sager, om behandling og afgørelse af enkeltsager, om Energistyrelsens udstedelse af administrative forskrifter på områder, hvor styrelsen er bemyndiget hertil, eller om Energistyrelsens øvrige tilsynsaktiviteter med henblik på at sikre overholdelse af denne lov og administrative forskrifter udstedt i medfør heraf.</p>\r\n<p class=\"Paragraf\" id=\"id5d3e3876-7c8d-470f-aab5-43a063bc7118\">\r\n   <span id=\"P3a\">\r\n   </span>\r\n   <span class=\"ParagrafNr\" id=\"Par3a\">§ 3 a.</span> Klima-, energi- og forsyningsministeren kan ikke dispensere fra administrative forskrifter udstedt af ministeren i medfør af denne lov.</p>\r\n<p class=\"Paragraf\" id=\"id8c0dccaa-5fa4-4d01-af14-91810a1c38fa\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Klima-, energi- og forsyningsministeren kan fastsætte nærmere regler om gebyrer i forbindelse med tilsyn og kontrol med overholdelse af loven og de i medfør heraf fastsatte regler.</p>\r\n<p class=\"Paragraf\" id=\"idcf88cdee-af78-49b3-b9ba-0276e127e311\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id0493ccad-4ca9-447f-932c-65ff7ecd6f17\">1)</span> ikke efterkommer påbud givet i medfør af § 2, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"idda4f2b64-f4f7-4d62-bf3d-4c89490340e2\">2)</span> ikke efterkommer forbud udstedt i medfør af § 2, stk. 3, nr. 1,</p>\r\n<p class=\"Liste1\">\r\n   <span class=\"Liste1Nr\" id=\"id1521fba5-7760-4300-a5f5-864bef74ecb7\">3)</span> overtræder krav fastsat i medfør af § 2, stk. 3, nr. 2,</p>\r\n<p class=\"Liste1\">\r\n   <span class=\"Liste1Nr\" id=\"ida0380965-df38-4dc2-8ac9-22ea6df7a006\">4)</span> ikke giver Energistyrelsen adgang til kontrol m.v., jf. § 2, stk. 4, eller</p>\r\n<p class=\"Liste1\">\r\n   <span class=\"Liste1Nr\" id=\"id61f5338b-c546-438f-8375-a76f7fb9eb72\">5)</span> ikke afgiver oplysninger i medfør af § 2, stk. 5,</p>\r\n<p class=\"Stk2\">\r\n   <span class=\"StkNr\" id=\"idee233e2b-62a3-424c-8073-125ac243c10e\">Stk. 2.</span> I forskrifter fastsat i medfør af denne lov kan der fastsættes straf i form af bøde for overtrædelse af bestemmelserne i forskrifterne.</p>\r\n<p class=\"Stk2\">\r\n   <span class=\"StkNr\" id=\"idee506f93-e783-4876-ae8c-c1d0e76e95c0\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idda6c6e0b-b2be-4f1c-90aa-6569da62970e\">\r\n   <span id=\"P5a\">\r\n   </span>\r\n   <span class=\"ParagrafNr\" id=\"Par5a\">§ 5 a.</span> Klager over Energistyrelsens afgørelser i medfør af denne lov og regler udstedt i medfør heraf, herunder klager over Energistyrelsens sagsbehandling, kan indbringes for Teleklagenævnet, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id91734420-a0d6-4758-bc0d-a0059fb2742b\">Stk. 2.</span> Teleklagenævnet kan af parterne kræve alle oplysninger, som skønnes relevante med henblik på behandling af sagerne.</p>\r\n<p class=\"Stk2\">\r\n   <span class=\"StkNr\" id=\"idaf49f170-23c5-4e6c-abf3-1fd63676d071\">Stk. 3.</span> Klima-, energi- og forsyningsministeren kan fastsætte regler om, at Energistyrelsens og Teleklagenævnets afgørelser truffet i henhold til forskrifter udstedt i medfør af § 2 a ikke kan indbringes for anden administrativ myndighed.</p>\r\n<p class=\"Paragraf\" id=\"id377c8acb-2062-4f73-b374-93242009b21e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Loven træder i kraft den 1. juli 1996.</p>\r\n<p class=\"Paragraf\" id=\"iddd401a14-6f26-466e-9e66-3638869915ce\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Loven gælder ikke for Færøerne og Grønland, men kan ved kongelig anordning sættes i kraft for disse landsdele med de afvigelser, som de særlige færøske og grønlandske forhold måtte tilsige.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1231 af 18. december 2012 (Obligatorisk digital kommunikation og tilpasninger som følge af ressortoverførsel m.v.)<a class=\"FodnoteHenvisning\" name=\"Henvisning_idaa06d9dc-e8c8-4875-8824-d8e308a1aea8\" href=\"#idaa06d9dc-e8c8-4875-8824-d8e308a1aea8\">2)</a>, indeholder følgende ikrafttrædelsesbestemmelser:</p>\r\n<p class=\"CentreretParagraf\">§ 69</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2013.</p>\r\n<p class=\"Stk2\">\r\n   <span class=\"StkNr\">Stk. 2.</span> Administrative forskrifter, der er udstedt i medfør af de hidtidige bestemmelser, vedbliver at være i kraft, indtil de ændres eller ophæves.</p>\r\n<p class=\"CentreretParagraf\">§ 70</p>\r\n<p class=\"Stk2\">\r\n   <span class=\"StkNr\">Stk. 1.</span> §§ 1-39, 41-50 og 53-68 gælder ikke for Færøerne og Grønland, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\">Stk. 2-5.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1833 af 8. december 2020 (Implementering af direktiv om oprettelse af en europæisk kodeks for elektronisk kommunikation (omarbejdning) m.v.)<a class=\"FodnoteHenvisning\" name=\"Henvisning_idb5fabe1d-4f39-4d7a-9069-593b9efb498e\" href=\"#idb5fabe1d-4f39-4d7a-9069-593b9efb498e\">3)</a> indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 7</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 21. december 2020.</p>\r\n<p class=\"Stk2\">\r\n   <span class=\"StkNr\">Stk. 2-3.</span> (Udelades)</p>\r\n<p class=\"CentreretParagraf\">§ 8</p>\r\n<p class=\"Stk2\">\r\n   <span class=\"StkNr\">\r\n   </span> Loven gælder ikke for Færøerne og Grønland, men lovens § 2 kan ved kongelig anordning helt eller delvis sættes i kraft for Grønland med de ændringer, som de grønlandske forhold tilsiger.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 4. maj 2021</p><p class=\"Sign1\" align=\"center\">Kristoffer Böttzauw</p><p class=\"Sign2\" align=\"right\">/ Birgitta Bundgaard</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3ca7cfa7-fa56-4eaf-9ea8-8d84565690c0\" href=\"#Henvisning_id3ca7cfa7-fa56-4eaf-9ea8-8d84565690c0\">1)</a> Loven indeholder bestemmelser, der gennemfører dele af Europa-Parlamentets og Rådets direktiv 2018/1972/EU af 11. december 2018 om oprettelse af en europæisk kodeks for elektronisk kommunikation (omarbejdning), EU-Tidende 2018, nr. L 321, side 36.</p>\r\n<p class=\"Fodnote\">\r\n   <a class=\"FodnoteNr\" name=\"idaa06d9dc-e8c8-4875-8824-d8e308a1aea8\" href=\"#Henvisning_idaa06d9dc-e8c8-4875-8824-d8e308a1aea8\">2)</a> Lovændringen vedrører § 2 a, § 2 b, § 2 c, § 5 a, stk. 1 og 3.</p>\r\n<p class=\"Fodnote\">\r\n   <a class=\"FodnoteNr\" name=\"idb5fabe1d-4f39-4d7a-9069-593b9efb498e\" href=\"#Henvisning_idb5fabe1d-4f39-4d7a-9069-593b9efb498e\">3)</a> Lovændringen vedrører lovens titel, fodnoten til lovens titel og § 1, nr. 4.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/2021"
        },
        {
            "displayName": "Accession",
            "displayValue": "A20210080229"
        },
        {
            "displayName": "Entydig dokumentidentifikation",
            "displayValue": "DB000309"
        },
        {
            "displayName": "Dato for førstegangsindlæggelse",
            "displayValue": "06/05/2021"
        },
        {
            "displayName": "Dato for indlæggelse",
            "displayValue": "06/05/2021"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "802"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "04/05/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Forsyningsmin.,<br />Energistyrelsen, j.nr. 2021-6104"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}