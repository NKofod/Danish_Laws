{
    "id": 112821,
    "title": "1985 LSF 239   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (DELEFTERLØN) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 239",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 239 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsformidling og  \r\n\r\n arbejdsløshedsforsikring m.v. (Delefterløn) </P>  \r\n\r\n<P></P>  \r\n\r\n<P>Fremsat af Erik B. Smith (S) Jytte Andersen (S) Bakholt (S) Ole Vagn  \r\n\r\n Christensen (S) Søren B. Jørgensen (S) Kaj Poulsen (S) </P>  \r\n\r\n<P></P>  \r\n\r\n<P>den 17. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om arbejdsformidling og arbejdsløshedsforsikring m.v., jfr. </P>  \r\n\r\n<P>lovbekendtgørelse nr. 407 af 3. september 1985, som ændret ved lov </P>  \r\n\r\n<P>nr. 575 af 19. december 1985, foretages følgende ændringer: </P>  \r\n\r\n<P>1. § 75d, stk. 2 og 3, affattes således: </P>  \r\n\r\n<P>&#187;Stk. 2. Fra det tidspunkt, da medlemmets dagpengeret ville være </P>  \r\n\r\n<P>ophørt efter § 55, stk. 1, kan efterlønnen dog højst udgøre 80 </P>  \r\n\r\n<P>pct. af højeste dagpenge efter § 47. </P>  \r\n\r\n<P>Stk. 3. Efterløn, der fra overgangen til den i stk. 2 nævnte periode </P>  \r\n\r\n<P>ydes med 80 pct. af højeste dagpenge, reguleres efter § 47.&#171; </P>  \r\n\r\n<P>2. § 75e, stk. 2 og 3, affattes således: </P>  \r\n\r\n<P>&#187;Stk. 2. Fra det tidspunkt, da medlemmets dagpengeret ville være </P>  \r\n\r\n<P>ophørt efter § 72, stk. 1, kan efterlønnen dog højst udgøre 80 </P>  \r\n\r\n<P>pct. af højeste dagpenge efter § 70. </P>  \r\n\r\n<P>Stk. 3. Efterløn, der fra overgangen i den i stk. 2 nævnte periode </P>  \r\n\r\n<P>ydes med 80 pct., reguleres efter § 70.&#171; </P>  \r\n\r\n<P>3. Efter kapitel 11a. Efterløn, indsættes som nyt kapitel: </P>  \r\n\r\n<P>&#187;Kapitel 11b </P>  \r\n\r\n<P>Delefterløn </P>  \r\n\r\n<P>§ 75h. Delefterløn ydes efter begæring til ældre medlemmer, der </P>  \r\n\r\n<P>gradvis ønsker at forlade arbejdslivet før det 67. år, hvad enten </P>  \r\n\r\n<P>den gradvise tilbagetræden sker fra beskæftigelse eller ledighed. </P>  \r\n\r\n<P>§ 75i. Ret til delefterløn har medlemmer af anerkendte </P>  \r\n\r\n<P>arbejdsløshedskasser, når de i øvrigt opfylder betingelserne om </P>  \r\n\r\n<P>ret til efterløn efter § 75b, stk. 1-5. </P>  \r\n\r\n<P>§ 75j. Ved overgang til delefterløn skal arbejdstiden nedsættes med </P>  \r\n\r\n<P>en fjerdedel (1. trin) eller halvdelen (2. trin) af den </P>  \r\n\r\n<P>overenskomstmæssigt aftalte ugentlige arbejdstid. Ved nedsættelse </P>  \r\n\r\n<P>fra et højere ugentligt timetal end det overenskomstmæssigt </P>  \r\n\r\n<P>aftalte medregnes de overskydende timer ikke. </P>  \r\n\r\n<P>Stk. 2. Delefterløn på 1. trin kan begæres ændret til 2. trin eller </P>  \r\n\r\n<P>efterløn, og delefterløn på 2. trin kan begæres ændret til </P>  \r\n\r\n<P>efterløn, jfr. kapitel 11 a. </P>  \r\n\r\n<P>Stk. 3. Retten til delefterløn bortfalder, såfremt modtageren har </P>  \r\n\r\n<P>været uden erhvervsarbejde i en sammenhængende periode på 13 uger. </P>  \r\n\r\n<P>Stk. 4. Direktøren for arbejdsløshedsforsikringen fastsætter regler </P>  \r\n\r\n<P>om, under hvilke omstændigheder retten til delefterløn, som er </P>  \r\n\r\n<P>bortfaldet efter stk. 2, genindtræder. </P>  \r\n\r\n<P>§ 75k. Delefterløn ydes på 1. trin med et beløb, der svarer til en </P>  \r\n\r\n<P>fjerdedel, og på 2. trin til halvdelen af medlemmets dagpenge </P>  \r\n\r\n<P>beregnet efter § 51, stk. 1, jfr. § 47. Direktøren for </P>  \r\n\r\n<P>arbejdsløshedsforsikringen fastsætter regler om fremgangsmåden ved </P>  \r\n\r\n<P>beregning af arbejdsfortjenesten. </P>  \r\n\r\n<P>Stk. 2. Delefterløn tillagt indtægt ved erhvervsarbejde kan højst </P>  \r\n\r\n<P>udgøre 90 pct. af lønindtægten inden overgang til delefterløn. </P>  \r\n\r\n<P>Stk. 3. Fra det tidspunkt, da medlemmets dagpengeret ville være </P>  \r\n\r\n<P>ophørt efter § 55, stk. 1, kan delefterlønnen på 1. trin dog højst </P>  \r\n\r\n<P>udgøre en fjerdedel og på 2. trin højst halvdelen af 80 pct. af </P>  \r\n\r\n<P>højeste dagpenge efter § 47. </P>  \r\n\r\n<P>Stk. 4. Delefterløn, der fra overgangen til den i stk. 3 nævnte </P>  \r\n\r\n<P>periode ydes med 80 pct. af højeste dagpenge, reguleres efter § </P>  \r\n\r\n<P>47. </P>  \r\n\r\n<P>§ 75l. Delefterløn udbetales efter reglerne om udbetaling af efterløn </P>  \r\n\r\n<P>i § 75f.&#171; </P>  \r\n\r\n<P>Kapitel 11b bliver herefter kapitel 11c, og § 75h bliver herefter § </P>  \r\n\r\n<P>75m. </P>  \r\n\r\n<P>§ 2 </P>  \r\n\r\n<P>Loven træder i kraft den ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Den 22. februar 1985 fremsatte socialdemokratiet et forslag til </P>  \r\n\r\n<P>folketingsbeslutning om frivillig gradvis tilbagetrækning fra </P>  \r\n\r\n<P>arbejdsmarkedet gennem udbygning af efterlønsordningen med </P>  \r\n\r\n<P>delefterløn (se Folketingstidende 1984-85, forhandlingerne sp. </P>  \r\n\r\n<P>6294 og 7142, tillæg A sp. 3689 samt tillæg B sp. 3097). </P>  \r\n\r\n<P>Den 8. maj 1985 fremsatte socialministeren forslag til lov om </P>  \r\n\r\n<P>delpension, et forslag, der blev genfremsat den 9. oktober 1985 </P>  \r\n\r\n<P>(se L 26 samt Folketingstidende 1985-86, forhandlingerne sp. 431 </P>  \r\n\r\n<P>og 689). </P>  \r\n\r\n<P>Det ser ud, som om socialministeren har samlet flertal for sit </P>  \r\n\r\n<P>lovforslag og det derfor kan forventes gennemført i indeværende </P>  \r\n\r\n<P>folketingsår. Det er imidlertid således, at den ene af </P>  \r\n\r\n<P>arbejdsmarkedets to parter, nemlig Landsorganisationen i Danmark, </P>  \r\n\r\n<P>skarpt har taget afstand fra socialministerens delpensionsforslag </P>  \r\n\r\n<P>og påpeget en række alvorlige konsekvenser af ministerens </P>  \r\n\r\n<P>lovforslag. </P>  \r\n\r\n<P>Et delpensionsforslag som foreslået af socialministeren har ingen </P>  \r\n\r\n<P>politisk fremtid for sig, selv om et flertal i folketinget måtte </P>  \r\n\r\n<P>vedtage det, såfremt forslaget ikke bliver accepteret af </P>  \r\n\r\n<P>arbejdsmarkedets parter. </P>  \r\n\r\n<P>Forslagsstillerne har derfor fundet det hensigtsmæssigt at </P>  \r\n\r\n<P>genfremsætte - i tillempet form forslaget om frivillig gradvis </P>  \r\n\r\n<P>tilbagetrækning fra arbejdsmarkedet gennem udbygning af </P>  \r\n\r\n<P>efterlønsordningen med delefterløn. Forslaget er dog nu udarbejdet </P>  \r\n\r\n<P>som et egentligt lovforslag og ændret ud fra den forudsætning, at </P>  \r\n\r\n<P>socialministerens lovforslag vedtages af et flertal i folketinget. </P>  \r\n\r\n<P>Det drejer sig især om muligheden for at genindtræde i </P>  \r\n\r\n<P>delefterlønsordningen, efter at man har forladt den, idet </P>  \r\n\r\n<P>socialministerens delpensionsforslag åbner en sådan mulighed, og </P>  \r\n\r\n<P>forslagsstillerne finder det derfor uholdbart, at der ikke er en </P>  \r\n\r\n<P>tilsvarende mulighed inden for delefterlønsordningen. </P>  \r\n\r\n<P>Forslagsstillerne har endvidere fundet det nødvendigt at stille </P>  \r\n\r\n<P>forslag om afskaffelse af laveste efterlønssats, fordi denne sats </P>  \r\n\r\n<P>nu gennem en udhuling af dyrtidsreguleringen under normale </P>  \r\n\r\n<P>omstændigheder betyder, at efterlønsmodtagere på laveste sats </P>  \r\n\r\n<P>stilles ringere end førtidspensionister og folkepensionister. </P>  \r\n\r\n<P>Retten til delefterløn opnår man efter samme regler som retten til </P>  \r\n\r\n<P>efterløn. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Ad §§ 75h-75i </P>  \r\n\r\n<P>Betingelserne for delefterløn er identiske med betingelserne for </P>  \r\n\r\n<P>efterløn. </P>  \r\n\r\n<P>Ad § 75j </P>  \r\n\r\n<P>Nedsættelsen i arbejdstid med en fjerdedel og halvdelen tager sit </P>  \r\n\r\n<P>udgangspunkt i den overenskomstmæssigt aftalte ugentlige </P>  \r\n\r\n<P>arbejdstid, og når nedsættelsen fastsættes i såkaldte runde </P>  \r\n\r\n<P>brøker, er det for på denne måde nærmere at få overblik over </P>  \r\n\r\n<P>deltidsbeskæftigelsens omfang samt mulighed for at tilbyde dem, </P>  \r\n\r\n<P>der ufrivilligt er på nedsat arbejdstid, en højere ugentlig </P>  \r\n\r\n<P>arbejdstid gennem den &#187;ledigblevne&#171; arbejdstid på arbejdspladsen  \r\n\r\n</P>  \r\n\r\n<P>ved, at en eller flere af medarbejderne går på delefterløn. </P>  \r\n\r\n<P>Vedrørende stk. 2 anføres, at udgangspunktet er, at man kan gå fra </P>  \r\n\r\n<P>trin 1 til trin 2 eller til efterløn, medens man ikke kan gå fra </P>  \r\n\r\n<P>en kortere arbejdstid til en længere arbejdstid. Begrundelsen er, </P>  \r\n\r\n<P>at man ønsker at beskytte den pågældende medarbejder mest muligt, </P>  \r\n\r\n<P>således at denne aldersgruppe ikke bliver kastebold på </P>  \r\n\r\n<P>arbejdspladsen for periodevis svigtende ordretilgang. </P>  \r\n\r\n<P>Det er dog muligt, at man bør indsætte en modifikation, således at </P>  \r\n\r\n<P>den pågældende, når særlige omstændigheder taler herfor, kan gå op </P>  \r\n\r\n<P>på et højere timetal, således som der også er mulighed for efter </P>  \r\n\r\n<P>socialministerens delpensionsforslag. </P>  \r\n\r\n<P>Vedrørende stk. 3 anses det for en naturlig konsekvens af reglerne om </P>  \r\n\r\n<P>deltidsbeskæftigelse, at retten til delefterløn bortfalder efter </P>  \r\n\r\n<P>13 ugers ledighed. </P>  \r\n\r\n<P>Vedrørende stk. 4 skal anføres, at det er nødvendigt med en praksis </P>  \r\n\r\n<P>svarende til socialministerens delpensionspraksis angående </P>  \r\n\r\n<P>mulighederne for at genindtræde i delefterlønsordningen. </P>  \r\n\r\n<P>Ad § 75k </P>  \r\n\r\n<P>Kompensationen for nedsat arbejdstid tager udgangspunkt i den </P>  \r\n\r\n<P>maksimale dagpengesats, således at en nedsættelse af arbejdstiden </P>  \r\n\r\n<P>med 1/4 giver 1/4 af den maksimale dagpengesats og nedsættelse af </P>  \r\n\r\n<P>arbejdstiden til 1/2 giver 1/2 af den maksimale dagpengesats oven </P>  \r\n\r\n<P>i den udbetalte løn fra arbejdsgiveren. Det vil være nødvendigt, </P>  \r\n\r\n<P>at direktøren for arbejdsløshedsforsikringen fastsætter regler om </P>  \r\n\r\n<P>fremgangsmåden ved beregning af arbejdsfortjeneste svarende til </P>  \r\n\r\n<P>dem, der er indeholdt i det af socialministeren fremsatte forslag </P>  \r\n\r\n<P>om delpension. </P>  \r\n\r\n<P>Vedrørende stk. 2 anføres, at det anses for nødvendigt at indføre en </P>  \r\n\r\n<P>90 pct.s maksimumsgrænse svarende til dagpengemaksimumsreglen. </P>  \r\n\r\n<P>Vedrørende stk. 3 og 4 bemærkes, at disse er en naturlig konsekvens </P>  \r\n\r\n<P>af udformningen af reglerne om efterløn. </P>  \r\n\r\n<P>Vedrørende forslaget om ophævelse af laveste efterlønssats henvises </P>  \r\n\r\n<P>til de almindelige bemærkninger, hvoraf det fremgår, at laveste </P>  \r\n\r\n<P>efterlønssats i dag som hovedregel er lavere end folkepensionen og </P>  \r\n\r\n<P>førtidspensionen for 60-67-årige. </P>  \r\n\r\n<P>Landsorganisationens skrivelse til folketingets socialudvalg af 20. </P>  \r\n\r\n<P>december 1985 optrykkes som bilag, idet forslagsstillerne finder, </P>  \r\n\r\n<P>at det er nødvendigt for en gennemførelse af delpension og </P>  \r\n\r\n<P>delefterløn, at arbejdsmarkedets parter kan acceptere forslagene, </P>  \r\n\r\n<P>og hensigten med dette lovforslag er at opnå politisk flertal for, </P>  \r\n\r\n<P>at socialministerens delpensionsforslag vil komme til at omfatte </P>  \r\n\r\n<P>selvstændige og lønmodtagere, der ikke er forsikret i </P>  \r\n\r\n<P>arbejdsløshedskasse, medens de arbejdsløshedsforsikrede gennem </P>  \r\n\r\n<P>delefterlønsordningen administreret af arbejdsløshedskasserne kan </P>  \r\n\r\n<P>vælge delefterløn. </P>  \r\n\r\n<P>Bilag </P>  \r\n\r\n<P>LO Den 20. december 1985 </P>  \r\n\r\n<P>Landsorganisationen i Danmark </P>  \r\n\r\n<P>Vedrørende forslag til lov om delpension (Lovforslag nr. L 26) </P>  \r\n\r\n<P>1. Socialministeren har den 9. oktober d.å. fremsat forslag til lov </P>  \r\n\r\n<P>om delpension, et forslag, der i det store og hele bygger på et </P>  \r\n\r\n<P>udkast til lovforslag om delpension af 12. marts 1985, som </P>  \r\n\r\n<P>Landsorganisationen med skrivelse af 15. april s.å. fremførte sine </P>  \r\n\r\n<P>kommentarer til. </P>  \r\n\r\n<P>I anledning af det fremsatte lovforslag skal Landsorganisationen over </P>  \r\n\r\n<P>for folketingets socialudvalg gøre følgende bemærkninger, som man </P>  \r\n\r\n<P>skal anmode udvalget om at inddrage i udvalgets overvejelser. </P>  \r\n\r\n<P>2. Landsorganisationen er opmærksom på, at flere undersøgelser </P>  \r\n\r\n<P>vedrørende ældres ønsker om tilbagetrækning, bl.a. SFIs 3 </P>  \r\n\r\n<P>undersøgelser om efterløn, bekræfter, at der hos ældre </P>  \r\n\r\n<P>lønmodtagere er et behov for en mere gradvis tilbagetrækning, end </P>  \r\n\r\n<P>den nuværende efterlønsordning giver mulighed for. </P>  \r\n\r\n<P>3. Det er imidlertid LOs opfattelse, at administrationen af en </P>  \r\n\r\n<P>delpensionsordning som foreslået af socialministeren er uheldig, </P>  \r\n\r\n<P>idet forslaget indebærer en sammenblanding af arbejdsmarkeds- og </P>  \r\n\r\n<P>sociale ordninger, når det overlades de sociale forvaltninger helt </P>  \r\n\r\n<P>at administrere delpensionen. </P>  \r\n\r\n<P>Dette vil medføre et stærkt øget pres på de sociale forvaltninger som </P>  \r\n\r\n<P>også fremhævet af Kommunernes Landsforening, og det vil samtidig </P>  \r\n\r\n<P>betyde, at de ansatte i de sociale forvaltninger skal tilegne sig </P>  \r\n\r\n<P>en viden om arbejdsmarkedsforhold, de hidtil ikke har haft. </P>  \r\n\r\n<P>Da socialministeren har afvist socialdemokratiets forslag om en </P>  \r\n\r\n<P>delefterlønsordning, bl.a. med den begrundelse, at forslaget </P>  \r\n\r\n<P>udelukker ikke-A-kasseforsikrede fra adgangen til delpension, skal </P>  \r\n\r\n<P>man pege på, at en delpensionsordning måske kan udformes som en </P>  \r\n\r\n<P>kombination af 2 parallelle ordninger, en ordning, der </P>  \r\n\r\n<P>administreres af A-kasserne, for de lønmodtagere, der er </P>  \r\n\r\n<P>forsikret, og en anden, der administreres af socialforvaltningerne </P>  \r\n\r\n<P>og omfatter selvstændige og lønmodtagere, der ikke er forsikret. </P>  \r\n\r\n<P>Hermed vil man få samlet den største gruppe af mulige delpensionister </P>  \r\n\r\n<P>i et arbejdsmarkedssystem, der er kendt af brugerne og rimeligt </P>  \r\n\r\n<P>enkelt at administrere. </P>  \r\n\r\n<P>De øvrige vil overgå til socialforvaltningerne, hvilket er </P>  \r\n\r\n<P>hensigtsmæssigt, når man betænker, at tildeling, udmåling og </P>  \r\n\r\n<P>kontrol af delpension for denne gruppe vil kræve en større indsats </P>  \r\n\r\n<P>og en adgang til flere oplysninger om de enkelte personer, end </P>  \r\n\r\n<P>A-kassesystemet giver mulighed for. </P>  \r\n\r\n<P>En forudsætning for denne todeling af delpensionens administration må </P>  \r\n\r\n<P>imidlertid være, at personer, der ikke gennem A-kassekontingent </P>  \r\n\r\n<P>bidrager til finansiering af delpensionen, ad anden vej pålægges </P>  \r\n\r\n<P>at indbetale bidrag på linje med, hvad der gælder, når </P>  \r\n\r\n<P>selvstændige forsikrer sig mod arbejdsløshed eller sygdom. </P>  \r\n\r\n<P>4. Et andet forhold, der ikke med lovforslaget har fundet en rimelig </P>  \r\n\r\n<P>løsning, er relationen mellem delpension og deltidsarbejde. </P>  \r\n\r\n<P>Det er LOs opfattelse, at forslaget om delpension indebærer en </P>  \r\n\r\n<P>fleksibilitet med hensyn til tilrettelæggelsen af </P>  \r\n\r\n<P>tilbagetrækningen, der giver mulighed for misbrug af ordningen fra </P>  \r\n\r\n<P>arbejdsgiverside og samtidig indeholder risikoen for en øget </P>  \r\n\r\n<P>udbredelse af deltidsarbejde til ugunst for lønmodtagere, der - </P>  \r\n\r\n<P>som følge af en lille timeløn - kun kan klare sig med en 40 timers </P>  \r\n\r\n<P>arbejdsuge. </P>  \r\n\r\n<P>Derfor skal man fortsat pege på nødvendigheden af opstramning </P>  \r\n\r\n<P>vedrørende graden af tilbagetrækning og gerne således, at der kun </P>  \r\n\r\n<P>gives mulighed for tilbagetrækning i faste, hele &#187;blokke&#171;. </P>  \r\n\r\n<P>P. F. V. </P>  \r\n\r\n<P>Knud Christensen </P>  \r\n\r\n<P>/ Erik Balle </P>  \r\n\r\n<P>Til </P>  \r\n\r\n<P>folketingets socialudvalg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00239"
        },
        {
            "displayName": "Entydig dokumentidentifikation",
            "displayValue": "CL006223"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "239"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}