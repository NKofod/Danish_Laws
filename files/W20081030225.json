{
    "id": 126526,
    "title": "For sen klage over tre strakspåbud og et rådgiverpåbud",
    "documentTypeId": "240",
    "isSagsforlobPeriodValid": true,
    "shortName": "KEN nr 10302 af 19/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">For sen klage over tre strakspåbud og et rådgiverpåbud</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet var i november 2007 på tilsynsbesøg på en byggeplads, hvor der blev opført et kontorhus i flere etager. De talte med en sikkerhedskoordinator, samt med andre ansatte på pladsen.</div>\r\n        </p>\r\n        <p class=\"Tekst2\">\r\n          <div>Besøget gav anledning til afgivelse af tre strakspåbud og et rådgiverpåbud. De tre strakspåbud var vedrørende 1) ergonomisk belastning ved isætning af vinduer, 2) adskillelse af gående og kørende trafik, samt ajourføring af plan for sikkerhed og sundhed og 3) sikring af adgangsveje på byggepladsen.</div>\r\n        </p>\r\n        <p class=\"Tekst2\">\r\n          <div>Arbejdstilsynet træffer afgørelse om de tre strakspåbud og rådgiverpåbudet den 14. november 2007. Der klages over afgørelsen ved udateret klage modtaget hos Arbejdstilsynet pr. mail den 10. januar 2008, hvilket er en overskridelse af klagefristen, som var angivet i Arbejdstilsynets afgørelse til den 14. december 2007. Efter modtagelse af klagen træffer Arbejdstilsynet afgørelse om en delvis ændring af strakspåbud nr. 2, således at påbud om ajourføring af plan for sikkerhed og sundhed ophæves. Arbejdstilsynet finder ikke, at der er særlige grunde til at realitetsbehandle den for sent modtagne klage og oversender sagen til Klagenævnet.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet finder, at klagen var indgivet for sent.</div>\r\n        </p>\r\n        <p class=\"Tekst2\">\r\n          <div>Klagenævnet kan behandle en for sen indgivet klage, hvis der er en særlig grund til at se bort fra fristoverskridelsen.</div>\r\n        </p>\r\n        <p class=\"Tekst2\">\r\n          <div>Klagenævnet vurderer, at der vedrørende Arbejdstilsynets afgørelse om 1) ergonomisk belastning ved isætning af vinduer ikke er en særlig grund til at se bort fra fristoverskridelsen.</div>\r\n        </p>\r\n        <p class=\"Tekst2\">\r\n          <div>Klagenævnet har herved lagt vægt på, at Arbejdstilsynets afgørelse ikke ses at være åbenbart urigtig, idet påbudene er givet til virksomheden i egenskab af arbejdsgiver over for de håndværkere, som virksomheden havde indlejet. Der henvises i den forbindelse til § 21 i bekendtgørelse om arbejdets udførelse.</div>\r\n        </p>\r\n        <p class=\"Tekst2\">\r\n          <div>Klagenævnet finder, at der er en særlig grund til at se bort fra fristoverskridelsen for så vidt angår Arbejdstilsynets afgørelser 2) Adskillelse af gående og kørende trafik, og 3) Sikring af adgangsveje på byggepladsen, idet nævnet finder, at spørgsmålet om, hvorvidt påbudene, som drejer sig om forholdene i fællesområderne, kan gives over for virksomheden som arbejdsgiver med hjemmel i bekendtgørelsen indretning af byggepladser og lignende arbejdssteder, har en sådan principiel karakter, at der kan ses bort fra fristoverskridelsen.</div>\r\n        </p>\r\n        <p class=\"Tekst2\">\r\n          <div>Klagenævnet finder desuden, at der for så vidt angår Arbejdstilsynets afgørelse 4) Brug af autoriseret arbejdsmiljørådgiver tillige skal ses bort fra fristoverskridelsen, idet dette påbud er givet med baggrund i det foregående påbud om sikring af adgangsveje på byggepladsen.</div>\r\n        </p>\r\n      </div>\r\n      <p class=\"TekstV\">[Adressat udeladt]</p>\r\n      <p class=\"TekstV\">Arbejdsmiljøklagenævnet har på møde den 16. december 2008 behandlet [navn udeladt]’s klage på vegne af [navn udeladt] over Arbejdstilsynets afgørelse af 14. november 2007 med tre strakspåbud om, 1) at mindske ergonomiske belastninger ved isætning af vinduer, 2) at adskille gående og kørende trafik, 3) at sikre adgangsveje på byggepladsen, samt påbud om 4) brug af autoriseret arbejdsmiljørådgiver til at sikre at overtrædelse af reglerne om sikring af adgangsveje på byggepladsen ikke gentager sig.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet vil ikke behandle [navn udeladt]’s klage om 1) ergonomiske belastninger ved isætning af vinduer, da klagefristen på 4 uger er overskredet.</p>\r\n      <p class=\"TekstV\">Arbejdsmiljøklagenævnet finder, at Deres klage over strakspåbud, om 2) at adskille gående og kørende trafik, 3) at sikre adgangsveje på byggepladsen, samt påbud om 4) brug af autoriseret arbejdsmiljørådgiver til at sikre at overtrædelse af reglerne om sikring af adgangsveje på byggepladsen ikke gentager sig, skal realitetsbehandles. De vil høre nærmere fra Arbejdstilsynet.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet har ved afgørelsen lagt følgende oplysninger til grund:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at afgørelserne er dateret den 14. november 2007,</p>\r\n        <p class=\"Liste1\"><span class=\"Liste1Nr\" id=\"\">–</span> at klagen er modtaget hos Arbejdstilsynet pr. mail den 10. januar 2008,</p>\r\n        <p class=\"Liste1\"><span class=\"Liste1Nr\" id=\"\">–</span> at selve klagen er udateret, og</p>\r\n        <p class=\"Liste1\"><span class=\"Liste1Nr\" id=\"\">–</span> at det fremgår af Arbejdstilsynets afgørelser, at klagefristen udløb den 14. december 2007.</p>\r\n      </p>\r\n      <p class=\"TekstV\"><span class=\"Underline\">Ad 1) Ergonomisk belastning ved isætning af vinduer</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at Arbejdstilsynets tilsynsførende ud over sikkerhedskoordinatoren talte med en tømrer og en tømrerlærling, som skulle isætte et vindue inde fra i stueetagen i det kontorhus, som var under opførelse,</p>\r\n        <p class=\"Liste1\"><span class=\"Liste1Nr\" id=\"\">–</span> at vinduet, der skulle isættes, ifølge mærkat på vinduet målte 130x128,2 cm</p>\r\n        <p class=\"Liste1\"><span class=\"Liste1Nr\" id=\"\">–</span> at vægt angivet på mærket på vinduet var 56 kg,</p>\r\n        <p class=\"Liste1\"><span class=\"Liste1Nr\" id=\"\">–</span> at underkant i vindueslysning/-hul blev målt til 95 cm,</p>\r\n        <p class=\"Liste1\"><span class=\"Liste1Nr\" id=\"\">–</span> at underlaget var støbt, jævnt betongulv,</p>\r\n        <p class=\"Liste1\"><span class=\"Liste1Nr\" id=\"\">–</span> at tømrer og tømrer lærling under besøget oplyste, at de ikke havde tekniske hjælpemidler til rådighed ved isætningen udover manuelt sug,</p>\r\n        <p class=\"Liste1\"><span class=\"Liste1Nr\" id=\"\">–</span> at vinduet skulle isættes ved at tømrer og lærling manuelt løftede vinduet fra gulv til vindueslysning.</p>\r\n      </p>\r\n      <p class=\"TekstV\">Det blev oplyst af tømrerlærlingen, at han var 17 år gammel, at ovennævnte blev bekræftet af sikkerhedskoordinator, som oplyste at han havde indlejet tømreren og tømrerlærlingen og samtidig instrueret dem i arbejdsopgaven.</p>\r\n      <p class=\"TekstV\">Sikkerhedskoordinator oplyste ligeledes, at der ved isætning af andre vinduer og døre på pladsen havde været anvendt tekniske hjælpemidler i form af kran.</p>\r\n      <p class=\"TekstV\"><span class=\"Underline\">Ad. 2) Adskillelse af gående og kørende trafik</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at Arbejdstilsynet talte med sikkerhedskoordinator [navn udeladt], som oplyste, at der på byggepladsen forekom kørsel med tung trafik, blandt andet diverse lifte, lastbiler, som kom med materialer, samt kørsel med gravko,</p>\r\n        <p class=\"Liste1\"><span class=\"Liste1Nr\" id=\"\">–</span> at der ikke var lavet en adskillelse mellem gående og den kørende trafik på byggepladsen, hverken fra offentlig vej til skurvognene, ej heller fra skurvognene til arbejdsområderne,</p>\r\n        <p class=\"Liste1\"><span class=\"Liste1Nr\" id=\"\">–</span> at færdselsområderne ikke var angivet i byggepladstegningen og ej heller var beskrevet utvetydigt i plan for sikkerhed og sundhed.</p>\r\n      </p>\r\n      <p class=\"TekstV\"><span class=\"Underline\">Ad. 3) Sikring af adgangsveje på byggepladsen.</span></p>\r\n      <p class=\"TekstV\">Sikkerhedskoordinator oplyste,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at der på de fælles adgangsveje på dette tidspunkt af byggeriet færdedes tømrere, zinkfolk, ventilationsfolk, samt jordmænd,</p>\r\n        <p class=\"Liste1\"><span class=\"Liste1Nr\" id=\"\">–</span> at de fælles adgangsveje for gående og kørende var dækket af mudder og vandhuller, samt at der flere steder var mangelfuld oprydning. Dette gjaldt både adgangsveje fra offentlig vej og til skurene, samt fra skurene og til arbejdsområderne, at der på murkronen, på 1. sals terrasse, lå byggematerialer, der ikke var sikret mod nedfald. Det blev oplyst, at der nedenfor murkronen var færdsel af gående og kørende trafik.</p>\r\n      </p>\r\n      <p class=\"TekstV\"><span class=\"Underline\">Ad. 4 Brug af autoriseret arbejdsmiljørådgiver</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at virksomheden på baggrund af påbuddet om at sikre adgangsveje på byggepladsen, som er et påbud, der er omfattet af reglerne i bekendtgørelse om brug af autoriseret arbejdsmiljørådgiver, får påbud om at bruge en autoriseret arbejdsmiljørådgiver til at bistå sig med at forebygge at overtrædelsen gentager sig.</p>\r\n      </p>\r\n      <p class=\"TekstV\">Det fremgår af arbejdsmiljølovens § 81, stk. 1, at klager over Arbejdstilsynets afgørelser efter loven kan påklages til Arbejdsmiljøklagenævnet inden fire uger efter, at afgørelsen er meddelt den pågældende.</p>\r\n      <p class=\"TekstV\">Klagefristen udløber 4 uger efter, at afgørelsen er kommet frem ved kontortids ophør hos den myndighed, der skal modtage klagen.</p>\r\n      <p class=\"TekstV\">En afgørelse anses for at være kommet rettidig frem, hvis den er modtaget 2 hverdage + 4 uger efter afgørelsens datering og afsendelse.</p>\r\n      <p class=\"TekstV\">Klagefristen udløb således ved kontortids ophør den 14. december 2007.</p>\r\n      <p class=\"TekstV\">Klagenævnet finder, at Arbejdstilsynets afgørelser ad. 1 – 4 er indgivet for sent, idet nævnet har lagt vægt på, at afgørelsen er dateret den 14. november 2007, at klagen er modtaget hos Arbejdstilsynet pr. mail den 10. januar 2008, at selve klagen er udateret, og at det fremgår af Arbejdstilsynets afgørelse, at klagefristen udløb den 14. december 2007.</p>\r\n      <p class=\"TekstV\">Klagenævnet kan behandle en for sen indgivet klage, hvis der er en særlig grund til at se bort fra fristoverskridelsen.</p>\r\n      <p class=\"TekstV\">Klagenævnet vurderer, at der vedrørende Arbejdstilsynets afgørelse om 1) ergonomisk belastning ved isætning af vinduer ikke er en særlig grund til at se bort fra fristoverskridelsen.</p>\r\n      <p class=\"TekstV\">Klagenævnet har herved lagt vægt på, at Arbejdstilsynets afgørelse ikke ses at være åbenbart urigtig, idet påbudene er givet til virksomheden [navn udeladt] i egenskab af arbejdsgiver overfor de håndværkere, som virksomheden havde indlejet. Der henvises i den forbindelse til § 21 i bekendtgørelse om arbejdets udførelse.</p>\r\n      <p class=\"TekstV\">Klagenævnet finder, at der er en særlig grund til at se bort fra fristoverskridelsen for så vidt angår Arbejdstilsynets afgørelser 2) Adskillelse af gående og kørende trafik, og 3) Sikring af adgangsveje på byggepladsen, idet nævnet finder, at spørgsmålet om, hvorvidt påbudene, som drejer sig om forholdene i fællesområderne, kan gives over for [navn udeladt] som arbejdsgiver med hjemmel i bekendtgørelsen indretning af byggepladser og lignende arbejdssteder, har en sådan principiel karakter, at der kan ses bort fra fristoverskridelsen.</p>\r\n      <p class=\"TekstV\">Klagenævnet finder desuden, at der for så vidt angår Arbejdstilsynets afgørelse 4) Brug af autoriseret arbejdsmiljørådgiver, tillige skal ses bort fra fristoverskridelsen, idet dette påbud er givet med baggrund i det foregående påbud om sikring af adgangsveje på byggepladsen.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, § 77, stk. 1, § 77a, stk. 1 og § 81, stk. 1 og stk. 4 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\" id=\"\">–</span> § 3, stk. 1 og 2 samt § 6 i Arbejdstilsynets bekendtgørelse nr. 1164 af 16. december 1992 om manuel håndtering</p>\r\n        <p class=\"Liste1\"><span class=\"Liste1Nr\" id=\"\">–</span> § 7, § 17 og § 21, stk. 1 i Beskæftigelsesministeriets bekendtgørelse nr. 559 af 17. juni 2004 om arbejdets udførelse</p>\r\n        <p class=\"Liste1\"><span class=\"Liste1Nr\" id=\"\">–</span> § 35 stk. 1, 3 og 4, § 37, stk. 2 og § 44, stk. 1 i Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder</p>\r\n        <p class=\"Liste1\"><span class=\"Liste1Nr\" id=\"\">–</span> § 6, § 21, § 37-38, § 42-45 og § 49 i Beskæftigelsesministeriets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\"><span class=\"Bold\">På klagenævnets vegne</span></p>\r\n      <p class=\"TekstV\">[navn udeladt]</p>\r\n      <p class=\"TekstV\">fuldmægtig</p>\r\n      <p class=\"TekstV\">Kopi til:</p>\r\n      <p class=\"TekstV\">Virksomheden</p>\r\n      <p class=\"TekstV\">Virksomheden, att.: Sikkerhedsrepræsentant</p>\r\n      <p class=\"TekstV\">Arbejdstilsynet</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Arbejdsmiljøloven, jf. lovbekendtgørelse nr. 268 af 18 marts 2005</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> .....</p>\r\n      <p class=\"TekstV\"><span class=\"Bold\">§ 77 a.</span> Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n      <p class=\"TekstV\"><span class=\"Italic\">Stk. 2.</span> ....</p>\r\n      <p class=\"TekstV\"><span class=\"Bold\">§ 81.</span> Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 4.</span> Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n      <p class=\"TekstV\"><span class=\"Italic\">Stk. 3.</span> ....</p>\r\n      <p class=\"TekstV\"><span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n      <p class=\"TekstV\"><span class=\"Italic\">Stk. 2.</span> Ved arbejde, som virker fysisk eller psykisk skadeligt eller belastende på kort eller lang sigt, kan Arbejdstilsynet stille krav om, at særlige arbejdsmiljømæssige foranstaltninger skal gennemføres. Sådanne foranstaltninger kan være særlige velfærdsforanstaltninger og andre arbejdsmiljømæssige foranstaltninger, som er nødvendige for at forebygge sygdom, nedslidning, ulykker m.v.</p>\r\n      <p class=\"TekstV\"><span class=\"Italic\">Stk. 3.</span> Hvor arbejdet i særlig grad kan bringe sikkerhed og sundhed i fare, kan Arbejdstilsynet, hvor denne fare ikke kan imødegås på anden måde, stille krav om pauser og begrænset arbejdstid for dette arbejde. Samme krav stilles, hvor der anvendes særligt arbejdstøj og personlige værnemidler.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 17.</span> Unødige fysiske belastninger samt uhensigtsmæssige arbejdsstillinger eller bevægelser skal undgås. Belastningen under arbejdet skal derfor være så lille, som det er rimeligt under hensyntagen til den tekniske udvikling, og fastsatte grænser skal overholdes.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 21.</span> En virksomhed, der beskæftiger personer, hvis arbejdskraft er udlejet til den eller på anden måde stillet til rådighed for den af en fremmed virksomhed, har pligt til at sørge for, at arbejdet planlægges, tilrettelægges og udføres sikkerhedsmæssigt og sundhedsmæssigt fuldt forsvarligt og i overensstemmelse med arbejdsmiljølovgivningens regler.</p>\r\n      <p class=\"TekstV\"><span class=\"Italic\">Stk. 2.</span> ....</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 35.</span> Byggepladsen skal være indrettet med et tilstrækkeligt antal adgangsveje og transportveje af en sådan størrelse og beskaffenhed, at færdslen kan foregå uden fare for sikkerhed eller sundhed. Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.</p>\r\n      <p class=\"TekstV\"><span class=\"Italic\">Stk. 2.</span> ...</p>\r\n      <p class=\"TekstV\"><span class=\"Italic\">Stk. 3.</span> Det skal så vidt muligt tilstræbes, at adgangs- og transportvejene for kørende og gående trafik holdes adskilt, og at køreveje er ensrettede. Hvor dette ikke er muligt, skal der etableres en passende sikkerhedsafstand mellem den kørende og gående trafik.</p>\r\n      <p class=\"TekstV\"><span class=\"Italic\">Stk. 4.</span> Det skal sikres,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at veje er bæredygtige, når de benyttes, uanset vejrliget,</p>\r\n        <p class=\"Liste1\"><span class=\"Liste1Nr\" id=\"\">–</span> at adgangsveje fra offentlig vej og parkeringsplads til omklædningsrum og veje mellem skure kan befærdes i normalt fodtøj, og</p>\r\n        <p class=\"Liste1\"><span class=\"Liste1Nr\" id=\"\">–</span> at adgangsveje fra omklædningsrum til arbejdspladser kan befærdes i arbejdsfodtøj.</p>\r\n      </p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 37.</span> ...</p>\r\n      <p class=\"TekstV\"><span class=\"Italic\">Stk. 2.</span> Færdselsveje og -arealer skal holdes jævne og fri for materialer eller genstande, der kan være til fare for færdslen. Skakter, huller og lign. skal overdækkes eller afspærres.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 44.</span> Der skal på byggepladsen være orden og ryddelighed, så forholdene til stadighed er sikkerheds- og sundhedsmæssigt forsvarlige. Det skal herunder navnlig iagttages,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at veje, færdselsarealer, tekniske installationer og sikkerhedsforanstaltninger holdes i forsvarlig stand,</p>\r\n        <p class=\"Liste1\"><span class=\"Liste1Nr\" id=\"\">–</span> at materialer, redskaber, ledninger m.v. ikke henlægges til fare for arbejdet eller færdslen,</p>\r\n        <p class=\"Liste1\"><span class=\"Liste1Nr\" id=\"\">–</span> at veje, færdselsarealer og arbejdssteder holdes fri for spild og lign. samt ryddes og gruses ved sne og frost, og</p>\r\n        <p class=\"Liste1\"><span class=\"Liste1Nr\" id=\"\">–</span> at affald og lign. henlægges på hensigtsmæssige steder og bortskaffes på forsvarlig måde.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> ....</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Kapitel 2 - Påbud om brug af autoriserede arbejdsmiljørådgivere</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og konstateret ved tilsyn med arbejde tilknyttet én produktionsenhed.</p>\r\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Kapitel 3 - Komplekse og alvorlige overtrædelser af arbejdsmiljølovgivningen...</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Italic\">Det fysiske område</span></p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 21.</span> Adgangs- og transportveje for gående og kørende på en byggeplads, hvor der ikke er truffet foranstaltninger til sikring af, at de er bæredygtige uanset vejrlig og færdsel, eller hvor de ikke er holdt jævne og fri for materialer eller genstande, der kan være til fare for færdslen.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">Kapitel 4 – Rådgivningspligt</span></p>\r\n      <p class=\"TekstV\"><span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n      <p class=\"TekstV\"><span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n      <p class=\"TekstV\"><span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n      <p class=\"TekstV\"><span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n      <p class=\"TekstV\"><span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n      <p class=\"TekstV\"><span class=\"Italic\">Stk. 4.</span> Bygherren er undtaget fra pligten i stk. 2.</p>\r\n      <p class=\"TekstV\"><span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n      <p class=\"TekstV\"><span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n      <p class=\"TekstV\"><span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n      <p class=\"TekstV\"><span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n      <p class=\"TekstV\">hvordan rådgivningspåbuddet og den eller de afgørelser, der førte til rådgivningspåbuddet, er efterkommet, hvordan sikkerhedsorganisationen eller de ansatte har været inddraget i rådgivningsprocessen, hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n      <p class=\"TekstV\"><span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n      <p class=\"TekstV\"><span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n      <p class=\"TekstV\"><span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n      <p class=\"TekstV\"><span class=\"Italic\">Stk. 6.</span> Bygherren er undtaget for pligten i stk. 4.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081030225"
        },
        {
            "displayName": "Entydig dokumentidentifikation",
            "displayValue": "BE003600"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10302"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/12/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5900022-08, 5900023-08, 5900282-08 og 5900283-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}