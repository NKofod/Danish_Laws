{
    "id": 117272,
    "title": "Bekendtgørelse om smittebeskyttelse i besætninger med mere end 500 dyreenheder",
    "documentTypeId": "60",
    "isSagsforlobPeriodValid": true,
    "shortName": "BEK nr 372 af 23/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde og definitioner</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Krav til smittebeskyttende foranstaltninger i besætninger med mere end 500 dyreenheder</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Strafbestemmelser, ikrafttræden og overgangsregler</p><div class=\"bjelke\">Den fulde tekst</div><p class=\"Titel2\">Bekendtgørelse om smittebeskyttelse i besætninger med mere end 500 dyreenheder</p>\r\n      <p class=\"Indledning2\">I medfør af § 30, stk. 1 og 3, § 34, § 63 og § 70, stk. 3 og 5, i lov nr. 432 af 9. juni 2004 om hold af dyr, som senest ændret ved lov nr. 105 af 20. februar 2006, fastsættes følgende:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på besætninger, hvor produktionen overstiger et årsgennemsnit på 500 dyreenheder.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder dog ikke besætninger, hvori der kun holdes fjerkræ, pelsdyr eller akvakulturdyr.</p>\r\n      <p class=\"Paragraf\"><span class=\"ParagrafNr\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> »Besætning«: En samling af dyr af samme dyreart, som er knyttet til en bestemt geografisk beliggenhed.</p>\r\n          <p class=\"Liste1\"><span class=\"Liste1Nr\">2)</span> »Dyreenheder«: En beregningsenhed, der opgøres efter reglerne i § 2 i bekendtgørelse om husdyrhold og arealkrav mv.</p>\r\n          <p class=\"Liste1\"><span class=\"Liste1Nr\">3)</span> »Karantæneafdeling«: Lokaler, der fysisk er adskilt fra øvrige lokaler på ejendommen. Lokalerne skal have rimelig afstand fra lokaler med dyr af arter, der kan smittes med samme husdyrsygdomme.</p>\r\n          <p class=\"Liste1\"><span class=\"Liste1Nr\">4)</span> »Holddrift«: Drift af en besætning således, at dyr i hold indsættes over en periode på maksimalt 4 uger i en sektion af besætningen, der er beskyttet mod spredning af smitte fra andre dyr i besætningen. Før indsættelse af et nyt hold dyr skal sektionen tømmes helt, rengøres og desinficeres.</p>\r\n          <p class=\"Liste1\"><span class=\"Liste1Nr\">5)</span> »Fællesgræs«: Et græsningsareal, hvor fødevareregionen har godkendt, at der findes dyr af samme dyreart fra mere end én besætning.</p>\r\n        </div>\r\n      </p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Krav til smittebeskyttende foranstaltninger i besætninger med mere end 500 dyreenheder</p>\r\n      <p class=\"ParagrafGruppeOverskrift\">Sundhedsrådgivning</p>\r\n      <p class=\"Paragraf\"><span class=\"ParagrafNr\">§ 3.</span> Besætningen skal være omfattet af en sundhedsrådgivningsaftale indgået med en praktiserende dyrlæge.</p>\r\n      <p class=\"Stk2\"><span class=\"StkNr\">Stk. 2.</span> Sundhedsrådgivningsaftalen indgås i henhold til de til enhver tid for de pågældende dyrearter gældende bestemmelser herom. For kvægbesætninger gælder reglerne i bekendtgørelse om Ny Sundhedsrådgivning i kvægbesætninger.</p>\r\n      <p class=\"Stk2\"><span class=\"StkNr\">Stk. 3.</span> Smittebeskyttelsesplanen, jf. §§ 4-9, skal indgå som en del af sundhedsrådgivningsaftalen.</p>\r\n      <p class=\"ParagrafGruppeOverskrift\">Smittebeskyttelsesplan</p>\r\n      <p class=\"Paragraf\"><span class=\"ParagrafNr\">§ 4.</span> En besætning med mere end 500 dyreenheder må kun etableres på en bestemt geografisk beliggenhed, hvis ejeren eller den ansvarlige for besætningen har udarbejdet en smittebeskyttelsesplan, der er godkendt af den i § 3, stk. 1, nævnte dyrlæge. Tilsvarende gælder ved udvidelse af en eksisterende besætning til mere end 500 dyreenheder.</p>\r\n      <p class=\"Stk2\"><span class=\"StkNr\">Stk. 2.</span> Smittebeskyttelsesplanen skal omfatte alle arter af husdyr på besætningsområdet og indeholde en plan for, hvilke risici der er relevante for den konkrete besætning med hensyn til forebyggelse af smitsomme husdyrsygdomme, og hvilke smitteforebyggende foranstaltninger der skal være iværksat.</p>\r\n      <p class=\"Stk2\"><span class=\"StkNr\">Stk. 3.</span> Smittebeskyttelsesplanen skal som minimum omhandle følgende elementer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Besætningens geografiske beliggenhed i forhold til andre besætninger.</p>\r\n          <p class=\"Liste1\"><span class=\"Liste1Nr\">2)</span> Afgrænsning af besætningsområdet, herunder udendørsarealer.</p>\r\n          <p class=\"Liste1\"><span class=\"Liste1Nr\">3)</span> Tilførsel af dyr, foder, strøelse, sæd, medicin, redskaber mv. til besætningen.</p>\r\n          <p class=\"Liste1\"><span class=\"Liste1Nr\">4)</span> Personers adgang til og i besætningen.</p>\r\n          <p class=\"Liste1\"><span class=\"Liste1Nr\">5)</span> Forebyggelse og sikring mod rotter, mus, fugle og insekter og bekæmpelse i fornødent omfang.</p>\r\n          <p class=\"Liste1\"><span class=\"Liste1Nr\">6)</span> Afgang af dyr til levebrug, slagtning eller destruktion, bortskaffelse af urin, gødning, produkter, redskaber mv.</p>\r\n          <p class=\"Liste1\"><span class=\"Liste1Nr\">7)</span> Kritiske punkter i smittebeskyttelsen af besætningen, herunder særlige forhold ved udendørsproduktion.</p>\r\n          <p class=\"Liste1\"><span class=\"Liste1Nr\">8)</span> Hvilke krav, der stilles til smittebeskyttelse og sundhedsovervågning i leverandørbesætninger.</p>\r\n          <p class=\"Liste1\"><span class=\"Liste1Nr\">9)</span> Dokumentation for smittebeskyttelsesprocedurer, herunder for besøgende og sundhedsstatus for leverandørbesætninger og indkøbte dyr mv.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Smittebeskyttelsesplanen, der skal være underskrevet af ejeren eller den ansvarlige for besætningen og den i § 3, stk. 1, nævnte dyrlæge, skal indsendes til fødevareregionen.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionen kan inden 4 uger fra modtagelse af smittebeskyttelsesplanen påbyde ejeren eller den ansvarlige for besætningen at foretage ændringer i smittebeskyttelsesplanen.</p>\r\n      <p class=\"Paragraf\"><span class=\"ParagrafNr\">§ 6.</span> Ejeren eller den ansvarlige for besætningen skal overholde smittebeskyttelsesplanen.</p>\r\n      <p class=\"Paragraf\"><span class=\"ParagrafNr\">§ 7.</span> For besætninger med mere end 500 dyreenheder, der allerede er i drift ved denne bekendtgørelses ikrafttræden, skal ejeren eller den ansvarlige for besætningen senest den 1. november 2008 have udarbejdet en smittebeskyttelsesplan, der opfylder betingelserne i § 4, stk. 2-3, og som er godkendt af den i § 3, stk. 1, nævnte dyrlæge. Bestemmelserne i §§ 5 og 6 finder tilsvarende anvendelse.</p>\r\n      <p class=\"Paragraf\"><span class=\"ParagrafNr\">§ 8.</span> Smittebeskyttelsesplanen skal revideres én gang årligt, første gang senest 12 måneder efter ibrugtagning af besætningen.</p>\r\n      <p class=\"Stk2\"><span class=\"StkNr\">Stk. 2.</span> Den reviderede smittebeskyttelsesplan skal godkendes af den i § 3, stk. 1, nævnte dyrlæge, og indsendes til fødevareregionen. Indtil dette kan ske, finder den hidtil gældende smittebeskyttelsesplan dog anvendelse.</p>\r\n      <p class=\"Stk2\"><span class=\"StkNr\">Stk. 3.</span> Bestemmelsen i § 4, stk. 2-3, og §§ 5-6 finder tilsvarende anvendelse for den reviderede smittebeskyttelsesplan.</p>\r\n      <p class=\"Paragraf\"><span class=\"ParagrafNr\">§ 9.</span> Den til enhver tid godkendte og underskrevne smittebeskyttelsesplan skal opbevares i besætningen og på forlangende forevises for fødevareregionen.</p>\r\n      <p class=\"ParagrafGruppeOverskrift\">Karantæne og sektionering</p>\r\n      <p class=\"Paragraf\"><span class=\"ParagrafNr\">§ 10.</span> I kvægsbesætninger må kalve til opfedning kun indsættes, hvis det sker enten til en karantæneafdeling med henblik på overflytning til et andet staldafsnit tidligst efter tre uger eller til en sektion, der er indrettet og anvendt til holddrift.</p>\r\n      <p class=\"Paragraf\"><span class=\"ParagrafNr\">§ 11.</span> I svinebesætninger skal staldafsnit til smågrise og slagtesvin indrettes til holddrift i sektioner på maksimalt 500 m², hvis bygningen opføres efter 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> I besætninger med søer må indsættelse af svin kun ske til en karantæneafdeling. Overflytning til et andet staldafsnit må tidligst ske efter tre uger.</p>\r\n      <p class=\"ParagrafGruppeOverskrift\">Begrænsninger på antal af leverandører</p>\r\n      <p class=\"Paragraf\"><span class=\"ParagrafNr\">§ 12.</span> I en løbende 12 måneders periode må der i malkekvægsbesætninger maksimalt tilføres kvæg fra tre forskellige besætninger, jf. dog § 14.</p>\r\n      <p class=\"Stk2\"><span class=\"StkNr\">Stk. 2.</span> Malkekvægsbesætninger må ikke modtage dyr fra samlesteder.</p>\r\n      <p class=\"Paragraf\"><span class=\"ParagrafNr\">§ 13.</span> I en løbende 12 måneders periode må der i besætninger med søer maksimalt tilføres svin fra tre forskellige besætninger, jf. dog § 14.</p>\r\n      <p class=\"Paragraf\"><span class=\"ParagrafNr\">§ 14.</span> Uanset bestemmelserne i § 12, stk. 1, og § 13 kan der i tilfælde af saneringer indkøbes dyr fra flere besætninger.</p>\r\n      <p class=\"Stk2\"><span class=\"StkNr\">Stk. 2.</span> Ved større udvidelse af en besætning kan Fødevarestyrelsen endvidere på nærmere fastsatte vilkår tillade indkøb af dyr fra flere besætninger end omhandlet i § 12, stk. 1, og § 13.</p>\r\n      <p class=\"ParagrafGruppeOverskrift\">Forbud mod fælles græsning</p>\r\n      <p class=\"Paragraf\"><span class=\"ParagrafNr\">§ 15.</span> Dyr må ikke modtages fra fællesgræs.</p>\r\n      <p class=\"ParagrafGruppeOverskrift\">Forbud mod visse former for virksomhed på ejendommen</p>\r\n      <p class=\"Paragraf\"><span class=\"ParagrafNr\">§ 16.</span> Der må ikke etableres slagterivirksomhed, opskæringsvirksomhed eller ske forarbejdning af biprodukter i henhold til biproduktforordningen, herunder produktion af minkfoder og petfood eller forarbejdning af døde dyr.</p>\r\n      <p class=\"Stk2\"><span class=\"StkNr\">Stk. 2.</span> Dette gælder dog ikke biogasanlæg, hvis der er taget hensyn hertil i smittebeskyttelsesplanen, og hjemmeslagtning af egne dyr til brug i egen husholdning.</p>\r\n      <p class=\"ParagrafGruppeOverskrift\">Manglende overholdelse af smittebeskyttelsesplanen</p>\r\n      <p class=\"Paragraf\"><span class=\"ParagrafNr\">§ 17.</span> Opfylder ejeren eller den ansvarlige for besætningen ikke smittebeskyttelsesplanen, kan fødevareregionen i grove eller gentagne tilfælde påbyde, at besætningen nedbringes til maksimalt 500 dyreenheder.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Strafbestemmelser, ikrafttræden og overgangsregler</p>\r\n      <p class=\"Paragraf\"><span class=\"ParagrafNr\">§ 18.</span> Med bøde straffes den, som overtræder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> §§ 3-7, § 8, stk. 1-2, §§ 9-13, § 15 og § 16, stk. 1,</p>\r\n          <p class=\"Liste1\"><span class=\"Liste1Nr\">2)</span> påbud fastsat i medfør af § 5, stk. 2, og § 17 eller</p>\r\n          <p class=\"Liste1\"><span class=\"Liste1Nr\">3)</span> vilkår fastsat i medfør af § 14, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 19.</span> Bekendtgørelsen træder i kraft den 1. juni 2008.</p>\r\n      <p class=\"Stk2\"><span class=\"StkNr\">Stk. 2.</span> Bestemmelserne i § 10 og § 11, stk. 2, har dog først virkning fra den 1. juni 2010.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 23. maj 2008</I></P><P CLASS=SIGN1 ALIGN=\"CENTER\">P.S.V.<BR> Jan Mousing</P><P CLASS=SIGN2 ALIGN=\"RIGHT\">/ Christian Strøyer</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/05/2008"
        },
        {
            "displayName": "Accession",
            "displayValue": "B20080037205"
        },
        {
            "displayName": "Entydig dokumentidentifikation",
            "displayValue": "AH002923"
        },
        {
            "displayName": "Dato for førstegangsindlæggelse",
            "displayValue": "27/05/2008"
        },
        {
            "displayName": "Dato for indlæggelse",
            "displayValue": "27/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "372"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "23/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2008-20-23-02357."
        },
        {
            "displayName": "Stikord",
            "displayValue": "dyresundhed, dyresundhedsforanstaltninger, staldforhold, staldkrav"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}