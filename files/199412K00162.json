{
    "id": 111725,
    "title": "1994 LSF 162   FORSLAG TIL LOV OM ÆNDRING AF LOV OM DAGPENGE VED SYGDOM ELLER FØDSEL   (FORLÆNGELSE AF DAGPENGEPERIODEN FOR PERSONER, DER HAR INDGIVET ANSØGNING OM   FØRTIDSPENSION) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 162",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 162 </P>  \r\n\r\n<P></P>  \r\n\r\n<P>Forslag til Lov om ændring af lov om dagpenge ved sygdom eller fødsel  \r\n\r\n (Forlængelse af dagpengeperioden for personer, der har indgivet ansøgning om  \r\n\r\n førtidspension) </P>  \r\n\r\n<P></P>  \r\n\r\n<P>Fremsat af Bruno Jerup (EL) Jette Gottlieb (EL) </P>  \r\n\r\n<P></P>  \r\n\r\n<P>den 31. januar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om dagpenge ved sygdom eller fødsel, jf. lovbekendtgørelse nr. 549  \r\n\r\n af 23. juni 1994, som ændret ved lov nr. 1126 af 21. december 1994, foretages  \r\n\r\n følgende ændring: </P>  \r\n\r\n<P>I <I>§ 22, stk. 1,</I> indsættes som nyt nummer: </P>  \r\n\r\n<P>&#187;4) der er indgivet ansøgning om førtidspension efter lov om social  \r\n\r\n pension, eller&#171;. </P>  \r\n\r\n<P>Nr. 4 bliver herefter nr. 5. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og finder  \r\n\r\n anvendelse på personer, der på ikrafttrædelsestidspunktet modtager dagpenge  \r\n\r\n og har indgivet ansøgning om førtidspension efter lov om social pension. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det foreslås, at udbetalingen af sygedagpenge kan forlænges uanset  \r\n\r\n dagpengelovens regler om, at udbetaling af sygedagpenge ophører, når der er  \r\n\r\n udbetalt dagpenge for mere end 52 uger i de forudgående 18 kalendermåneder,  \r\n\r\n hvis der er indgivet ansøgning om førtidspension efter lov om social pension.  \r\n\r\n</P>  \r\n\r\n<P>Med dette lovforslag sker der en ligestilling af de personer, der har  \r\n\r\n rejst sag om ret til erstatning efter lov om forsikring mod følger af en  \r\n\r\n arbejdsskade, med de personer, hvor der er indgivet ansøgning om  \r\n\r\n førtidspension efter lov om social pension. </P>  \r\n\r\n<P>Efter lovforslaget vil sygedagpengeudbetalingen kunne fortsætte, indtil  \r\n\r\n der er truffet en afgørelse vedrørende den rejste pensionsansøgning. </P>  \r\n\r\n<P>Det er i øvrigt Enhedslistens generelle opfattelse, at man ikke bør kunne  \r\n\r\n miste dagpengeretten på grund af sygdom. Derfor støttede og støtter  \r\n\r\n Enhedslisten også forslag til lov om ændring af lov om dagpenge ved sygdom  \r\n\r\n eller fødsel. (Ophævelse af varighedsbegrænsningen). (L 14) af SF fremsat den  \r\n\r\n 25. oktober 1994. Såfremt L 14 bliver vedtaget før dette lovforslag, vil  \r\n\r\n dette lovforslag blive taget tilbage. </P>  \r\n\r\n<P> <I>Økonomiske og administrative konsekvenser:</I>  </P>  \r\n\r\n<P>Der er rejst forespørgsel i henholdsvis Københavns Kommune, Århus Kommune  \r\n\r\n og Odense Kommune vedrørende antallet af personer, som lovforslaget vil  \r\n\r\n omfatte. </P>  \r\n\r\n<P>Det er ikke muligt for kommunerne at oplyse, hvor mange personer der er  \r\n\r\n omfattet af lovforslaget. Der kan derfor ikke fremlægges statistiske tal på  \r\n\r\n området, men det vurderes, at der er tale om en lille gruppe. </P>  \r\n\r\n<P>Vedtagelse af lovforslaget vil medføre en administrativ lettelse for  \r\n\r\n kommunernes bistandsafdelinger, idet de pensionsberettigede vil kunne overgå  \r\n\r\n direkte fra dagpenge til pension og således ikke belaster  \r\n\r\n kontanthjælpsområdet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Efter dagpengelovens regler om varighedsbegrænsning kan der kun ske  \r\n\r\n forlængelse af dagpengeudbetaling, når det må anses for overvejende  \r\n\r\n sandsynligt, at der vil blive iværksat arbejdsprøvning, revalidering, eller  \r\n\r\n at der efter behandling er mulighed for at vende tilbage til arbejdsmarkedet  \r\n\r\n inden for en nærmere angivet frist, eller det drejer sig om en alvorlig  \r\n\r\n livstruende sygdom, hvor helbredelse ikke skønnes mulig, eller der er rejst  \r\n\r\n sag om ret til erstatning efter lov om forsikring mod følger af en  \r\n\r\n arbejdsskade. </P>  \r\n\r\n<P>Der er ikke hjemmel til at forlænge dagpengeperioden, hvis det ved  \r\n\r\n varighedsbegrænsningens indtræden skønnes mest sandsynligt, at den pågældende  \r\n\r\n skal have social pension, men sagen ikke er behandlet så langt, at der kan  \r\n\r\n udbetales pension eller forskud herpå. Denne bestemmelse betyder for en  \r\n\r\n mindre gruppe af sygdagpengemodtagere, at de overgår fra sygedagpenge til  \r\n\r\n kontanthjælp. Der vil være tale om en væsentlig indtægtsnedgang, ligesom en  \r\n\r\n del ikke vil være berettiget til kontanthjælp på baggrund af ægtefælleindtægt  \r\n\r\n eller formue (uanset formuens størrelse). </P>  \r\n\r\n<P>Med vedtagelse af den nugældende skærpede varighedsbegrænsning blev  \r\n\r\n kommunernes opfølgningspligt præciseret i § 24 i dagpengeloven, hvilket  \r\n\r\n skulle betyde en hurtigere afklaring af den sikredes forhold og en vurdering  \r\n\r\n af, om der var behov for behandling, optræning, revalidering eller overgang  \r\n\r\n til pension. Såfremt kommunerne ikke overholder opfølgningspligten og derved  \r\n\r\n ikke får færdigbehandlet en pensionsansøgning, inden varighedsbegrænsningen  \r\n\r\n indtræder, vil den sikrede overgå til kontanthjælp, såfremt pågældende er  \r\n\r\n berettiget hertil. </P>  \r\n\r\n<P>Intentionen i lovændringen vedrørende varighedsbegrænsningen var en  \r\n\r\n hurtigere afklaring med henblik på enten tilbagevenden til arbejdsmarkedet  \r\n\r\n eller overgang til pension. Det har således ikke været hensigten, at de  \r\n\r\n pensionsberettigede skulle overgå fra sygedagpenge til kontanthjælp eller  \r\n\r\n forsørges af ægtefælle. </P>  \r\n\r\n<P>Efter lovforslaget vil udbetaling af dagpengene kunne forlænges, indtil  \r\n\r\n der er truffet en afgørelse i en pensionssag. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at lovændringen får virkning ikke alene i forbindelse med  \r\n\r\n fremtidige pensionsansøgninger, men også for personer, der allerede ved  \r\n\r\n lovens ikrafttrædelse har søgt førtidspension, og som på denne dato eller  \r\n\r\n senere bliver omfattet af dagpengelovens regler om varighedsbegrænsning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1995"
        },
        {
            "displayName": "Accession",
            "displayValue": "199412K00162"
        },
        {
            "displayName": "Entydig dokumentidentifikation",
            "displayValue": "CL000992"
        },
        {
            "displayName": "Dato for førstegangsindlæggelse",
            "displayValue": "31/01/1995"
        },
        {
            "displayName": "Dato for indlæggelse",
            "displayValue": "31/01/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "162"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}