{
    "id": 36440,
    "title": "Bindende forhåndsbesked. Underskudsfremførsel i forbindelse med flytning af anpartsselskabs hjemsted fra Grønland til Danmark. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18349 af 12/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et Aps, der var begrænset skattepligtig til Danmark, kunne efter  \r\n\r\n flytning af hjemsted fra Grønland til Danmark i.h.t. LL § 15 fremføre  \r\n\r\n tidligere års underskud i den begrænset skattepligtige indkomst til fradrag i  \r\n\r\n de følgende års fuldt skattepligtige indkomst, idet selskabet ved  \r\n\r\n hjemstedsflytningen ikke ansås for opløst i skattemæssige henseende </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Underskudsfremførsel i  \r\n\r\n forbindelse med flytning af anpartsselskabs hjemsted fra Grønland til  \r\n\r\n Danmark. (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Kan Anpartsselskab A, der er begrænset </P>  \r\n\r\n<P>skattepligtig til Danmark, efter flytning af hjemsted hertil, fremføre  \r\n\r\n tidligere års underskud i den begrænset skattepligtige indkomst til fradrag i  \r\n\r\n senere års fuldt skattepligtige indkomst efter ligningslovens § 15? </P>  \r\n\r\n<P>Sagens omstændigheder var: </P>  \r\n\r\n<P>N.N. ejede hele anpartskapitalen i A, der var indregistreret som  \r\n\r\n hjemmehørende i Nuuk (Godthåb) kommune. N.N. erhvervede anparterne i  \r\n\r\n selskabet primo 1983. Han havde på dette tidspunkt bopæl i Grønland. </P>  \r\n\r\n<P>I sommeren 1983 flyttede han til Danmark, hvor han nu driver selvstændig  \r\n\r\n virksomhed. </P>  \r\n\r\n<P>Ved en amtsligningsrådskendelse af 22. oktober 1986 blev selskabet anset  \r\n\r\n for begrænset skattepligtig til Danmark, idet selskabet havde et fast  \r\n\r\n driftssted i Danmark, hvorved der var henset til, at selskabets virksomhed  \r\n\r\n var foregået fra X-købing i Danmark, at selskabets regnskaber blev udfærdiget  \r\n\r\n i Danmark, og at der ingen aktivitet foregik i Grønland. </P>  \r\n\r\n<P>Den begrænset skattepligtige indkomst blev for perioden 1. juli 1983 - 30.  \r\n\r\n juni 1984 (skatteåret 1985/86) opgjort til - kr. 146.357, og for perioden 1.  \r\n\r\n juli 1984 - 30. juni 1985 (skatteåret 1986/87) til - kr. 290.034. </P>  \r\n\r\n<P>N.N. ønskede nu at lade selskabet flytte hjemsted til Danmark og herefter  \r\n\r\n overdrage den af ham drevne virksomhed til selskabet, og der var på denne  \r\n\r\n baggrund stillet det foran anførte spørgsmål. </P>  \r\n\r\n<P>Ligningsrådet udtalte følgende: </P>  \r\n\r\n<P>Hvis et udenlandsk selskab ønskes flyttet til Danmark, kan dette normalt  \r\n\r\n kun ske i form af nystiftelse af selskabet i Danmark, uanset om selskabet  \r\n\r\n tidligere har drevet virksomhed her. Da der efter en nystiftelse er tale om  \r\n\r\n et nyt skattesubjekt, vil tidligere års underskud i begrænset skattepligtig  \r\n\r\n indkomst ikke kunne fremføres efter ligningslovens § 15. </P>  \r\n\r\n<P>Grønlandske aktie- og anpartsselskaber er registreret i  \r\n\r\n Aktieselskabs-Registret, hvorfor sådanne selskaber kan flytte til Danmark ved  \r\n\r\n at lade registrere et hjemsted her. </P>  \r\n\r\n<P>Fra det tidspunkt selskabet registreres som hjemmehørende i Danmark, vil  \r\n\r\n selskabet være fuldt skattepligtig hertil, jf. selskabsskattelovens § 1, stk.  \r\n\r\n I nr. 1. </P>  \r\n\r\n<P>Underskud i begrænset skattepligtig indkomst kan således efter  \r\n\r\n ligningslovens § 15 fremføres til fradrag i de følgende års fuldt  \r\n\r\n skattepligtige indkomst idet selskabet ved hjemstedsflytningen ikke anses for  \r\n\r\n opløst i skattemæssig henseende. </P>  \r\n\r\n<P>Det stillede spørgsmål blev derfor besvaret bekræftende. Det var herved  \r\n\r\n forudsat, at der ikke skete sådanne ændringer i aktionærforholdende, som er  \r\n\r\n nævnt i ligningslovens § 15, stk. 3-6, jf. lov nr. 837 af 18. december 1987  \r\n\r\n om ændring af ligningsloven. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1988/6 side 356"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881834901"
        },
        {
            "displayName": "Entydig dokumentidentifikation",
            "displayValue": "CA004375"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18349"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/04/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4419-1159"
        },
        {
            "displayName": "Stikord",
            "displayValue": "SELSKAB, UNDERSKUDSFREMKØRSEL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}