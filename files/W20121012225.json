{
    "id": 153756,
    "title": "Ankestyrelsens principafgørelse 182-12 om arbejdsskade - forsøg på redning af menneskeliv - personkreds",
    "documentTypeId": "240",
    "isSagsforlobPeriodValid": true,
    "shortName": "KEN nr 10122 af 30/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 182-12 om arbejdsskade - forsøg på redning af menneskeliv - personkreds</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Hjælp til at dirigere trafikken på en stærkt befærdet vej, så ambulancefolk kunne hjælpe en cyklist, der var blevet påkørt, kan betragtes som forsøg på redning af menneskeliv.</p>\r\n   <p class=\"TekstGenerel\">Da den person, der hjalp med at regulere trafikken, selv blev påkørt, mens han stadig var ved det oprindelige ulykkessted, var han omfattet af loven.</p>\r\n   <p class=\"TekstGenerel\">Ankestyrelsen har vurderet, at forsøget på at redde menneskeliv ikke var en del af den pågældendes arbejde, men skete i sammenhæng med arbejdet, da den pågældende var mødt på arbejdet og da det var vagten på hans arbejdsplads, der bad ham om at yde assistance.</p>\r\n   <p class=\"TekstGenerel\">\r\n      <span class=\"Bold\">Nær tidsmæssig og geografisk sammenhæng</span>\r\n   </p>\r\n   <p class=\"TekstGenerel\">For at en ulykke sket i forbindelse med redning af menneskeliv kan anses for omfattet, skal ulykken være sket i nær tidsmæssig og geografisk tilknytning til den hændelse, der nødvendiggjorde den reddende indsats. Derudover skal den reddende indsats objektivt kunne anses for at være nødvendig.</p>\r\n   <p class=\"TekstGenerel\">En medarbejder hos et firma blev tilkaldt til et færdselsuheld på en stærkt befærdet offentlig vej i morgentrafikken. Han dirigerede trafikken, da politiet endnu ikke var ankommet. Kort efter, at han var tilkaldt, blev han selv påkørt af en bilist, der kørte ind over cykelstien. Vi har vurderet, at han i skadesøjeblikket fortsat deltog i forsøg på redning af menneskeliv.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2 og § 4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at belyse forholdet mellem den almindelige regel om den sikrede personkreds og undtagelsesbestemmelsen om forsøg på redning af menneskelig i loven om arbejds¬skadesikring.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 2, stk. 1, fastslår, hvilke personer der er berettigede efter Arbejdsskadesikringsloven. Efter § 2, stk. 1 er personer, der ansættes til at udføre arbejde her i landet for en arbejdsgiver, berettigede efter Arbejdsskadesikringslovens §§ 5-7.</p>\r\n<p>§ 4, stk. 2, pkt. 3 fastslår, at personer, der udfører forsøg på redning af menneskeliv, uden at forsøget er arbejde efter § 2, er berettigede efter Arbejdsskadelovens §§ 5-7, når forsøget på redning af menneskeliv sker i sammenhæng med arbejdet.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelse er brugt ved afgørelsen og gælder stadig:</p>\r\n<p>Principafgørelse U-10-08 omhandler en ulykke, hvor en hjemmeplejeleder blev bidt i hånden, da hun forsøgte at hjælpe en tilfældig forbipasserende kvinde, der fik et ildebefindende med krampeanfald ud for sikredes arbejdsadresse. Ankestyrelsen vurderede, at lederen kom til skade på et tidspunkt, hvor hun forsøgte at redde menneskeliv, og at denne handling ikke skyldtes hendes ansættelse som leder af hjemmeplejen i kommunen, men dog skete i sammenhæng hermed. Derfor blev ulykken henført under lovens § 4, stk. 2, nr. 3.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Afgørelse i din sag om en arbejdsskade</p>\r\n<p>Ankestyrelsen har i møde truffet afgørelse om anerkendelse af en skade, som du var udsat for den 4. maj 2011.</p>\r\n<p>Vi har besluttet at behandle sagen principielt til belysning af, hvornår man er omfattet af loven under redning af menneskeliv.</p>\r\n<p>Resultatet er</p>\r\n<p>• Den anmeldte hændelse indtraf under forsøg på at redde menneskeliv her i landet, da forsøget uden at være arbejde dog skete i sammenhæng med sådant arbejde.</p>\r\n<p>Vi ændrer således Arbejdsskadestyrelsens afgørelse.</p>\r\n<p>Du vil høre fra Arbejdsskadestyrelsen.</p>\r\n<p>Der var enighed på mødet.</p>\r\n<p>På de næste sider kan du læse om begrundelse, regler med videre.</p>\r\n<p>\r\n   <span class=\"Bold\">Begrundelsen for afgørelsen om lovens personkreds</span>\r\n</p>\r\n<p>Vi vurderer, at du kom til skade under forsøg på redning af menneskeliv, mens du var på arbejde. Det arbejde, du er ansat til at udføre, omfatter ikke redning af menneskeliv, men hændelsen er alligevel omfattet af loven, da den skete i sammenhæng med dit arbejde.</p>\r\n<p>Vi vurderer, at der var behov for at sikre omgivelserne, således at der kunne udføres en tilstrækkelig reddende indsats i forhold til den påkørte cyklist. Vi vurderer derfor, at din indsats i forbindelse med trafikuheldet kan betegnes som forsøg på redning af menneskeliv.</p>\r\n<p>Vi vurderer også, at din deltagelse med at dirigere trafikken ved færdselsuheldet ikke var arbejde udført for din arbejdsgiver, og hændelsen er derfor ikke omfattet af lovens § 2.</p>\r\n<p>Vi har lagt vægt på, at du var mødt på arbejde, da du af vagten på arbejdet blev kaldt ud til færdselsuheldet umiddelbart foran din arbejdsplads, og hændelsen skete derfor i sammenhæng med dit arbejde.</p>\r\n<p>Vi har også lagt vægt på, at der var tale om en færdselsulykke på en stærkt trafikeret vej, og at der er tale om et kort hændelsesforløb fra påkørslen af cyklisten, til du kan anses for at være ankommet til stedet og frem til, at du blev påkørt. Der er derfor ikke gået så lang tid efter færdselsuheldet, at du ikke længere havde grund til at opholde dig på stedet som led i forsøg på redning af menneskeliv.</p>\r\n<p>Videre har vi lagt vægt på, at politiet ikke var ankommet til færdselsulykken, da du blev påkørt. Det er oplyst, at politiet først ankom kl. 7.15. På trods af at scenen er beskrevet som rolig, dog med en lang bilkø, vurderer vi, at der fortsat var behov for at trafikken blev dirigeret. Dette bliver understøttet af, at du blev påkørt af en trafikant, som kørte op over cykelstien.</p>\r\n<p>Vi har lagt til grund, at du er ansat som installatør hos xxx. Du var mødt på arbejde på adressen xxx i xxx den 4. maj 2011, da der klokken cirka 6.30 skete et færdselsuheld i t-krydset xxx/xxx umiddelbart foran din arbejdsplads. Ved færdselsuheldet var en cyklist blevet påkørt, og en ambulance var blevet tilkaldt. På opfordring fra vagten på din arbejdsplads, gik du ud for at hjælpe til. Du hjalp til med at dirigere trafikken på den stærkt befærdede vej, så ambulancefolkene kunne hjælpe den tilskadekomne cyklist. Du blev påkørt cirka klokken 6.50, da en bilist forsøgte at komme forbi ulykkesstedet.</p>\r\n<p>Ankestyrelsen har i Principafgørelse U-10-08 taget stilling til, hvorvidt en hjemmeplejeleders tilskadekomst, i forbindelse med hjælp til en tilfældig forbipasserende, som havde fået et krampeanfald foran hjemmeplejelederens arbejdsplads, kunne anses for at være omfattet af arbejdsskadesikringsloven.</p>\r\n<p>Den sikrede personkreds omfatter primært personer, der udfører arbejde for en arbejdsgiver her i landet. Alt arbejde, der udføres for arbejdsgiveren, er omfattet af arbejdsskadesikringen. Den sikrede personkreds omfatter endvidere personer, der forsøger at redde menneskeliv her i landet, når forsøget uden at være arbejde efter § 2 dog sker i sammenhæng med sådant arbejde, jf. § 4, stk. 2, nr. 3.</p>\r\n<p>Oplysningerne fremgår særligt af vagtrapporten af 4. maj 2011.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Din arbejdsgiver har oplyst, at du var under vagtens instruktions-beføjelse. Hvis du havde nægtet at assistere ved trafikuheldet, ville du være blevet indberettet til nærmeste chef. Selv hvis chefen ikke havde handlet, ville indberetningen have medført mobning, og du kunne være nødsaget til at søge en ny arbejdsplads. Videre henviser din arbejdsgiver til, at det holdnings- og samfundsmæssigt havde været fatalt, hvis du havde nægtet at assistere ved færdselsulykken. Endelig oplyser din arbejdsgiver, at du var på vej tilbage fra yderste kørebane, da en bilist kørte op over cykelstien og påkørte dig.</p>\r\n<p>Vi bemærker, at vi vurderer, at hændelsen ikke er omfattet af lovens § 2, da hændelsen ikke er sket i forbindelse med arbejde udført for din arbejdsgiver.</p>\r\n<p>Vi har ikke forholdt os til, hvorvidt manglende assistance ved færdselsulykken havde været fatalt holdnings- og samfundsmæssigt, da vi vurderer, at dette ikke er relevant i forhold til vurderingen af, om hændelsen er omfattet af arbejdsskadesikringsloven. Det relevante er, at du efter vores vurdering udførte forsøg på redning af menneskeliv, da skaden skete i sammenhæng med dit arbejde uden.</p>\r\n<p>Vi henviser i øvrigt til vores begrundelse ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 6. september 2011. Ved denne afgørelse fik du afslag på anerkendelse af din skade som en ulykke efter arbejdsskadesikringsloven</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. november 2019, idet den er erstattet af principafgørelse nr. 51-19.\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121012225"
        },
        {
            "displayName": "Entydig dokumentidentifikation",
            "displayValue": "BS006556"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10122"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/11/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1201327-12"
        },
        {
            "displayName": "Stikord",
            "displayValue": "182-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}