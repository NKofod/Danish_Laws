{
    "id": 108578,
    "title": "1995 BTL 9   BETÆNKNING OVER FORSLAG TIL LOV OM ÆNDRING AF LOV OM AFGIFT AF   ANSVARSFORSIKRINGER FOR MOTORKØRETØJER M.V.    NR L 9 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 9",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 9 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af  \r\n\r\n ansvarsforsikringer for motorkøretøjer m.v. <BR>  \r\n\r\n Nr L 9 1995-96, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19951212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>Erhvervenes Transportudvalg, </P>  \r\n\r\n<P>Forenede Danske Motorejere og </P>  \r\n\r\n<P>Forsikringsselskabet &#187;Thisted Am&#171; gensidig m.fl. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet vil  \r\n\r\n hverken stemme for eller imod de stillede ændringsforslag. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse uændret.</I> Mindretallet finder ingen grund  \r\n\r\n til at gøre lovforslaget så kompliceret, som de stillede ændringsforslag  \r\n\r\n indebærer. </P>  \r\n\r\n<P>Et <I>tredje mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod de stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af et <I>flertal</I>  \r\n\r\n (S, KF, SF, RV og CD): </P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 3, stk. 2,</I>  \r\n\r\n indsættes som <I>2.</I> og <I>3. pkt.:</I>  </P>  \r\n\r\n<P>&#187;Ved opgørelsen af de i kalenderåret udbetalte erstatninger kan  \r\n\r\n udbetalinger hidrørende fra en enkelt forsikringsbegivenhed højst indgå med  \r\n\r\n en andel på 5 pct. og udbetalinger hidrørende fra tre enkelte  \r\n\r\n forsikringsbegivenheder højst indgå med en andel på 10 pct. af de samlede  \r\n\r\n erstatningsudbetalinger. Ved opgørelsen af de procentdele, der er nævnt i 2.  \r\n\r\n pkt., indgår erstatningsudbetalinger for den enkelte forsikringsbegivenhed  \r\n\r\n med højst 1 mio. kr.&#171; </P>  \r\n\r\n<P> <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 3</I> indsættes som <I>stk. 3-5:</I>  </P>  \r\n\r\n<P> <I>&#187;Stk. 3.</I> Selskaber eller repræsentanter kan for en periode på  \r\n\r\n 5 år vælge at opgøre eventuelle forskelsbeløb på grundlag af de  \r\n\r\n præmieindtægter hidrørende fra biler som nævnt i stk. 2, som kan henføres til  \r\n\r\n kalenderåret, og erstatninger, der kan henføres til skader sket i  \r\n\r\n kalenderåret. Valget skal senest foretages den 1. april i det kalenderår, der  \r\n\r\n følger seneste 5-års-periode. Såfremt den henførte afgift beregnet som 50  \r\n\r\n pct. af de henførte præmieindtægter vedrørende biler, der er afgiftspligtige  \r\n\r\n med 50 pct. af præmien, udgør et mindre beløb end 55 pct. af de således  \r\n\r\n opgjorte erstatninger vedrørende ansvarsskader hidrørende fra biler, der er  \r\n\r\n afgiftspligtige med 50 pct., eller såfremt den henførte afgift beregnet som  \r\n\r\n 40 pct. af de henførte præmieindtægter vedrørende biler, der er  \r\n\r\n afgiftspligtige med 40 pct. af præmien, udgør et mindre beløb end 44 pct. af  \r\n\r\n de således opgjorte erstatninger vedrørende ansvarsskader hidrørende fra  \r\n\r\n biler, der er afgiftspligtige med 40 pct., indbetaler selskaberne eller  \r\n\r\n repræsentanterne forskelsbeløbet i afgift. Ved opgørelsen af de til  \r\n\r\n kalenderåret henførte erstatninger kan erstatninger hidrørende fra en enkelt  \r\n\r\n forsikringsbegivenhed højst indgå med en andel på 5 pct. og erstatninger  \r\n\r\n hidrørende fra tre enkelte forsikringsbegivenheder højst indgå med en andel  \r\n\r\n på 10 pct. af de samlede erstatninger. Ved opgørelsen af de procentdele, der  \r\n\r\n er nævnt i 4. pkt., indgår erstatningsudbetalinger for den enkelte  \r\n\r\n forsikringsbegivenhed med højst 1 mio. kr. </P>  \r\n\r\n<P> <I>Stk. 4.</I> Såfremt et kalenderårs forskelsbeløb beregnet efter stk. 2  \r\n\r\n overstiger 5 pct. af de udbetalte erstatninger opgjort efter stk. 2, kan den  \r\n\r\n overskydende del af forskelsbeløbene fradrages i den afgiftsindbetaling efter  \r\n\r\n stk. 1, 1. pkt., eller stk. 1, 3. pkt., der indgår i beregningsgrundlaget for  \r\n\r\n forskelsbeløbet efter stk. 2 i efterfølgende kalenderår. Fradraget kan kun  \r\n\r\n foretages, såfremt og i det omfang det efterfølgende kalenderårs  \r\n\r\n afgiftsindbetaling efter stk. 1, 1. pkt., overstiger 60 pct. af de udbetalte  \r\n\r\n erstatninger vedrørende ansvarsskader hidrørende fra biler, der er  \r\n\r\n afgiftspligtige med 50 pct. af præmien, eller såfremt afgiften efter stk. 1,  \r\n\r\n 3. pkt., overstiger 48 pct. af de udbetalte erstatninger vedrørende  \r\n\r\n ansvarsskader hidrørende fra biler, der er afgiftspligtige med 40 pct. af  \r\n\r\n præmien. </P>  \r\n\r\n<P> <I>Stk. 5.</I> Såfremt forskelsbeløb beregnet efter stk. 3 overstiger 5  \r\n\r\n pct. af erstatningerne opgjort efter stk. 3, kan den overskydende del af  \r\n\r\n forskelsbeløbene fradrages i de henførte afgiftsbeløb, der indgår i  \r\n\r\n beregningsgrundlaget for forskelsbeløbet efter stk. 3 i efterfølgende  \r\n\r\n kalenderår. Fradraget kan kun foretages, såfremt og i det omfang de til det  \r\n\r\n efterfølgende kalenderår henførte afgiftsbeløb overstiger 60 pct. af de  \r\n\r\n henførte erstatninger vedrørende ansvarsskader hidrørende fra biler, der er  \r\n\r\n afgiftspligtige med 50 pct. af præmien, eller såfremt de til det  \r\n\r\n efterfølgende kalenderår henførte afgiftsbeløb overstiger 48 pct. af de  \r\n\r\n henførte erstatninger vedrørende ansvarsskader hidrørende fra biler, der er  \r\n\r\n afgiftspligtige med 40 pct. af præmien.&#171; </P>  \r\n\r\n<P> <B>3)</B> I det under <I>nr. 2</I> foreslåede <I>§ 4, stk. 2,</I> ændres  \r\n\r\n &#187;§ 3, stk. 2&#171; til: &#187;§ 3, stk. 2, jf. § 3, stk. 4, eller § 3,  \r\n\r\n stk. 3, jf. § 3, stk. 5&#171;. </P>  \r\n\r\n<P> <B>4)</B> I den under <I>nr. 3</I> foreslåede <I>§ 5 a</I> ændres i <I>1.  \r\n\r\n pkt.</I> &#187;Selskaberne og repræsentanterne skal senest den 1.  \r\n\r\n februar&#171; til: &#187;Selskaber og repræsentanter, der opgør eventuelle  \r\n\r\n forskelsbeløb efter § 3, stk. 2, jf. § 3, stk. 4, skal senest den 1.  \r\n\r\n april&#171;. </P>  \r\n\r\n<P> <B>5)</B> I den under <I>nr. 3</I> foreslåede <I>§ 5 a</I> indsættes  \r\n\r\n efter stk. 1 som nyt stykke: </P>  \r\n\r\n<P> <I>&#187;Stk. 2.</I> Selskaber og repræsentanter, der har valgt at opgøre  \r\n\r\n eventuelle forskelsbeløb efter § 3, stk. 3, skal senest den 1. april efter  \r\n\r\n hvert kalenderår til de statslige told- og skattemyndigheder angive de  \r\n\r\n præmieindtægter, som kan henføres til de foregående 5 kalenderår, og de  \r\n\r\n erstatninger, der kan henføres til skader sket i de foregående 5 kalenderår,  \r\n\r\n fordelt på de i § 3, stk. 3, nævnte køretøjskategorier. Angivelserne skal  \r\n\r\n være underskrevet af repræsentanten eller selskabets ansvarlige  \r\n\r\n ledelse.&#171; </P>  \r\n\r\n<P> <B>6)</B> I den under <I>nr. 4</I> foreslåede affattelse af <I>§ 6, stk.  \r\n\r\n 1,</I> udgår sidste <I>pkt.,</I> og i stedet indsættes som nye punktummer:  \r\n\r\n</P>  \r\n\r\n<P>&#187;Eventuel afgift efter § 3, stk. 2, jf. § 3, stk. 4, eller § 3, stk.  \r\n\r\n 3, jf. § 3, stk. 5, indbetales senest den 15. april i det følgende  \r\n\r\n kalenderår. Eventuelle afgiftsbeløb opstået som følge af fornyet opgørelse  \r\n\r\n for tidligere kalenderår skal indbetales senest den 15. april i det år, hvor  \r\n\r\n de er opgjort i henhold til § 5 a, stk. 2. Eventuelt for meget indbetalt  \r\n\r\n forskelsbeløb opstået som følge af fornyet opgørelse for tidligere kalenderår  \r\n\r\n tilbagebetales. I det omfang tilbagebetalingen ikke kan ske ved modregning,  \r\n\r\n udbetales beløbet til selskabet efter de i merværdiafgiftslovens § 63 anførte  \r\n\r\n regler.&#171; </P>  \r\n\r\n<P>Til § 2 <B>7)</B> Efter stk. 2 indsættes som nye stykker: </P>  \r\n\r\n<P> <I>&#187;Stk. 3.</I> Opgørelser for tidligere kalenderår i henhold til §  \r\n\r\n 5 a, stk. 2, kan først ske med virkning for kalenderåret 1996 eller senere.  \r\n\r\n</P>  \r\n\r\n<P> <I>Stk. 4.</I> Valg af opgørelsesmetode i henhold til § 3, stk. 3, skal  \r\n\r\n første gang ske senest den 1. april 1997.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-7 Isoleret set vil ændringsforslagene medføre et provenutab på  \r\n\r\n måske 20-30 mio. kr. Et provenutab i denne størrelsesorden giver ikke  \r\n\r\n anledning til at ændre det oprindelige usikre skøn, når man også tager hensyn  \r\n\r\n til virkningen på provenuet af ansvarsforsikringsafgiften af de ændrede  \r\n\r\n regler, der er foreslået i lovforslag nr. L 20 om regres for  \r\n\r\n sygedagpengeydelser udbetalt af kommunen. </P>  \r\n\r\n<P>Ad nr. 1 </P>  \r\n\r\n<P>Udvalgsbehandlingen af lovforslaget har vist, at enkelte især små  \r\n\r\n selskaber kan få skadet konkurrenceevnen i forhold til de større selskaber,  \r\n\r\n fordi de ud over risikoen for en enkelt stor skade også må afdække det  \r\n\r\n forhold, at en enkelt stor skade vil udløse betaling af forskelsafgift.  \r\n\r\n Derfor foreslås ved nr. 1 indsat en regel om en procentuel begrænsning af den  \r\n\r\n vægt, hvormed en enkelt forsikringsbegivenhed kan indgå i erstatningerne.  \r\n\r\n</P>  \r\n\r\n<P>Er summen af et selskabs udbetalte erstatninger f.eks. 12 mio. kr. og den  \r\n\r\n del af de enkelte erstatninger, der er under 1 mio. kr. f.eks. i alt 10 mio.  \r\n\r\n kr., vil et trafikuheld med personskader til f.eks. 2 mio. kr. højst kunne  \r\n\r\n indgå med 0,5 mio. kr. i beregningsgrundlaget for en eventuel forskelsafgift  \r\n\r\n svarende til: 12 - 2 + 0,5 = 10,5 mio. kr. Tilsvarende vil 3 skader højst  \r\n\r\n kunne indgå med 1 mio. kr. </P>  \r\n\r\n<P>Ad nr. 2 </P>  \r\n\r\n<P>Efter lovforslaget skal afgiften beregnes af præmierne eller af de  \r\n\r\n udbetalte erstatninger afhængig af, hvad der resulterer i det største  \r\n\r\n afgiftsbeløb. Under udvalgsbehandlingen er det fremført, at præmierne er  \r\n\r\n betaling for risikodækning i forsikringsåret, hvorimod de udbetalte  \r\n\r\n erstatninger kan henføres til flere forudgående forsikringsår. Dette  \r\n\r\n periodiseringsproblem vil udgøre et særligt problem for selskaber med vigende  \r\n\r\n portefølje. På denne baggrund foreslås der ved nr. 2 indsat en regel, som  \r\n\r\n giver forsikringsselskaberne mulighed for at vælge, at grundlaget for  \r\n\r\n beregningen af eventuelle forskelsbeløb skal være de præmieindtægter, der kan  \r\n\r\n henføres til kalenderåret sammenholdt med de erstatninger, der er udbetalt  \r\n\r\n for skader sket i kalenderåret tillagt selskabernes bedste skøn over endnu  \r\n\r\n ikke udbetalte erstatninger for såvel anmeldte som endnu ikke anmeldte skader  \r\n\r\n i kalenderåret. Selskaberne får derved mulighed for at tage højde for, at  \r\n\r\n erstatninger vedrørende ansvarsforsikringer ofte først udbetales i et senere  \r\n\r\n kalenderår. Det foreslås, at valget skal være bindende i en periode på 5 år.  \r\n\r\n</P>  \r\n\r\n<P>Derudover foreslås ved stk. 4 indført en mulighed for, at selskaberne kan  \r\n\r\n fremføre den del af eventuelle forskelsbeløb, der ligger ud over 5 pct.  \r\n\r\n (svarende til ca. 10 pct. af 55 pct.) af erstatningsudbetalingerne, mens stk.  \r\n\r\n 5 indfører en tilsvarende adgang til at fremføre forskelsbeløb for de  \r\n\r\n selskaber, der har valgt at beregne eventuelle forskelsbeløb på grundlag af  \r\n\r\n henførte præmier og erstatninger. Fremførselsadgangen foreslås alene at gælde  \r\n\r\n efterfølgende år, hvor, og kun i det omfang hvormed, den almindelige afgift  \r\n\r\n af præmien udgør et højere beløb end 60 henholdsvis 48 pct. (svarende til ca.  \r\n\r\n 55 pct. plus 10 pct. henholdvis ca. 44 pct. plus 10 pct.) af erstatningerne.  \r\n\r\n</P>  \r\n\r\n<P>Dermed foreslås fastsat en overgrænse for forskelsbeløb i de helt  \r\n\r\n usædvanlige situationer, hvor vejrforhold eller lignende giver så betydelige  \r\n\r\n skadeserstatninger, at de kan siges at ligge ud over almindelig variation.  \r\n\r\n Fremførselsadgangen foreslås begrænset til efterfølgende kalenderår, hvor  \r\n\r\n vejrforhold eller lignende omvendt resulterer i så begrænsede  \r\n\r\n skadeserstatninger, at disse ligeledes kan siges at ligge ud over almindelig  \r\n\r\n variation. </P>  \r\n\r\n<P>Ordningen kan også være til hjælp for et mindre selskab, der oplever store  \r\n\r\n variationer i skadeserstatningerne af andre grunde. </P>  \r\n\r\n<P>Ad nr. 3 og 4 </P>  \r\n\r\n<P>Ændringerne er konsekvensændringer som følge af det under nr. 2 stillede  \r\n\r\n ændringsforslag. </P>  \r\n\r\n<P>Ad nr. 5 og 6 </P>  \r\n\r\n<P>Som følge af at skadeserstatninger vedrørende ansvarsforsikringer ofte  \r\n\r\n først udbetales i et senere kalenderår end det, hvor skaden er sket, kan der  \r\n\r\n efterfølgende ske ændringer i grundlaget for beregning af eventuel  \r\n\r\n indbetaling af forskelsbeløb i afgift. Det foreslås derfor, at de selskaber,  \r\n\r\n der vælger at opgøre eventuelle forskelsbeløb efter § 3, stk. 3, jf.  \r\n\r\n ændringsforslag nr. 2, 5 år tilbage i tiden for hvert enkelt af årene skal  \r\n\r\n foretage en fornyet opgørelse af præmieindtægter, som kan henføres til  \r\n\r\n kalenderåret, og erstatninger, der kan henføres til skader sket i  \r\n\r\n kalenderåret. Selskaberne skal endvidere indbetale eventuelle afgiftsbeløb og  \r\n\r\n kan få eventuelt tidligere for meget indbetalt forskelsbeløb modregnet eller  \r\n\r\n tilbagebetalt. </P>  \r\n\r\n<P>Ad nr. 7 </P>  \r\n\r\n<P>Forpligtelsen til beregning af eventuelt supplerende afgiftsstilsvar for  \r\n\r\n hvert af årene i en 5års-periode, jf. ovenfor vedrørende ændringsforslag nr.  \r\n\r\n 5 og 6, forslås efter stk. 3 begrænset til 1996 og følgende år. Stk. 4  \r\n\r\n fastslår, at første 5-års-periode skal vælges i tilslutning til første  \r\n\r\n opgørelse den 1. april 1997. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/01/1996"
        },
        {
            "displayName": "Accession",
            "displayValue": "199514K00009"
        },
        {
            "displayName": "Entydig dokumentidentifikation",
            "displayValue": "CL000134"
        },
        {
            "displayName": "Dato for førstegangsindlæggelse",
            "displayValue": "02/01/1996"
        },
        {
            "displayName": "Dato for indlæggelse",
            "displayValue": "02/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}