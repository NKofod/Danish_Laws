{
    "id": 56795,
    "title": "Cirkulære om overenskomst vedrørende ansættelse af reservelæger ved Statens Seruminstitut 1989 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6775 af 10/10/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst vedrørende ansættelse  \r\n\r\n af reservelæger ved Statens Seruminstitut 1989 (* 1) </H1>  \r\n\r\n<P></P>  \r\n\r\n<BR>  \r\n\r\n<P>Finansministeriet og Foreningen af Yngre Læger har indgået vedlagte  \r\n\r\n overenskomst af 26. september 1990, der træder i stedet for overenskomsten af  \r\n\r\n 2. august 1984. </P>  \r\n\r\n<P>Ændringer i forhold til de hidtidige bestemmelser er markeret med streger  \r\n\r\n i margenen. </P>  \r\n\r\n<P> <B> I. Almindelige bemærkninger</B>  </P>  \r\n\r\n<P>Man skal, for så vidt angår bemærkninger til overenskomsten som sådan samt  \r\n\r\n til overenskomstens enkelte bestemmelser, henvise til de til overenskomsten  \r\n\r\n om løn- og øvrige ansættelsesvilkår for underordnede sygehuslæger knyttede  \r\n\r\n relevante bemærkninger, jf. Finansministeriets cirkulæreskrivelse af 13.  \r\n\r\n august 1990. </P>  \r\n\r\n<P>  <B>1.</B> Vedrørende ansættelsesformer for ansættelse i statens tjeneste  \r\n\r\n henvises til den herom udsendte cirkulæreskrivelse nr. 35 af 26. februar 1973  \r\n\r\n (j.nr. 1.L. 115/73). </P>  \r\n\r\n<P>  <B>2.</B> Hvor intet andet er nævnt, er tillæg i overenskomsten og i  \r\n\r\n denne skrivelse anført med de pr. 1. oktober 1984 gældende grundbeløb. </P>  \r\n\r\n<P>  <B>3.</B> Vedrørende  <B>opslag af stillinger</B> henvises til kap. 17,  \r\n\r\n pkt. 35 i den personaleadministrative vejledning. </P>  \r\n\r\n<P>Det henstilles til Statens Seruminstitut, at der ved opslag af stillinger  \r\n\r\n gives en nærmere beskrivelse af det til stillingen knyttede arbejds- og  \r\n\r\n ansvarsområde, i tilfælde hvor stillingsbetegnelsen i sig selv ikke giver  \r\n\r\n tilstrækkelig oplysning herom. </P>  \r\n\r\n<P>  <B>4.</B> Det henstilles til Statens Seruminstitut, at der i forbindelse  \r\n\r\n med en  <B>ansættelse</B> i henhold til denne overenskomst gives hurtig  \r\n\r\n meddelelse herom til Foreningen af Yngre Læger. </P>  \r\n\r\n<P>  <B>5.</B> Det henstilles til Statens Seruminstitut, at reservelæger, der  \r\n\r\n er blevet afskediget på grund af sygdom, <B>genansættes</B> , når de  \r\n\r\n pågældende på ny er blevet tjenstdygtige, og forholdene i øvrigt tillader  \r\n\r\n det. </P>  \r\n\r\n<P>  <B>6.</B> Kan en reservelæge i en længere periode ikke varetage sin  \r\n\r\n stilling, f.eks. på grund af ekstraordinær tjenestefrihed uden løn, sygdom  \r\n\r\n eller barselorlov, og skønner Statens Seruminstitut, at fraværet vil give  \r\n\r\n anledning til merarbejde af betydeligt omfang, henstilles det til Statens  \r\n\r\n Seruminstitut at overveje at ansætte vikar fremfor at yde godtgørelse for  \r\n\r\n overarbejde. </P>  \r\n\r\n<P>  <B>7.</B> Det henstilles til styrelserne, at personalereduktioner, der  \r\n\r\n agtes gennemført i forbindelse med større rationaliseringsforanstaltninger og  \r\n\r\n omlægning af virksomheder/institutioner samt strukturrationaliseringer, der  \r\n\r\n berører de i virksomheden/institutionen ansatte, drøftes mellem vedkommende  \r\n\r\n virksomhed/institution og repræsentanter for de berørte faglige  \r\n\r\n organisationer, forinden de pågældende foranstaltninger besluttes og  \r\n\r\n iværksættes, jf. herom tillige Finansministeriets cirkulære af 21. november  \r\n\r\n 1979 om samarbejde og samarbejdsudvalg i statens virksomheder og  \r\n\r\n institutioner. </P>  \r\n\r\n<P>  <B>8.</B> Opmærksomheden henledes på Finansministeriets cirkulære af 28.  \r\n\r\n september 1983 om genbeskæftigelsestilbud til ledigtblivende  \r\n\r\n ikke-tjenestemandsansat personale i staten. </P>  \r\n\r\n<P>  <B>9.</B> Med virkning fra overenskomstens udsendelse gælder de for  \r\n\r\n tjenestemænd fastsatte regler om lønfradrag og lønberegning, for tiden  \r\n\r\n cirkulære af  <B>24. maj 1985</B> om lønfradrag/-beregning for tjenestemænd  \r\n\r\n<B>(LP.nr. 029/85)</B> . Der indbetales dog sædvanlige pensionsbidrag af  \r\n\r\n årsbruttolønnen, hvor en ansat afholder ferie med feriegodtgørelse fra en  \r\n\r\n tidligere arbejdsgiver eller afholder ferie uden ret til ferie med løn eller  \r\n\r\n feriegodtgørelse. </P>  \r\n\r\n<P> <B> II. Bemærkninger til de enkelte bestemmelser</B>  </P>  \r\n\r\n<P> <B> ad § 4. Opsigelsesregler</B>  </P>  \r\n\r\n<P>  <B>10.</B> Det henstilles, at meddelelse til Foreningen af Yngre Læger  \r\n\r\n om opsigelse så vidt muligt fremsendes samtidig med, at opsigelsen meddeles  \r\n\r\n til reservelægen. </P>  \r\n\r\n<P>Meddelelse til Foreningen af Yngre Læger skal gives, selv om reservelægen  \r\n\r\n har fremsat anmodning om, at en sådan meddelelse ikke gives. </P>  \r\n\r\n<P>Meddelelse til vedkommende tillidsmand kan ikke træde i stedet for  \r\n\r\n meddelelse til Foreningen af Yngre Læger. </P>  \r\n\r\n<P> <B> ad § 6. Løn under sygdom</B>  </P>  \r\n\r\n<P>  <B>11.</B> En ansats anmodning om  <B>tjenestefrihed til pasning af  \r\n\r\n sygt, mindreårigt, hjemmeværende barn</B> kan imødekommes, når hensynet til  \r\n\r\n barnets forhold gør dette nødvendigt, og forholdene på tjenestestedet  \r\n\r\n tillader det. Ordningen er etableret således, at der på barnets 1. sygedag i  \r\n\r\n fornødent omfang kan gives delvis eller hel tjenestefrihed uden  \r\n\r\n lønafkortning. Sygelister suppleres med oplysninger om fravær på grund af  \r\n\r\n børns sygdom. Det bemærkes, at en ansats adgang til at benytte ordningen kan  \r\n\r\n inddrages ved misbrug. </P>  \r\n\r\n<P> <B> ad § 9. Løn</B>  </P>  \r\n\r\n<P>  <B>12.</B> Opmærksomheden henledes på, at tillægget til grundlønnen, jf.  \r\n\r\n § 9, stk. 2, nu er pensionsgivende. </P>  \r\n\r\n<P> <B> ad § 14. Pension</B>  </P>  \r\n\r\n<P>  <B>13.</B> Opmærksomheden henledes på, at der til reservelægen alene kan  \r\n\r\n udbetales løn i henhold til overenskomsten med fradrag af eget  \r\n\r\n pensionsbidrag. </P>  \r\n\r\n<P> <B> ad § 17. Tjenestefrihed</B>  </P>  \r\n\r\n<P>  <B>14.</B> Der bør ved budgetteringen tages hensyn til, at der i  \r\n\r\n fornødent omfang kan ydes reservelæger kortvarig tjenestefrihed med løn for  \r\n\r\n deltagelse i kursus eller anden form for efteruddannelse, ligesom der kan  \r\n\r\n ydes tilskud til hel eller delvis dækning af mulige kursusafgifter mv., jf.  \r\n\r\n herved Ministeriet for Statens Lønnings- og Pensionsvæsens cirkulære af 23.  \r\n\r\n juni 1971 (se PAV, kap. 28). </P>  \r\n\r\n<P>Bestemmelsen har sin særlige baggrund i overenskomstparternes ønske om i  \r\n\r\n øget grad at muliggøre tjenestefrihed og tilbagegangstilsagn, hvor  \r\n\r\n reservelæger ønsker at arbejde i en periode på Grønland eller u-lande for  \r\n\r\n DANIDA eller for humanitære organisationer mv. </P>  \r\n\r\n<P>  <B>15.</B> Bestemmelser om frihed til varetagelse af borgerligt ombud er  \r\n\r\n fastsat i Finansministeriets bekendtgørelse nr. 536 af 25. november 1985, jf.  \r\n\r\n Finansministeriets cirkulære af samme dato (se PAV, kap. 28). </P>  \r\n\r\n<P>  <B>16.</B> Finansministeriet henstiller, at der vises imødekommenhed  \r\n\r\n over for ansøgninger om tjenestefrihed uden løn til ansatte, hvis ægtefælle  \r\n\r\n eller samlever rejser til udlandet i forbindelse med systemeksport eller  \r\n\r\n lignende. </P>  \r\n\r\n<P>  <B>17.</B> Såfremt en anmodning om tjenestefrihed i henhold til  \r\n\r\n overenskomstens § 17, stk. 2 afslås, bør afslaget efter anmodning begrundes  \r\n\r\n skriftligt. </P>  \r\n\r\n<P>Tvivlsspørgsmål vedrørende overenskomsten forventes forelagt  \r\n\r\n Finansministeriet. </P>  \r\n\r\n<P>Finansministeriet, </P>  \r\n\r\n<P>Administrations- og </P>  \r\n\r\n<P>Personaledepartementet </P>  \r\n\r\n<P>Den 10. oktober 1990 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jonna Rudkilde Frederiksen </P>  \r\n\r\n<P> <B>OVERENSKOMST </B></P>  \r\n\r\n<P>VEDRØRENDE ANSÆTTELSE AF RESERVELÆGER </P>  \r\n\r\n<P>VED STATENS SERUMINSTITUT </P>  \r\n\r\n<P> <B> Almindelige ansættelsesvilkår</B>  </P>  \r\n\r\n<P> <B> § 1.</B> Læger, der ansættes ved Statens Seruminstitut, uden at  \r\n\r\n ansættelse sker som tjenestemand, aflønnes i overensstemmelse med de i denne  \r\n\r\n overenskomst indeholdte regler. </P>  \r\n\r\n<P>Tjenestemænd og pensionerede tjenestemænd fra staten, folkeskolen,  \r\n\r\n folkekirken, kommuner og statsfinansierede eller koncessionerede virksomheder  \r\n\r\n og andre, der oppebærer understøttelse eller egenpension fra en  \r\n\r\n pensionsordning, hvortil det offentlige har ydet bidrag, samt personer, der  \r\n\r\n er fyldt 70 år, er ikke omfattet af overenskomsten. </P>  \r\n\r\n<P> Stk. 2. Ansættelse af reservelæger i faste stillinger sker for indtil 3  \r\n\r\n år med adgang til forlængelse med indtil 3 år, i alt indtil 6 år, hvorefter  \r\n\r\n ansættelsen normalt fortsætter uden tidsbegrænsning. </P>  \r\n\r\n<P> Stk. 3. Reservelæger, der ansættes som vikarer eller ansættes med det  \r\n\r\n formål at løse særlige opgaver, oppebærer samme løn som reservelæger i faste  \r\n\r\n stillinger. </P>  \r\n\r\n<P> Stk. 4. Senest 3 måneder før en ansættelsesperiodes udløb tilkendegiver  \r\n\r\n Statens Seruminstitut over for reservelægen, om ansættelsen kan forlænges og  \r\n\r\n i bekræftende fald for hvilket tidsrum. </P>  \r\n\r\n<P> Stk. 5. Med det ansættelsesbrev, der indgår som bilag til denne  \r\n\r\n overenskomst, og hvori tiltrædelsesdatoen for vedkommende stilling angives,  \r\n\r\n udleveres et eksemplar af denne overenskomst. </P>  \r\n\r\n<P> Stk. 6. På seruminstituttets regionalafdelinger sker ansættelsen af  \r\n\r\n reservelæger for 3 år og af 1. reservelæger for 5 år. </P>  \r\n\r\n<P> <B> Reservelægernes arbejdspligt</B>  </P>  \r\n\r\n<P> <B> § 2.</B> En reservelæge er - under hensyn til sin forudgående og  \r\n\r\n løbende uddannelse og under iagttagelse af behovet på den afdeling, hvor  \r\n\r\n reservelægen er ansat - pligtig og berettiget til at deltage i alt  \r\n\r\n forefaldende lægearbejde af såvel rutinemæssig som videnskabelig karakter.  \r\n\r\n Denne bestemmelse er ikke til hinder for, at en reservelæge deltager i  \r\n\r\n tværgående videnskabeligt arbejde, som flere afdelinger på instituttet er  \r\n\r\n fælles om. </P>  \r\n\r\n<P> <B> Anden beskæftigelse</B>  </P>  \r\n\r\n<P> <B> § 3.</B> Bestemmelserne i § 17 i overenskomsten om løn- og øvrige  \r\n\r\n ansættelsesvilkår for underordnede sygehuslæger vedrørende privat virksomhed  \r\n\r\n gælder tilsvarende for reservelæger ved Statens Seruminstitut. </P>  \r\n\r\n<P> <B> Opsigelsesregler</B>  </P>  \r\n\r\n<P> <B> § 4.</B> Ethvert ansættelsesforhold kan uanset den fastsatte normale  \r\n\r\n ansættelsestid bringes til ophør fra den 1. i en måned med 1 måneds varsel  \r\n\r\n fra reservelægens side og med 3 måneders varsel fra instituttets side. Om  \r\n\r\n opsigelse i sygdomstilfælde se dog § 6 og under aftjening af værnepligt § 8.  \r\n\r\n</P>  \r\n\r\n<P> Stk. 2. En reservelæge, der opsiges til fratrædelse uden ansøgning, har  \r\n\r\n ret til efter derom fremsat begæring at få skriftlige oplysninger om  \r\n\r\n afskedigelsesgrunden. </P>  \r\n\r\n<P> Stk. 3. Ved uansøgt afskedigelse af en reservelæge sender Statens  \r\n\r\n Seruminstitut Foreningen af Yngre Læger kopi af opsigelsesskrivelsen. </P>  \r\n\r\n<P> Stk. 4. Skønner foreningen, at en afskedigelse af en reservelæge ikke kan  \r\n\r\n anses for rimeligt begrundet i pågældendes eller Statens Seruminstituts  \r\n\r\n forhold, kan foreningen inden for en frist af 1 måned efter opsigelsen kræve  \r\n\r\n spørgsmålet forhandlet med instituttet. </P>  \r\n\r\n<P>Opnås der ikke enighed ved forhandlingen, kan spørgsmålet inden for en  \r\n\r\n frist af 1 måned efter forhandlingen af foreningen kræves gjort til genstand  \r\n\r\n for behandling i et i denne anledning nedsat nævn, der består af 1  \r\n\r\n repræsentant valgt af hver af parterne samt en af højesterets præsident  \r\n\r\n blandt rettens dommere udpeget formand. Nævnet fastsætter selv sin  \r\n\r\n forretningsorden. For nævnet kan foretages afhøring af parter og vidner. </P>  \r\n\r\n<P>Nævnet afsiger en motiveret kendelse, og i de tilfælde, hvor nævnet måtte  \r\n\r\n finde, at den foretagne opsigelse ikke er rimeligt begrundet i den  \r\n\r\n pågældendes eller instituttets forhold, kan det pålægges instituttet at  \r\n\r\n afbøde virkningerne af opsigelsen. Det kan herved pålægges Statens  \r\n\r\n Seruminstitut, såfremt den pågældende og instituttet ikke begge ønsker  \r\n\r\n ansættelsesforholdet opretholdt, da at betale den pågældende erstatning, hvis  \r\n\r\n størrelse fastsættes af nævnet og skal være afhængig af sagens omstændigheder  \r\n\r\n og pågældendes anciennitet ved instituttet. </P>  \r\n\r\n<P>Nævnets omkostninger i forbindelse med sagen fastsættes af nævnet og  \r\n\r\n fordeles mellem parterne eller pålægges den tabende part. </P>  \r\n\r\n<P>Bestemmelsen om afskedigelsessagens eventuelle indbringelse for  \r\n\r\n foranstående nævn finder dog ikke anvendelse ved opsigelse af en reservelæge,  \r\n\r\n som ikke har været uafbrudt beskæftiget i statens tjeneste eller  \r\n\r\n sygehusvæsenet i mindst 1 år før afskedigelsen. </P>  \r\n\r\n<P> <B> Ferie</B>  </P>  \r\n\r\n<P> <B> § 5.</B> Reservelægerne har ret til ferie med feriegodtgørelse efter  \r\n\r\n ferielovens bestemmelser. Feriegodtgørelsen udgør 12,5 pct. af de i  \r\n\r\n optjeningsåret oppebårne lønbeløb. </P>  \r\n\r\n<P> Stk. 2. Feriegodtgørelsen beregnes af samtlige reservelægen oppebårne  \r\n\r\n lønbeløb med undtagelse af pensionsbidrag, der af Statens Seruminstitut  \r\n\r\n betales til pensionskassen uanset feriefraværet. Feriegodtgørelsen beregnes  \r\n\r\n af nævnte indtægter i årets løn med fradrag af ferietiden (ved fuld  \r\n\r\n beskæftigelse beregnes feriegodtgørelsen således at lønnen for 47 ugers/1786  \r\n\r\n timers (pr. 1. september 1990 47 ugers/1739 timers) tjeneste). </P>  \r\n\r\n<P> Stk. 3. Reservelæger, der er ansat inden for optjeningsåret eller efter  \r\n\r\n optjeningsårets udløb, og som har erhvervet ferieret under anden  \r\n\r\n beskæftigelse eller i henhold til bestemmelserne i § 6 a i ferieloven, er  \r\n\r\n berettigede til at holde ferie mod fradrag af 1/1786 (pr. 1. september 1990  \r\n\r\n 1/1739) af nettoårslønnen for hver time, reservelægen skulle have udført  \r\n\r\n tjeneste den pågældende dag. Såfremt der ikke for den pågældende dag har  \r\n\r\n været fastsat en bestemt arbejdstid, foretages fradrag for 7,6 (pr. 1.  \r\n\r\n september 1990 7,4) timers tjeneste. </P>  \r\n\r\n<P> <B> Sygdom</B>  </P>  \r\n\r\n<P> <B> § 6.</B> Enhver læge, der har tiltrådt en af de i § 1 omhandlede  \r\n\r\n stillinger eller et vikariat af mindst et halvt års varighed, har ret til løn  \r\n\r\n fra Statens Seruminstitut under sygdomsfravær, indtil ansættelsen ophører.  \r\n\r\n Opsigelse på grund af sygdom kan finde sted med 1 måneds varsel til den 1. i  \r\n\r\n en måned efter 120 dages sygefravær inden for 12 på hinanden følgende  \r\n\r\n måneder. </P>  \r\n\r\n<P> Stk. 2. Sygeløn ydes med et beløb, der svarer til den af reservelægen  \r\n\r\n senest oppebårne grundløn med procentregulering, jf. §§ 9 og 11. </P>  \r\n\r\n<P>Herudover yder Statens Seruminstitut i sygdomstilfælde, hvor reservelægen  \r\n\r\n ved sygdommens indtræden er pålagt rådighedstjeneste mv., erstatning for  \r\n\r\n særlige ydelser efter de i Finansministeriets cirkulære af 25. maj 1977 -  \r\n\r\n j.nr. 4.kt. A.O. 56/1977 - fastsatte regler. </P>  \r\n\r\n<P>Endvidere indbetales sædvanlige pensionsbidrag til Lægernes Pensionskasse.  \r\n\r\n</P>  \r\n\r\n<P> Stk. 3. Ved beregning af de i stk. 1 nævnte 120 dages sygdomsfravær  \r\n\r\n betragtes reservelægens samlede ansættelsestid ved institutioner, der er  \r\n\r\n tilmeldt lønfonden, som en ansættelse. Endvidere tages perioder, hvorunder  \r\n\r\n der inden for det i stk. 1 nævnte tidsrum af 12 på hinanden følgende måneder  \r\n\r\n er udbetalt sygeløn fra lønfonden, i betragtning ved nævnte beregning. </P>  \r\n\r\n<P> Stk. 4. Statens Seruminstitut er tilmeldt sygehusoverenskomstens lønfond,  \r\n\r\n og løn under sygdom fra lønfonden ydes efter reglerne i  \r\n\r\n sygehusoverenskomsten. </P>  \r\n\r\n<P> <B> Graviditet, barsel og adoption</B>  </P>  \r\n\r\n<P> <B> § 7.</B> Aftalen mellem Finansministeriet og centralorganisationerne  \r\n\r\n under Centralorganisationernes Fællesudvalg om fravær fra arbejdet i  \r\n\r\n forbindelse med graviditet, barsel og adoption finder anvendelse for ansatte  \r\n\r\n efter denne overenskomst. </P>  \r\n\r\n<P> Stk. 2. Læger, hvis ansættelse er ophørt inden for en periode af 3  \r\n\r\n måneder før og indtil 3 måneder efter fødslen, har under fravær fra arbejde  \r\n\r\n på grund af graviditet og barsel ret til løn - helt eller delvist - fra  \r\n\r\n lønfonden, således at lægen samlet oppebærer løn i samme periode som angivet  \r\n\r\n i §§ 3-4, i den i stk. 1 nævnte aftale. </P>  \r\n\r\n<P>Det er en forudsætning herfor, at lægen inden for de sidste 6 måneder før  \r\n\r\n stillingens ophør har haft ansættelser med mindre end 1 måneds afbrydelse  \r\n\r\n mellem stillinger og/eller vikariater. </P>  \r\n\r\n<P> <B> Aftjening af værnepligt</B>  </P>  \r\n\r\n<P> <B> § 8.</B>  </P>  \r\n\r\n<P>A. Lønudbetaling </P>  \r\n\r\n<P>Løn under aftjening af værnepligt ydes af lønfonden i analogi med reglerne  \r\n\r\n i sygehusoverenskomsten. </P>  \r\n\r\n<P> B. Genoptagelse af tjenesten på Statens Seruminstitut </P>  \r\n\r\n<P>Reservelægerne har ret og pligt til efter værnepligtens afslutning at  \r\n\r\n fortsætte tjenesten i den eventuelt tilbageværende del af ansættelsestiden  \r\n\r\n ved Statens Seruminstitut, medmindre de senest 1 måned før værnepligtens  \r\n\r\n ophør meddeler instituttet, at de ikke ønsker at fortsætte. </P>  \r\n\r\n<P> <B> Løn</B>  </P>  \r\n\r\n<P> <B> § 9.</B> Den normale pensionsgivende grundløn udgør i forhold til  \r\n\r\n pågældendes anciennitet følgende årlige beløb: </P>  \r\n\r\n<PRE>  \r\n\r\n  Anciennitet    Pr. 1.4.1989  \r\n\r\n                 og 1.4.1990  \r\n\r\n  1. år          144.943 kr.  \r\n\r\n  2. år          151.523 kr.  \r\n\r\n  3. år          156.633 kr.  \r\n\r\n  4. år          161.758 kr.  \r\n\r\n  5. år          166.546 kr.  \r\n\r\n  6. år          172.093 kr.  \r\n\r\n  7. år          177.263 kr.  \r\n\r\n  8. år          182.503 kr.  \r\n\r\n  9. år          187.834 kr.  \r\n\r\n 10. år          193.573 kr.  \r\n\r\n 11. år          197.369 kr.  \r\n\r\n 12. år          203.441 kr.  \r\n\r\n 13. år          210.126 kr.  \r\n\r\n 14. år          217.139 kr.  \r\n\r\n 15. og flg. år  225.092 kr.  \r\n\r\n</PRE>  \r\n\r\n<P> Stk. 2. Der ydes ud over grundlønnen et pensionsgivende tillæg med  \r\n\r\n følgende årlige beløb: </P>  \r\n\r\n<PRE>  \r\n\r\n  Anciennitet    Pr. 1.4.1989  \r\n\r\n                 og 1.4.1990  \r\n\r\n  1. år            7.903,80 kr.  \r\n\r\n  2. år            4.394,80 kr.  \r\n\r\n  3. år            3.748,80 kr.  \r\n\r\n  4. år            3.714,80 kr.  \r\n\r\n  5. år            3.569,80 kr.  \r\n\r\n  6. år            3.534,80 kr.  \r\n\r\n  7. år            3.382,80 kr.  \r\n\r\n  8. år            3.346,80 kr.  \r\n\r\n  9. år            3.190,80 kr.  \r\n\r\n 10. år            3.157,80 kr.  \r\n\r\n 11. år            2.709,80 kr.  \r\n\r\n 12. år            2.675,80 kr.  \r\n\r\n 13. år            2.398,80 kr.  \r\n\r\n 14. år            2.365,80 kr.  \r\n\r\n 15. år og flg. år 2.331,80 kr.  \r\n\r\n</PRE>  \r\n\r\n<P> Stk. 3. Der ydes endvidere følgende tillæg: </P>  \r\n\r\n<P>Til reservelæger, der ikke har opnået tilladelse til selvstændigt virke  \r\n\r\n som læge, ydes et tillæg på 22.238,44 kr. i årligt grundbeløb. Pr. 1. april  \r\n\r\n 1990 forhøjes tillægget til 22.670,83 kr. i årligt grundbeløb. </P>  \r\n\r\n<P>Til reservelæger, der har opnået tilladelse til selvstændigt virke som  \r\n\r\n læge, ydes efter 2 års samlet beskæftigelse som læge, et tillæg på 25.041,32  \r\n\r\n kr. i årligt grundbeløb. Pr. 1. april 1990 forhøjes tillægget til 25.473,71  \r\n\r\n kr. i årligt grundbeløb. </P>  \r\n\r\n<P>Til reservelæger, der har opnået tilladelse til selvstændigt virke som  \r\n\r\n læge, forhøjes tillægget efter 4 års samlet beskæftigelse som læge fra  \r\n\r\n 25.041,32 kr. i årligt grundbeløb til 33.688,43 kr. i årligt grundbeløb. Pr.  \r\n\r\n 1. april 1990 forhøjes tillægget til 34.120,82 kr. i årligt grundbeløb. </P>  \r\n\r\n<P> Stk. 4. Til reservelæger, for hvem Statens Seruminstitut i henhold til §  \r\n\r\n 14, stk. 1, tilbageholder 5 pct. eller mere af de pensionsgivende løndele som  \r\n\r\n egetbidrag til reservelægernes pensionering, ydes et ureguleret,  \r\n\r\n ikke-pensionsgivende tillæg på 5 pct. årlig af de dyrtidsportioner, hvormed  \r\n\r\n lønnen forhøjes fra og med 1. april 1979. Det samlede tillæg udgør 904,80 kr.  \r\n\r\n årlig. </P>  \r\n\r\n<P> Stk. 5. Ved ansættelse i en stilling, der i arbejdsmæssig,  \r\n\r\n kvalifikationsmæssig, administrativ eller anden henseende indtager en sådan  \r\n\r\n særstilling, at den ikke omfattes af de almindelige forudsætninger for de  \r\n\r\n ovenfor anførte lønninger mv., træffes der mellem overenskomstens parter  \r\n\r\n aftale om tillæg til lønnen og eventuelle andre vilkår. </P>  \r\n\r\n<P> Stk. 6. Der kan i overenskomstperioden ikke ydes nye tillæg eller ske  \r\n\r\n forhøjelse af bestående tillæg i henhold til stk. 5. Dog vil der fortsat  \r\n\r\n kunne indgås aftaler om ydelse af nye tillæg i tilfælde af nyansættelser og  \r\n\r\n om ydelse af nye tillæg eller forhøjelse af bestående tillæg, i tilfælde af  \r\n\r\n at der sker væsentlige ændringer i den pågældendes stilling. </P>  \r\n\r\n<P>Anmodning om ydelse af tillæg i forbindelse med nyansættelse skal være  \r\n\r\n indgivet til Finansministeriet senest 1/2 år efter ansættelsen. </P>  \r\n\r\n<P> Stk. 7. De reservelæger, til hvem der ydes tillæg i henhold til stk. 5 på  \r\n\r\n 24.387,75 kr. i årlig grundbeløb og derover, benævnes 1. reservelæger. </P>  \r\n\r\n<P> Stk. 8. Endvidere er lægerne omfattet af § 14, stk. 10 i overenskomsten  \r\n\r\n om løn- og øvrige ansættelsesvilkår for underordnede sygehuslæger. </P>  \r\n\r\n<P> <B> Anciennitet</B>  </P>  \r\n\r\n<P> <B> § 10.</B> Ancienniteten regnes normalt efter kandidatalder, hvorved  \r\n\r\n forstås det antal år, den pågældende efter bestået embedseksamen har været  \r\n\r\n beskæftiget med lægemæssigt arbejde i eller uden for statens tjeneste,  \r\n\r\n herunder aftjening af værnepligt, og således at ancienniteten afrundes opad  \r\n\r\n til et helt antal måneder. Ancienniteten beregnes dog tidligst fra udgangen  \r\n\r\n af den måned, i hvilken den pågældende har bestået embedseksamen. </P>  \r\n\r\n<P> Stk. 2. Hvor forholdene taler derfor, kan der mellem overenskomstens  \r\n\r\n parter træffes aftale om fastsættelse af anciennitet efter andre regler.  \r\n\r\n Statens Seruminstitut kan dog i ganske særlige tilfælde begrænse  \r\n\r\n lønningsancienniteten til det 14. års anciennitetstrin uden forudgående  \r\n\r\n aftale mellem overenskomstens parter. Varsel med frist som ved opsigelse skal  \r\n\r\n i så fald være afgivet til reservelægen og Foreningen af Yngre Læger til det  \r\n\r\n tidspunkt, den pågældende opnår nævnte anciennitet. </P>  \r\n\r\n<P> Stk. 3. Hvis Foreningen af Yngre Læger finder, at en varslet  \r\n\r\n ancinnitetsbegrænsning efter stk. 2 er foretaget med urette, kan foreningen  \r\n\r\n efter forhandling med Statens Seruminstitut og inden for en frist af 3  \r\n\r\n måneder efter varslets afgivelse kræve sagen indbragt for det i § 4, stk. 4,  \r\n\r\n omhandlede nævn. Nævnet afsiger motiveret kendelse. Det kan ved kendelsen  \r\n\r\n pålægges Statens Seruminstitut at annullere begrænsningen. Ved nævnets  \r\n\r\n behandling af sådanne sager anvendes i øvrigt de i § 4, stk. 4, angivne  \r\n\r\n retningslinier. </P>  \r\n\r\n<P> Stk. 4. Ancienniteten for reservelæger, hvis anciennitet i henhold til  \r\n\r\n stk. 1 regnes fra 1. maj 1979 eller senere, men før 1. maj 1980, ændres,  \r\n\r\n således at den regnes fra 1. april 1979. </P>  \r\n\r\n<P> Stk. 5. Ancienniteten for reservelæger, hvis anciennitet i henhold til  \r\n\r\n stk. 1 regnes fra 1. maj 1980 eller senere, men før 1. april 1981, ændres,  \r\n\r\n således at den regnes fra 1. april 1980. </P>  \r\n\r\n<P> Stk. 6. Ancienniteten for reservelæger, hvis anciennitet i henhold til  \r\n\r\n stk. 1 regnes fra 1. april 1981 eller senere, forhøjes på det tidspunkt, hvor  \r\n\r\n de opnår 1 års anciennitet, med 1 år. </P>  \r\n\r\n<P> <B> Procentregulering</B>  </P>  \r\n\r\n<P> <B> § 11.</B> Den samlede faste løn i henhold til denne overenskomst mv.  \r\n\r\n forhøjes pr. 1. april 1989 med 17,2091 pct. og pr. 1. april 1990 med 18,0695  \r\n\r\n pct. </P>  \r\n\r\n<P> Stk. 2. Pr. 1. april 1990 foretages desuden eventuel ekstraordinær  \r\n\r\n lønregulering af den aktuelle løn i overensstemmelse med den aftalte  \r\n\r\n reguleringsordning for offentlig ansatte. </P>  \r\n\r\n<P> <B> Arbejdstid</B>  </P>  \r\n\r\n<P> <B> § 12.</B> Bestemmelserne i kapitel II i overenskomsten om løn-og  \r\n\r\n øvrige ansættelsesvilkår for underordnede sygehuslæger vedrørende arbejdstid  \r\n\r\n gælder tilsvarende for reservelæger ved Statens Seruminstitut. </P>  \r\n\r\n<P> <B> Boligforhold</B>  </P>  \r\n\r\n<P> <B> § 13.</B> For reservelæger ansat ved seruminstituttets  \r\n\r\n regionalafdelinger uden for Storkøbenhavn gælder samme regler vedrørende  \r\n\r\n boligforhold som for underordnede sygehuslæger. </P>  \r\n\r\n<P> <B> Pension</B>  </P>  \r\n\r\n<P> <B> § 14.</B> Som bidrag til reservelægernes pensionering betaler Statens  \r\n\r\n Seruminstitut 10 pct. af den i § 9, stk. 1 og 2, nævnte løn samt eventuel  \r\n\r\n procentregulering af disse lønningsdele. Endvidere tilbageholder Statens  \r\n\r\n Seruminstitut i reservelægens løn et beløb på 5 pct. af de samme  \r\n\r\n lønningsdele. </P>  \r\n\r\n<P> Stk. 2. Tilsvarende bestemmelser gælder for tillæg efter overenskomstens  \r\n\r\n § 9, stk. 5, på 43.021,91 kr. i årligt grundbeløb eller højere. </P>  \r\n\r\n<P> Stk. 3. Pensionsbidragene indbetales af Statens Seruminstitut månedsvis  \r\n\r\n til Lægernes Pensionskasse bilagt fortegnelse over de pågældende reservelæger  \r\n\r\n med angivelse af navn, stilling, løntrin og tidsrummet, som præmiebeløbet  \r\n\r\n svarer til. </P>  \r\n\r\n<P> <B> Efterløn</B>  </P>  \r\n\r\n<P> <B> § 15.</B> Ved dødsfald ydes efterløn i henhold til reglerne i  \r\n\r\n funktionærloven. Ved beregningen af efterløn betragtes reservelægens samlede,  \r\n\r\n kontinuerlige ansættelsestid ved sygehus, universiteterne samt ved Statens  \r\n\r\n Seruminstitut som en ansættelse. </P>  \r\n\r\n<P> <B> Befordringsgodtgørelse samt time- og dagpenge</B>  </P>  \r\n\r\n<P> <B> § 16.</B> Der tilkommer på tjenesterejser og ved udstationering  \r\n\r\n reservelæger befordringsgodtgørelse samt time- og dagpenge efter de for  \r\n\r\n tjenestemænd til enhver tid gældende regler og satser. </P>  \r\n\r\n<P> <B> Tjenestefrihed mv.</B>  </P>  \r\n\r\n<P> <B> § 17.</B> Der tilkommer reservelægerne fridage efter de for  \r\n\r\n tjenestemænd gældende regler. </P>  \r\n\r\n<P> Stk. 2. Der kan af den ansættende myndighed efter overlægens indstilling  \r\n\r\n gives overenskomstansatte adgang til ekstraordinær tjenestefrihed uden løn i  \r\n\r\n tilfælde, hvor det ikke strider mod Statens Seruminstituts interesse. </P>  \r\n\r\n<P>Der kan ved aftale mellem overenskomstens parter i overensstemmelse med  \r\n\r\n hidtidig praksis gives overenskomstansatte adgang til ekstraordinær  \r\n\r\n tjenestefrihed med hel eller delvis løn og eventuelt pensionsbidrag, i  \r\n\r\n studieøjemed der er i Statens Seruminstituts interesse. </P>  \r\n\r\n<P>Tjenestefrihed kan gives i indtil 1 år ad gangen, dog længst i 5 år, og  \r\n\r\n det er Statens Seruminstituts ansvar, at der er en stilling ledig til den  \r\n\r\n pågældende ved tjenestefrihedens ophør. </P>  \r\n\r\n<P> <B> Opsigelse af overenskomsten</B>  </P>  \r\n\r\n<P> <B> § 18.</B> Denne overenskomst har virkning fra 1. april 1989 og kan af  \r\n\r\n parterne opsiges med 3 måneders varsel til en 31. marts, dog tidligst 31.  \r\n\r\n marts 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 26. september 1990 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Foreningen af Yngre Læger  \r\n\r\n Finansministeriet </P>  \r\n\r\n<P ALIGN=CENTER>Lise Møller / P.M.V. </P>  \r\n\r\n<P ALIGN=CENTER>Mads Gaub E.B.  \r\n\r\n<P CLASS=MINISTER ALIGN=RIGHT>Thorkild Rotenberg </P>  \r\n\r\n</P>  \r\n\r\n<P> <B>PROTOKOLLAT</B>  </P>  \r\n\r\n<P>I tilslutning til overenskomsten af 1983 mellem Foreningen af Yngre Læger  \r\n\r\n og Finansministeriet vedrørende ansættelse af reservelæger ved Statens  \r\n\r\n Seruminstitut gælder følgende: </P>  \r\n\r\n<P>Til læger, der ansættes ved Statens Seruminstituts regionalafdelinger i  \r\n\r\n stillinger, der er forudsat oprettede som 1. reservelægestillinger, ydes  \r\n\r\n følgende tillæg. </P>  \r\n\r\n<P> <B>1.</B> Til læger, der ansættes i 1. reservelægestillinger, ydes et  \r\n\r\n tillæg på 24.387,75 kr. i årligt grundbeløb. </P>  \r\n\r\n<P> <B>2.</B> Til 1. reservelæger med 2 års anciennitet som 1. reservelæger,  \r\n\r\n som har autorisation som speciallæger, ydes et tillæg på 38.048,77 kr. i  \r\n\r\n årligt grundbeløb. </P>  \r\n\r\n<P> <B> Bilag</B>  </P>  \r\n\r\n<P> <B> ANSÆTTELSESBREV FOR RESERVELÆGER</B>  </P>  \r\n\r\n<P>Mellem Statens Seruminstitut og undertegnede </P>  \r\n\r\n<P>indgås følgende aftale: </P>  \r\n\r\n<P>Ansættelsen finder sted fra </P>  \r\n\r\n<P>i </P>  \r\n\r\n<P>og for en periode på år/måneder. </P>  \r\n\r\n<P>Løn- og ansættelsesvilkår fastsættes i henhold til overenskomst mellem  \r\n\r\n Finansministeriet og Foreningen af Yngre Læger vedrørende ansættelse af  \r\n\r\n reservelæger ved Statens Seruminstitut og med lønanciennitet fra </P>  \r\n\r\n<P>Udover de i § 3 indeholdte bestemmelser vedrørende &#187;Anden  \r\n\r\n beskæftigelse&#171; må reservelægen iagttage, at han/hun ikke påtager sig  \r\n\r\n beskæftigelse, der kan være i strid med Seruminstituttets særlige funktioner  \r\n\r\n som kontrollerende laboratorium, ligesom Seruminstituttets navn ikke under  \r\n\r\n nogen form må anvendes i forbindelse med en eventuel privat beskæftigelse.  \r\n\r\n Endvidere henledes opmærksomheden på den anmeldelsespligt, lægen har til  \r\n\r\n Sundhedsstyrelsen ved ansættelse i medicinalindustrien. </P>  \r\n\r\n<P>Genpart af nærværende ansættelsesbrev og af den mellem Finansministeriet  \r\n\r\n og Foreningen af Yngre Læger indgåede overenskomst vedrørende ansættelse af  \r\n\r\n reservelæger ved Statens Seruminstitut er udleveret til reservelægen. </P>  \r\n\r\n<P>København, den </P>  \r\n\r\n<PRE>  \r\n\r\n -----------------------      -----------------------  \r\n\r\n     (reservelægen)           Statens Seruminstitut  \r\n\r\n</PRE>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD.nr. 97/90"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900677509"
        },
        {
            "displayName": "Entydig dokumentidentifikation",
            "displayValue": "CM015702"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/03/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6775"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "10/10/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 1 kontor"
        },
        {
            "displayName": "Ressortministeriets journalnummer",
            "displayValue": "APD.j.nr.1.kt.1988-3111/953-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}