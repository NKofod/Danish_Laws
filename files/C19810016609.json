{
    "id": 45889,
    "title": "Cirkulære om sager vedrørende Grønland (til samtlige ministerier) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 166 af 18/08/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om sager vedrørende Grønland </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(til samtlige ministerier) </P>  \r\n\r\n<BR>  \r\n\r\n<P>Med virkning fra 1. maj 1979 er der indført hjemmestyre i Grønland, jfr.  \r\n\r\n lov nr. 577 af 29. november 1978 om Grønlands Hjemmestyre.  \r\n\r\n Hjemmestyreordningen indebærer, at det grønlandske hjemmestyre, der består af  \r\n\r\n et folkevalgt landsting og en forvaltning, der ledes af et landsstyre,  \r\n\r\n gradvist overtager den regelfastsættende og administrative myndighed på en  \r\n\r\n række sagsområder, der hidtil har været varetaget af rigsmyndighederne. I  \r\n\r\n bilaget til cirkulæret er nærmere angivet, hvilke sagsområder der kan overgå  \r\n\r\n til hjemmestyret. </P>  \r\n\r\n<P>Visse sagsområder vil som følge af rigsenheden ikke kunne overtages af  \r\n\r\n hjemmestyret, jfr. nærmere bilaget til cirkulæret. </P>  \r\n\r\n<P>Sager vedrørende Grønland skal af rigsmyndighederne behandles efter  \r\n\r\n følgende retningslinjer: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ministeren for Grønland varetager den centrale  \r\n\r\n planlægning og koordinering af rigsmyndighedernes virksomhed i Grønland. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> På sagsområder, der henhører under  \r\n\r\n rigsmyndighederne og som varetages af andre ministerier end Ministeriet for  \r\n\r\n Grønland, skal følgende sager forelægges Ministeriet for Grønland til  \r\n\r\n udtalelse: </P>  \r\n\r\n<UL CLASS=PLAIN-LIST>  \r\n\r\n<LI>1) forslag om indførelse af nye eller ændring af bestående ordninger i  \r\n\r\n Grønland af mere principiel karakter, </LI>  \r\n\r\n<LI>2) forslag om at forøge antallet af stillinger i Grønland, hvis  \r\n\r\n besættelse forudsætter udsendelse af personale fra Danmark, </LI>  \r\n\r\n<LI>3) investeringsplaner, konkrete byggeprojekter samt bevillingsforslag,  \r\n\r\n der indebærer principielle ændringer i forhold til hidtidige bevillingslove,  \r\n\r\n</LI>  \r\n\r\n<LI>4) sager vedrørende forholdet til udlandet, herunder sager vedrørende EF,  \r\n\r\n der har eller vil kunne få betydning for Grønland. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Forelæggelsen for Ministeriet for Grønland skal  \r\n\r\n ske tidligst muligt og altid inden sagens eventuelle forelæggelse for  \r\n\r\n Grønlands Hjemmestyre. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> På sagsområder, der er overgået til Grønlands  \r\n\r\n Hjemmestyre, yder Ministeriet for Grønland eller det fagministerium,  \r\n\r\n hvorunder det tilsvarende sagsområde i Danmark henhører, hjemmestyret bistand  \r\n\r\n med regelfastsættelse og løsning af administrative spørgsmål, såfremt  \r\n\r\n hjemmestyret anmoder herom. </P>  \r\n\r\n<P CLASS=STK> <I>Stk. 2. </I> Ministeriet for Grønland skal af vedkommende  \r\n\r\n fagministerium underrettes om bistand, der ydes hjemmestyret til indførelse  \r\n\r\n af nye eller ændring af bestående ordninger af mere principiel karakter. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Forelæggelse af sager for Grønlands Hjemmestyre  \r\n\r\n foretages af Ministeriet for Grønland, medmindre andet er aftalt mellem  \r\n\r\n Ministeriet for Grønland og det ministerium, der i øvrigt behandler sagen.  \r\n\r\n</P>  \r\n\r\n<P CLASS=STK> <I>Stk. 2. </I> I sager, der vedrører forholdet til udlandet,  \r\n\r\n herunder sager vedrørende EF, skal det ministerium, der i øvrigt behandler  \r\n\r\n sagen, påse, at der under internationale forhandlinger tages forbehold for  \r\n\r\n Grønland med henblik på sagens eventuelle forelæggelse for Grønlands  \r\n\r\n Hjemmestyre. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved hjemmestyrets indførelse blev etableret en  \r\n\r\n fælles beslutningskompetence (vetoret) for rigsmyndighederne og hjemmestyret  \r\n\r\n vedrørende ikke-levende ressourcer i Grønland (mineralske råstoffer og  \r\n\r\n vandkraft). Den centrale administration på dette område varetages af den ved  \r\n\r\n lov nr. 585 af 29. november 1978 oprettede råstofforvaltning under ministeren  \r\n\r\n for Grønland. Råstofforvaltningen er endvidere sekretariat for det ved samme  \r\n\r\n lov oprettede dansk/grønlandske fællesråd vedrørende mineralske råstoffer.  \r\n\r\n</P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ministeren for Grønland koordinerer  \r\n\r\n personalepolitikken for det personale, rigsmyndighederne beskæftiger i  \r\n\r\n Grønland, og har ansvaret for løn- og ansættelsesvilkår for dette personale.  \r\n\r\n</P>  \r\n\r\n<P CLASS=STK> <I>Stk. 2. </I> Ministeren varetager sit ansvar for løn- og  \r\n\r\n ansættelsesvilkår gennem sin repræsentation i bestyrelsen for det ved lov nr.  \r\n\r\n 182 af 14. maj 1980 oprettede offentlige aftalenævn, der indgår kollektive  \r\n\r\n aftaler og overenskomster m.v. for rigsmyndighedernes, Grønlands Hjemmestyres  \r\n\r\n og de grønlandske kommuners personale i Grønland. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Statsministeriets cirkulære nr. 225 af 28.  \r\n\r\n oktober 1974 om sager vedrørende Grønland ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 18. august 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>ANKER JØRGENSEN </P>  \r\n\r\n<P CLASS=MINISTER ALIGN=RIGHT>/Inger Skydsgaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/1981"
        },
        {
            "displayName": "Accession",
            "displayValue": "C19810016609"
        },
        {
            "displayName": "Entydig dokumentidentifikation",
            "displayValue": "CM004505"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/03/2015"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "18/08/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Ministeriet for Grønland"
        },
        {
            "displayName": "Ressortministeriets journalnummer",
            "displayValue": "Statsmin. j. nr. 15-04"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}