{
    "id": 164028,
    "title": "Cirkulære om sikring af bæredygtigt træ i statens aftaler om vareindkøb, tjenesteydelser og bygge- og anlægsarbejder\\n(Til samtlige ministerier med tilhørende institutioner)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9466 af 25/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om sikring af bæredygtigt træ i statens aftaler om vareindkøb, tjenesteydelser og bygge- og anlægsarbejder</p>\r\n<p class=\"UnderTitel2\">(Til samtlige ministerier med tilhørende institutioner)</p>\r\n<p class=\"Indledning2\">Regeringen har i Strategi for intelligent offentligt indkøb (Oktober 2013) besluttet, at den vil sikre, at der indkøbes dokumenterbart bæredygtigt træ ved indkøb af træ og træbaserede varer i staten samt ved brug af træ til statslige bygge- og anlægsarbejder. Som led i udmøntningen heraf har Miljøministeriet i samarbejde med Finansministeriet fastlagt nedenstående regler for staten. Samtidig er udgivet Vejledning om sikring af bæredygtigt træ i offentlige aftaler om vareindkøb, tjenesteydelser og bygge- og anlægsarbejder.</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde og definitioner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Cirkulæret finder anvendelse ved statens indgåelse af aftaler om vareindkøb, tjenesteydelser og bygge- og anlægsarbejder, hvori indgår køb eller brug af træprodukter som nærmere afgrænset i § 3, stk. 1, nr. 3.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Cirkulæret finder dog ikke anvendelse ved indkøb og brug af produkter til energifremstilling.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Cirkulæret gælder for samtlige ministerier og andre statslige institutioner under ministrenes instruktionsbeføjelser.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> De omfattede institutioner er ansvarlige for gennemførslen af cirkulærets bestemmelser, herunder organisering af indsatsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I dette cirkulære forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Træ: Træ og andet materiale, der er fremstillet af træ, herunder træbaserede fibre i plader, papirprodukter mv.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Bæredygtigt træ: Bæredygtigt træ som defineret i Vejledning om sikring af bæredygtigt træ i offentlige aftaler om vareindkøb, tjenesteydelser og bygge- og anlægsarbejder.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Træprodukter: Produkter af en eller flere af nedenstående kategorier, hvori træ udgør en væsentlig del:</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Lita\">a)</span> Råtræ, savet træ, plader af træ og andre halvfabrikata og varer af træ.</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Litb\">b)</span> Møbler.</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Litc\">c)</span> Kontorartikler.</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Litd\">d)</span> Kopi- og printerpapir og tryksager.</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk1_Num3_Lite\">e)</span> Andet papir og pap og varer deraf.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Forpligtelser</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Når der gennemføres udbud eller indhentes tilbud på aftaler om indkøb af træprodukter, skal der stilles mindstekrav om, at træ i træprodukterne er fremstillet af bæredygtigt træ.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Når der gennemføres udbud eller indhentes tilbud på aftaler om tjenesteydelser eller bygge- og anlægsarbejder, skal der stilles mindstekrav om, at træ i træprodukter, der som led i ydelsen eller arbejdet leveres til staten eller kommer til at indgå i byggeri eller andre anlæg, som staten ejer eller overtager ejerskabet til, er fremstillet af bæredygtigt træ.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Når der gennemføres udbud eller indhentes tilbud på aftaler om tjenesteydelser eller bygge- og anlægsarbejder, skal det herudover indgå i indkøbsovervejelsen, at træ i træprodukter, der i væsentligt omfang bruges af tilbudsgiveren som led i ydelsen eller arbejdet, herunder eksempelvis i afstivningsbrædder til større bygge- og anlægsarbejder, flyttekasser til flytteydelser mv., bør være fremstillet af bæredygtigt træ.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Når der uden forudgående udbud eller indhentning af tilbud indgås aftaler om vareindkøb, tjenesteydelser eller bygge- og anlægsarbejder, hvori indgår køb eller brug af træprodukter, skal det indgå i indkøbsovervejelsen, at træet i træprodukterne bør være fremstillet af bæredygtigt træ.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Mindstekravene i § 4, stk. 1 og 2, kan begrænses til alene at omfatte en nærmere specificeret gruppe af træprodukter eller eventuelt helt fraviges, hvis det på baggrund af en forudgående konkret markedsvurdering vurderes, at en anvendelse af mindstekravet for alle relevante træprodukter vil</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> medføre uforholdsmæssigt store økonomiske eller administrative byrder for de udbydende institutioner at gennemføre,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> hæmme konkurrencen betydeligt blandt de potentielle udbydere, eller</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> gøre det særligt vanskeligt at skaffe bestemte træprodukter.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Hvis mindstekravet i § 4, stk. 1 eller 2, fraviges helt eller delvist i medfør af stk. 1, skal det indgå i tilbudsevalueringen, at træ i træprodukter, som undtages fra mindstekravet, er fremstillet af bæredygtigt træ.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Stk. 2 gælder ikke for mindre kontrakter eller kontrakter, hvor mængden af træ udgør en ubetydelig del af den samlede anskaffelse, hvis en sådan fremgangsmåde vil være forbundet med uforholdsmæssigt store økonomiske eller administrative byrder for de udbydende institutioner.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ved indgåelse af aftaler om vareindkøb, tjenesteydelser og bygge- og anlægsarbejder, hvori der i medfør af § 4, stk. 1-4, eller § 5, stk. 1 og 2, indgår mindstekrav om, ønsker om eller lægges vægt på, at træ i træprodukter er fremstillet af bæredygtigt træ, skal det fremgå af det relevante udbudsmateriale og af indgåede konktrakter, hvordan leverandøren kan dokumentere dette.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Af indgåede kontrakter skal det tillige fremgå, at leverandøren efter nærmere bestemmelser, der fastsættes i de enkelte kontrakter, på forlangende skal kunne levere dokumentation, jf. stk. 1.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttrædelses- og overgangsbestemmelser</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Cirkulæret træder i kraft den 1. juli 2014, jf. dog stk. 2 og 3. Cirkulæret gælder for aftaler, der indgås fra ikrafttrædelsen, dog ikke aftaler, der indgås på baggrund af udbudsmateriale udsendt før ikrafttrædelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> For produkter omfattet af § 3, stk. 1, nr. 3, litra b-d, finder cirkulæret anvendelse for produkter, der leveres fra den 1. januar 2015.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> For produkter omfattet af § 3, stk. 1, nr. 3, litra a og e, finder cirkulæret anvendelse for produkter, der leveres eller anvendes i byggeri eller andre anlæg fra den 1. januar 2016.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Cirkulæret gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 25. juni 2014</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ Sven Koefoed-Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2014"
        },
        {
            "displayName": "Accession",
            "displayValue": "C20140946609"
        },
        {
            "displayName": "Entydig dokumentidentifikation",
            "displayValue": "AL003009"
        },
        {
            "displayName": "Dato for førstegangsindlæggelse",
            "displayValue": "01/07/2014"
        },
        {
            "displayName": "Dato for indlæggelse",
            "displayValue": "19/07/2014"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9466"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "25/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Naturstyrelsen, j.nr. NST-044-00944"
        },
        {
            "displayName": "Stikord",
            "displayValue": "bæredygtig skovdrift, bæredygtigt træ, indkøb, offentligt indkøb"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}