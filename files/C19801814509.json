{
    "id": 62442,
    "title": "Statsskattedirektoratets cirkulære vedr. Retningslinier for behandling af sager om overtrædelse af skattekontrollovens § 13 (bødesager) (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18145 af 25/06/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n Retningslinier for behandling af sager om overtrædelse af skattekontrollovens  \r\n\r\n § 13 (bødesager) (*1) </H1>  \r\n\r\n<P></P>  \r\n\r\n<BR>  \r\n\r\n<P>SD-cirkulære 1977-12 (bødecirkulæret) indeholder regler for administrative  \r\n\r\n bødefastsættelser for overtrædelser af skattekontrollovens § 13. </P>  \r\n\r\n<P>I tilslutning hertil har ligningsrådet med skattedepartementets  \r\n\r\n tiltrædelse fastsat følgende supplerende retningsinier for behandling af  \r\n\r\n disse sager. </P>  \r\n\r\n<P CLASS=PUNKT> <B>1.</B> Overtrædelser af skattekontrollovens § 13 er kun  \r\n\r\n strafbare, hvis der foreligger et forsætligt eller groft uagtsomt forhold.  \r\n\r\n Simpel uagtsomhed, der kan defineres som tilsidesættelse af almindelig  \r\n\r\n agtpågivenhed, er straffri. Skattemyndighederne har bevisbyrden for, at der  \r\n\r\n foreligger et strafbart forhold. Såfremt der er tvivl herom, skal enhver  \r\n\r\n berettiget tvivl komme skatteyderen til gode. Hvis der foreligger berettiget  \r\n\r\n tvivl, skal bødekrav ikke rejses. Er der tvivl om, hvorvidt der foreligger et  \r\n\r\n forsætligt eller alene groft uagtsomt forhold, skal tvivlen på samme vis  \r\n\r\n komme skatteyderen til gode, hvilket må iagttages ved bevisbedømmelsen. </P>  \r\n\r\n<P CLASS=PUNKT> <B>2.</B> Hvor det drejer sig om relativt ubetydelige  \r\n\r\n indkomstdifferencer, har domstolene i stigende grad henført  \r\n\r\n skatteunddragelser, der af skattemyndighederne har været anset som  \r\n\r\n forsætlige, til grov uagtsomhed. Der vil derfor, hvor forholdene ved  \r\n\r\n unddragelsen taler for, at der ikke foreligger et åbenbart forsætligt  \r\n\r\n forhold, og hvor indtægtsdifferencen ikke overstiger 10.000 kr., være en  \r\n\r\n formodning for, at der alene kan statueres grov uagtsomhed, og der beregnes  \r\n\r\n bøde efter denne sats. </P>  \r\n\r\n<P CLASS=PUNKT> <B>3.</B> I alle ikke helt ubetydelige regnskabssager skal  \r\n\r\n der udfærdiges en revisionsrapport, hvori der redegøres for den talmæssige  \r\n\r\n regulering, og rapporten skal være bilagt bevisligheder for de foreslåede  \r\n\r\n korrektioner. Skatteyderen skal have lejlighed til at komme med bemærkninger  \r\n\r\n til rapporten. </P>  \r\n\r\n<P CLASS=PUNKT> <B>4.</B> Ved fastsættelsen af bøden kan der tages hensyn til  \r\n\r\n følgende i straffeloven nævnte nedsættelsesgrunde: a. Når skatteyderen har  \r\n\r\n handlet i undskyldelig uvidenhed om eller undskyldelig misforståelse af  \r\n\r\n retsregler, der forbyder eller påbyder handlingens foretagelse. Straffen kan  \r\n\r\n under i øvrigt formildende omstændigheder helt bortfalde, straffelovens § 84,  \r\n\r\n stk. 1, nr. 3, jf. stk. 2. b. Når skatteyderen, efter at den strafbare  \r\n\r\n handling er fuldbyrdet, frivilligt har afværget den af hans handling flydende  \r\n\r\n fare. Straffen kan også her under i øvrigt formildende omstændigheder helt  \r\n\r\n bortfalde, straffelovens § 84, stk. 1, nr. 6, jf. stk. 2. c. Når  \r\n\r\n skatteyderen, efter at den strafbare handling er fuldbyrdet, fuldtud har  \r\n\r\n genoprettet den ved gerningen forvoldte skade, straffelovens § 84, stk. 1,  \r\n\r\n nr. 7. Bestemmelsen kan især få betydning ved forskydningsdifferencer, hvor  \r\n\r\n differencen efterfølgende er taget til indtægt. d. Når skatteyderen i øvrigt  \r\n\r\n frivilligt har bestræbt sig for at forebygge fuldbyrdelsen eller genoprette  \r\n\r\n den ved gerningen forvoldte skade, straffelovens § 84, stk. 1, nr. 8. Denne  \r\n\r\n bestemmelse kan også især få betydning ved forskydningsdifferencer, hvor  \r\n\r\n differencen efterfølgende delvis er taget til indtægt. e. Når skatteyderen  \r\n\r\n frivilligt har angivet sig selv og aflagt fuldstændig tilståelse  \r\n\r\n (selvmeldersituationen), straffelovens § 84, stk. 1, nr. 9. Ifølge  \r\n\r\n bødecirkulæret skal bøden nedsættes til en trediedel. Ved en af østre  \r\n\r\n landsret den 26. november 1979 afsagt dom har retten pålagt  \r\n\r\n anklagemyndigheden bevisbyrden for, at den pågældende skatteyder ikke var  \r\n\r\n selvmelder. I konsekvens af denne dom må det antages, at det påhviler  \r\n\r\n skattemyndighederne at påvise, at skatteyderens henvendelse ikke er sket  \r\n\r\n frivilligt. f. Ved bødefastsættelsen skal der tillige tages hensyn til  \r\n\r\n lovovertrædelsens grovhed og til oplysninger om skatteyderens person,  \r\n\r\n herunder om hans almindelige personlige og sociale forhold, hans forhold før  \r\n\r\n og efter gerningen samt hans bevæggrunde til denne, straffelovens § 80, stk.  \r\n\r\n 1. Herunder falder f.eks. ung alder, jf. også straffelovens § 84, stk.1,  \r\n\r\n nr.2, samt høj alder, jf. nedenfor under 5. Der kan også tages hensyn til  \r\n\r\n skatteyderens uddannelse, regnskabsmæssige indsigt samt sociale niveau. g.  \r\n\r\n Endelig kan der ved bødefastsættelsen tages hensyn til skatteyderens  \r\n\r\n betalingsevne, straffelovens § 51, stk. 3. </P>  \r\n\r\n<P CLASS=PUNKT> <B>5.</B> Ifølge bødecirkulærets punkt 9 kan sager mod  \r\n\r\n skatteydere, der har gjort sig skyldige i forsætlige forhold, og hvor den  \r\n\r\n unddragne statsskat overstiger 15.000 kr., afsluttes administrativt, såfremt  \r\n\r\n den pågældendes alder eller sygdom gør det overvejende sandsynligt, at en  \r\n\r\n eventuel idømt frihedsstraf ikke kommer til afsoning. I tilslutning til denne  \r\n\r\n bestemmelse vil alle sager, hvor skatteydere er fyldt 70 år ved sagens  \r\n\r\n afslutning, kunne afsluttes administrativt med en bøde på 2 gange den  \r\n\r\n unddragne skat. Foreligger der alene grov uagtsomhed, kan normalbøden på 1,50  \r\n\r\n gang nedsættes til 1 gang. </P>  \r\n\r\n<P CLASS=PUNKT> <B>6.</B> Vedrører en bødesag alene forhold, der ved sagens  \r\n\r\n afslutning er ældre end 5 år, kan bøden nedsættes til halvdelen af normal  \r\n\r\n bøde eller eventuelt under særligt formildende omstændigheder helt bortfalde.  \r\n\r\n</P>  \r\n\r\n<P>Hans Westerberg </P>  \r\n\r\n<P>Paul Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 25-1980"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801814509"
        },
        {
            "displayName": "Entydig dokumentidentifikation",
            "displayValue": "CM021451"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18145"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "25/06/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.NR. 0241-1-1980 AFD: Kontrol KONTOR: 2. kontrolkt."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}