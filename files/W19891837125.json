{
    "id": 36927,
    "title": "Begrænset skattepligt - fri bil. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18371 af 18/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landsskatteretten ændrede en bindende forhåndsbesked, idet en  \r\n\r\n naturalydelse i form af fri bil til rådighed ikke fandtes omfattet af de  \r\n\r\n indkomstarter, der er undergivet begrænset skattepligt i henhold til  \r\n\r\n kildeskattelovens § 2, stk. 1 a. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Begrænset skattepligt - fri bil. (* 1) </H1>  \r\n\r\n<P></P>  \r\n\r\n<P>Direktør A klagede over den af Ligningsrådet afgivne bindende  \r\n\r\n forhåndsbesked, hvorefter han måtte anses begrænset skattepligtig af værdien  \r\n\r\n af at have en fri firmavogn stillet til rådighed, samt over afgørelsen af  \r\n\r\n beregningsgrundlaget, der skulle anvendes ved opgørelsen af den  \r\n\r\n skattepligtige værdi af det omhandlede gode, når firmavognen var  \r\n\r\n indregistreret i udlandet. </P>  \r\n\r\n<P>Ligningsrådet havde anset kildeskattelovens § 2, stk. 1 a, anvendelig på  \r\n\r\n forholdet, og havde tillige fundet, at den skattepligtige værdi skulle  \r\n\r\n beregnes på grundlag af værdien for en tilsvarende vogn indregistreret i  \r\n\r\n Danmark. Der var herved henvist til SD-cirkulære 1987-32. </P>  \r\n\r\n<P>Det var oplyst, at klageren, som var bosiddende i Vesttyskland, var  \r\n\r\n beskæftiget som direktør for et dansk selskab i Sønderjylland. Klageren var  \r\n\r\n følgelig begrænset skattepligtig i Danmark af den fra selskabet udbetalte løn  \r\n\r\n ifølge kildeskattelovens § 2, stk. 1 a. </P>  \r\n\r\n<P>Klagerens revisor påstod over for Landsskatteretten, at der ikke var  \r\n\r\n hjemmel til beskatning af værdien af fri firmavogn i medfør af bestemmelsen i  \r\n\r\n kildeskattelovens § 2, stk. 1 a. Revisoren gjorde gældende, at der var tale  \r\n\r\n om en naturalydelse, som måtte betragtes som B-indkomst. Denne ydelse kunne  \r\n\r\n ikke undergives begrænset skattepligt i medfør af kildeskattelovens § 2, stk.  \r\n\r\n 1 a, sammenholdt med samme lovs § 43, stk. 1, idet disse bestemmelser alene  \r\n\r\n omhandlede A-indkomst. </P>  \r\n\r\n<P>Endvidere fandt revisoren, at beregningsgrundlaget ifølge det pågældende  \r\n\r\n cirkulære var bilens nyværdi eller eventuelt dennes fakturapris, hvorfor  \r\n\r\n Ligningsrådets udtalelse ikke var i overensstemmelse med det nævnte  \r\n\r\n cirkulære, 1987-32. </P>  \r\n\r\n<P>Landsskatteretten udtalte, at reglerne om begrænset skattepligt i  \r\n\r\n kildeskattelovens § 2, stk. 1 a, omfatter vederlag i penge, herunder fri kost  \r\n\r\n og logi, for personligt arbejde i tjenesteforhold, jf. kildeskattelovens §  \r\n\r\n 43, stk. 1. Andre naturalydelser end fri kost og logi kunne ikke anses  \r\n\r\n omfattet af bestemmelsen. Det omhandlede gode (fri firmavogn) fandtes  \r\n\r\n følgelig ikke at falde ind under de indkomstarter, som omfattes af  \r\n\r\n kildeskattelovens § 2, stk. 1 a, og klageren kunne derfor ikke anses  \r\n\r\n begrænset skattepligtig her til landet af den nævnte ydelse. Retten fandt  \r\n\r\n herefter ikke anledning til at tage stilling til spørgsmålet om  \r\n\r\n beregningsgrundlaget. </P>  \r\n\r\n<P>LV 1988, DA 2.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 8, side 612."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891837125"
        },
        {
            "displayName": "Entydig dokumentidentifikation",
            "displayValue": "CA004862"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18371"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "18/05/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-4-298."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}