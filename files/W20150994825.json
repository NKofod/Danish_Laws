{
    "id": 172759,
    "title": "Arbejdsmiljøklagenævnet vurderer, at virksomheden er rette modtager af Arbejdstilsynets påbud, og fastholder Arbejdstilsynets strakspåbud om, at standse arbejdet med påfyldning af grus på byggeplads.",
    "documentTypeId": "240",
    "isSagsforlobPeriodValid": true,
    "shortName": "KEN nr 9948 af 27/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet vurderer, at virksomheden er rette modtager af Arbejdstilsynets påbud, og fastholder Arbejdstilsynets strakspåbud om, at standse arbejdet med påfyldning af grus på byggeplads.</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg på en byggeplads, hvor der samme dag var sket en arbejdsulykke. Virksomheden var ved at fylde grus i en udgravning, da ulykken skete.</p>\r\n   <p class=\"TekstGenerel\">Arbejdstilsynet konstaterede, at et asfaltområde inklusiv underliggende jordlag var brækket af/styrtet ned i udgravningen, og en minidumper lå på taget i udgravningen. Arbejdstilsynet konstaterede videre, at det øverste jordlag under asfalten var grus, og at der stak gravede ledninger ud halvvejs nede i udgravningen.</p>\r\n   <p class=\"TekstGenerel\">Arbejdstilsynet fik oplyst, at minidumperen kørte langs med kanten af udgravningen, når der skulle læsses af.</p>\r\n   <p class=\"TekstGenerel\">Arbejdstilsynet afgav strakspåbud om, at virksomheden skulle standse arbejdet med påfyldning af grus indtil risiko for sammenstyrtning af jorden var effektivt sikret.</p>\r\n   <p class=\"TekstGenerel\">Virksomheden anførte i klagen, at virksomheden ikke har det praktiske og juridiske ansvar for, at risiko for sammenstyrtning var fornødent imødegået.</p>\r\n   <p class=\"TekstGenerel\">Et enigt Arbejdsmiljøklagenævn vurderede, at virksomheden var rette modtager af afgørelsen, da virksomheden skal sørge for, at arbejdsforholdene er sikkerheds- og sundhedsmæssigt fuldt forsvarlige for virksomhedens egne ansatte.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud. Nævnet lagde vægt på, at der var en overhængende, betydelig fare ved arbejdet med påfyldning af grus på byggepladsen, da der var risiko for nedskridning af jordlagene i udgravningen med alvorlig personskade til følge.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. februar 2015 behandlet [navn udeladt]s klage over Arbejdstilsynets afgørelse af 17. september 2014 med påbud om straks at standse arbejdet med påfyldning af grus, indtil risiko for sammenstyrtning af jorden er effektivt sikret.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E R</p>\r\n<p class=\"NormalInd\">Arbejdsmiljøklagenævnet vurderer, at [navn udeladt] er rette modtager af afgørelsen.</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 17. september 2014 med påbud om at [navn udeladt] straks skulle standse arbejdet med påfyldning af grus på byggepladsen [adresse udeladt], indtil risiko for sammenstyrtning af jorden var effektivt sikret.</p>\r\n<p class=\"Overskriftsnummer2\">B E G R U N D E L S E R</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Rette modtager af afgørelsen:</span>\r\n</p>\r\n<p class=\"NormalInd\">[Navn udeladt] har i klagen anført, at virksomheden ikke har det praktiske og juridiske ansvar for, at risiko for sammenstyrtning var fornødent imødegået. Det indgik ikke i virksomhedens kontrakt med hovedentreprenøren, at virksomheden skulle forestå sikringen af udgravningen i enhver henseende.</p>\r\n<p class=\"NormalInd\">Arbejdsmiljøklagenævnet vurderer, at [navn udeladt] er rette modtager af afgørelsen, da virksomheden skal sørge for, at arbejdsforholdene er sikkerheds- og sundhedsmæssigt fuldt forsvarlige for virksomhedens egne ansatte.</p>\r\n<p class=\"NormalInd\">Nævnet lægger til grund, at [navn udeladt] egne ansatte var i færd med at fylde grus omkring de pæle, der er rammet i udgravningen, da arbejdsulykken skete.</p>\r\n<p class=\"NormalInd\">Det fremgår af arbejdsmiljøloven, at arbejdsgiveren skal sørge for, at arbejdsforholdene er sikkerheds- og sundhedsmæssigt fuldt forsvarlige.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Påbud om straks at standse arbejdet med påfyldning af grus indtil risiko for sammenstyrtning af jorden var effektivt sikret:</span>\r\n</p>\r\n<p class=\"NormalInd\">Arbejdsmiljøklagenævnet lægger vægt på, at der var en overhængende, betydelig fare ved arbejdet med påfyldning af grus på byggepladsen [adresse udeladt], da der var risiko for nedskridning af jordlagene i udgravningen med alvorlig personskade til følge.</p>\r\n<p class=\"NormalInd\">Nævnet lægger herved vægt på, at Arbejdstilsynet på tilsynstidspunktet konstaterede, at det øverste jordlag under asfalten er grus, hvorfor underlaget ikke var stabilt at køre på.</p>\r\n<p class=\"NormalInd\">Nævnet lægger desuden vægt på, at Arbejdstilsynet fik oplyst, at minigraveren blev anvendt langs med kanten af udgravningen, samt at der ikke var opsat passende skråningsanlæg, brug af afstivning eller anden egnet foranstaltning ved kanten af udgravningen, der var 2,1-2,2 meter dyb.</p>\r\n<p class=\"NormalInd\">Nævnet lægger endvidere vægt på, at Arbejdstilsynet konstaterede, at et asfaltområde inklusiv underliggende jordlag var brækket af/styrtet ned i udgravningen, og at en minidumper var faldet ned i udgravningen og lå med bunden i vejret.</p>\r\n<p class=\"NormalInd\">Det fremgår af arbejdsmiljøloven, at såfremt Arbejdstilsynet skønner det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder at de tilstedeværende øjeblikkeligt fjerner sig fra farezonen, eller at arbejde i øvrigt standses.</p>\r\n<p class=\"NormalInd\">Det fremgår i øvrigt af reglerne om risiko for nedstyrtning, nedskridning og fald, m.v., at jordarbejde skal udføres med passende skråningsanlæg eller brug af afstivning eller anden egnet foranstaltning, så fare for jordskred er effektivt imødegået.</p>\r\n<p class=\"NormalInd\">Foranstaltningerne skal træffes under hensyn til jordens beskaffenhed, f.eks. nærliggende ældre udgravninger med løsere fyld, samt påvirkninger fra vejrliget. Der skal desuden tages hensyn til særlige belastninger tæt på udgravningen eller aktiviteter i området, der kan bevirke rystelser.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"NormalInd\">Om Arbejdstilsynets ret til at standse arbejdet</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 2, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">Om arbejdsgivers ansvar</p>\r\n<p class=\"Liste1\">\r\n   <span class=\"Liste1Nr\">•</span> § 15, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">Om risiko for nedstyrtning, nedskridning og fald m.v.</p>\r\n<p class=\"Liste1\">\r\n   <span class=\"Liste1Nr\">•</span> § 34, stk. 1, og 2, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"TabelTekst\">Kopi til</p>\r\n<p class=\"TabelTekst\">[Adressater udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p class=\"Liste1\">\r\n   <span class=\"Liste1Nr\">1.</span> at de tilstedeværende øjeblikkeligt fjerner sig fra farezonen,</p>\r\n<p class=\"Liste1\">\r\n   <span class=\"Liste1Nr\">2.</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n<p class=\"Liste1\">\r\n   <span class=\"Liste1Nr\">3.</span> at arbejde i øvrigt standses.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 4</p>\r\n<p class=\"Overskriftsnummer1\">Risiko for nedstyrtning, nedskridning og fald m.v.</p>\r\n<p class=\"Overskriftsnummer1\">Udgravninger og jordarbejde m.v.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 34.</span> Jordarbejde, herunder udgravning til byggegruber, rør, kabler m.v., skal udføres med passende skråningsanlæg eller brug af afstivning eller anden egnet foranstaltning, så fare for jordskred er effektivt imødegået.</p>\r\n<p class=\"NormalInd\">\r\n   <span class=\"Italic\">Stk. 2.</span> Foranstaltningerne skal træffes under hensyn til jordens beskaffenhed, f.eks. nærliggende ældre udgravninger med løsere fyld, samt påvirkninger fra vejrliget. Der skal desuden tages hensyn til særlige belastninger tæt på udgravningen eller aktiviteter i området, der kan bevirke rystelser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/2015"
        },
        {
            "displayName": "Accession",
            "displayValue": "W20150994825"
        },
        {
            "displayName": "Entydig dokumentidentifikation",
            "displayValue": "BE006322"
        },
        {
            "displayName": "Dato for indlæggelse",
            "displayValue": "21/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9948"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/02/2015"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2014-6033-65081 og 2015-6199-05409"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}