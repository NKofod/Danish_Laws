{
    "id": 37170,
    "title": "Virksomhedsoverdragelse - afskrivning - goodwill (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18746 af 12/10/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved overtagelse af medejerens andel af en virksomhed skulle køberen i  \r\n\r\n 5 år betale en nærmere angivet - faldende - procent af overskuddet, dog max.  \r\n\r\n 45.000 kr. årlig, til sælgeren. Der blev alene godkendt afskrivning på den  \r\n\r\n kapitaliserede værdi heraf som goodwill og ikke fradrag af de årlige ydelser  \r\n\r\n som løbende ydelser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Virksomhedsoverdragelse - afskrivning - goodwill  \r\n\r\n (* 1) </H1>  \r\n\r\n<P></P>  \r\n\r\n<P>LSR 1988-6-526 af 12. oktober 1988. </P>  \r\n\r\n<P>Tandtekniker A klagede over, at skatterådet for indkomstårene 1983 og 1984  \r\n\r\n ikke havde godkendt hendes fradrag for betaling af en overskudsanpart til en  \r\n\r\n tidligere medejer som fradrag for løbende ydelser. </P>  \r\n\r\n<P>Det var oplyst, at klageren med virkning fra den 1. januar 1978 havde købt  \r\n\r\n halvparten i en tandteknikervirksomhed, hvorefter klageren og den tidligere  \r\n\r\n ejer i fællesskab havde drevet virksomheden videre. 1følge den indgåede  \r\n\r\n aftale havde klageren ret og pligt til pr. 1. januar 1983 at købe medejerens  \r\n\r\n halvdel af virksomheden, idet hun skulle betale sælgeren og/eller dennes  \r\n\r\n ægtefælle (enke) en overskudsandel for tiden fra den 1. januar 1983 til den  \r\n\r\n 31. december 1987. Overskudsandelen skulle i 1983 og 1984 udgøre 34%, i 1985  \r\n\r\n og 1986 30% og i 1987 25%, men således, at den ikke i noget år kunne  \r\n\r\n overstige 45.000 kr. </P>  \r\n\r\n<P>Klageren havde pr. 1. januar 1983 erhvervet den anden halvpart af  \r\n\r\n tandteknikervirksomheden, og havde for indkomstårene 1983 og 1984 foretaget  \r\n\r\n fradrag for den betalte overskudsandel på 45.000 kr. Klageren havde samtidig  \r\n\r\n kapitaliseret værdien af goodwill for årene 1983-1987 inklusive (5 x 45.000  \r\n\r\n kr.), eller i alt 225.000 kr., hvorpå der var foretaget afskrivning med 15%,  \r\n\r\n eller med 33.750 kr. pr.år. </P>  \r\n\r\n<P>Skattemyndighederne havde i overensstemmelse med princippet i den i  \r\n\r\n Meddelelser fra Landsskatteretten 1957 nr. 25 offentliggjorte kendelse været  \r\n\r\n af den opfattelse, at der reelt var tale om en afdragsvis erlagt goodwill,  \r\n\r\n der var fikseret til 225.000 kr., omend med en teoretisk mulighed for, at  \r\n\r\n beløbet ikke fuldt ud ville komme til udbetaling. Klageren var derfor alene  \r\n\r\n anset for berettiget til at foretage afskrivning på goodwill med det foran  \r\n\r\n nævnte beløb, hvorimod fradrag ikke var godkendt for betalingen af beløbet på  \r\n\r\n 45.000 kr. årligt. </P>  \r\n\r\n<P>Klagerens advokat gjorde gældende, at klageren, udover det godkendte  \r\n\r\n fradrag for afskrivning på goodwill, måtte anses for berettiget til at  \r\n\r\n foretage fradrag for overskudsandel på 45.000 kr. i medfør af ligningslovens  \r\n\r\n § 14, stk. 2 og stk. 4, som en løbende ydelse. </P>  \r\n\r\n<P>Advokaten anførte til støtte herfor, at den nævnte landsskatteretskendelse  \r\n\r\n ikke kunne anses som udtryk for gældende praksis. Han henviste bl.a. til  \r\n\r\n senere afgørelser, hvoraf det efter hans opfattelse kunne udledes, at der i  \r\n\r\n et tilfælde som det foreliggende både var ret til afskrivning og til fradrag  \r\n\r\n for løbende ydelser, hvilket også måtte anses for at være i overensstemmelse  \r\n\r\n med de nævnte lovbestemmelser. </P>  \r\n\r\n<P>Landsskatteretten fandt imidlertid ikke, at de af advokaten påberåbte  \r\n\r\n afgørelser var dækkende for det foreliggende tilfælde. Retten kunne derimod  \r\n\r\n tiltræde det af skattemyndighederne med støtte i afgørelsen, Meddelelser  \r\n\r\n 1957, nr. 25, anlagte synspunkt. </P>  \r\n\r\n<P>Den påklagede ansættelse blev herefter stadfæstet. </P>  \r\n\r\n<P>LV 1987, L 5.6.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 1, side 73 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881874625"
        },
        {
            "displayName": "Entydig dokumentidentifikation",
            "displayValue": "CA005105"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18746"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/10/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-6-526"
        },
        {
            "displayName": "Stikord",
            "displayValue": "AFSKRIVNING, GOODWILL, VIRKSOMHEDSOVERDRAGELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}