{
    "id": 70687,
    "title": "Bekendtgørelse af konventionen om fødevarehjælp 1980 ",
    "documentTypeId": "220",
    "isSagsforlobPeriodValid": false,
    "shortName": "BKI nr 30 af 09/03/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konventionen om fødevarehjælp  \r\n\r\n 1980 </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 13. juni 1980 har Danmark ratificeret den  \r\n\r\n i Washington den 30. april 1980 undertegnede konvention om fødevarehjælp  \r\n\r\n 1980, som har følgende ordlyd: </P>  \r\n\r\n<P>KONVENTION OM FØDEVAREHJÆLP 1980 </P>  \r\n\r\n<P>I. Del - Formål og definitioner </P>  \r\n\r\n<P> <I>Artikel I </I></P>  \r\n\r\n<P>Formål </P>  \r\n\r\n<P>Formålet med denne konvention er ved en fælles indsats fra det  \r\n\r\n internationale samfund at sikre den mængdemæssige opfyldelse af  \r\n\r\n Verdensfødevarekonferencens mål på mindst 10 millioner tons fødevarehjælp  \r\n\r\n årligt til udviklingslande i form af hvede og andre kornsorter, som er egnede  \r\n\r\n til menneskeligt forbrug, og efter de retningslinier, som er fastsat i denne  \r\n\r\n konvention. </P>  \r\n\r\n<P> <I>Artikel II </I></P>  \r\n\r\n<P>Definitioner </P>  \r\n\r\n<UL CLASS=PLAIN-LIST>  \r\n\r\n<LI>1) I denne konvention skal: </LI>  \r\n\r\n<LI>a) &#187;cif&#171; betyde omkostninger, forsikringer og fragt; </LI>  \r\n\r\n<LI>b) &#187;komite&#171; betyde komiteen for fødevarehjælp, til hvilken der  \r\n\r\n henvises i artikel V; </LI>  \r\n\r\n<LI>c) &#187;eksekutivsekretær&#171; betyde Det internationale Hvederåds  \r\n\r\n eksekutivsekretær; </LI>  \r\n\r\n<LI>d) &#187;fob&#171; betyde frit om bord; </LI>  \r\n\r\n<LI>e) &#187;korn&#171;, medmindre andet er anført, betyde hvede, byg, majs,  \r\n\r\n havre, rug, sorghum og ris eller heraf afledte produkter, herunder produkter,  \r\n\r\n der har undergået en videregående forarbejdning, således som disse defineres  \r\n\r\n i forretningsordenen og under forbehold af bestemmelserne i artikel III, stk.  \r\n\r\n 1; </LI>  \r\n\r\n<LI>f) &#187;medlem&#171; betyde en deltager i denne konvention; </LI>  \r\n\r\n<LI>g) &#187;sekretariat&#171; betyde Det internationale Hvederåds  \r\n\r\n sekretariat; </LI>  \r\n\r\n<LI>h) &#187;ton&#171; betyde 1.000 kilogram; </LI>  \r\n\r\n<LI>i) &#187;år&#171; betyde perioden fra den 1. juli til den 30. juni,  \r\n\r\n medmindre andet er anført. </LI>  \r\n\r\n<LI>2) Enhver henvisning i denne konvention til en &#187;regering&#171; eller  \r\n\r\n til &#187;regeringer&#171; skal opfattes som omfattende en henvisning til Det  \r\n\r\n europæiske økonomiske Fællesskab (i det følgende benævnt EØF). Tilsvarende  \r\n\r\n skal enhver henvisning i denne konvention til &#187;undertegnelse&#171; eller  \r\n\r\n til &#187;deponering af ratifikations-, accept- eller  \r\n\r\n godkendelsesinstrumenter&#171; eller til et  \r\n\r\n &#187;tiltrædelsesinstrument&#171; eller til en &#187;erklæring om foreløbig  \r\n\r\n anvendelse&#171; fra en regering opfattes for EØFs vedkommende som omfattende  \r\n\r\n undertegnelse eller erklæring om foreløbig anvendelse på EØFs vegne ved dets  \r\n\r\n kompetente myndighed og deponeringen af det instrument, der i henhold til  \r\n\r\n EØFs institutionelle procedure kræves for indgåelse af en international  \r\n\r\n aftale. </LI>  \r\n\r\n</UL>  \r\n\r\n<P>II. Del - Hovedbestemmelser </P>  \r\n\r\n<P> <I>Artikel III </I></P>  \r\n\r\n<P>International fødevarehjælp </P>  \r\n\r\n<UL CLASS=PLAIN-LIST>  \r\n\r\n<LI>1) Medlemmerne af denne konvention er enige om at yde fødevarehjælp til  \r\n\r\n udviklingslandene i form af korn, som defineret i artikel II, stk. 1 e, egnet  \r\n\r\n til menneskeligt forbrug og af en antagelig type og kvalitet, eller  \r\n\r\n tilsvarende kontante beløb svarende til de årlige minimumsmængder, der er  \r\n\r\n anført i stk. 3 nedenfor. </LI>  \r\n\r\n<LI>2) Medlemmerne yder deres bidrag og modtagerlandene vurderer deres behov  \r\n\r\n i videst muligt omfang på grundlag af en forudgående planlægning, således at  \r\n\r\n modtagerlandene i deres udviklingsprogrammer vil kunne tage hensyn til det  \r\n\r\n sandsynlige omfang af den fødevarehjælp de vil modtage hvert år i henhold til  \r\n\r\n denne konvention. Endvidere bør medlemmerne i det omfang, det er muligt,  \r\n\r\n oplyse om størrelsen af de bidrag, der vil blive ydet i form af gaver. </LI>  \r\n\r\n<LI>3) Det årlige minimumsbidrag for hvert medlem til opnåelse af målet i  \r\n\r\n artikel I er som følger:  \r\n\r\n<PRE>  \r\n\r\n Medlem                        Tons  \r\n\r\n Amerikas  \r\n\r\n   forenede Stater .....  4.470.000  \r\n\r\n Argentina .............     35.000  \r\n\r\n Australien ............    400.000  \r\n\r\n Canada ................    600.000  \r\n\r\n Det europæiske  \r\n\r\n   økonomiske  \r\n\r\n   Fællesskab og dets  \r\n\r\n   medlemsstater .......  1.650.000  \r\n\r\n Finland ...............     20.000  \r\n\r\n Japan .................    300.000  \r\n\r\n Norge .................     30.000  \r\n\r\n Schweiz ...............     27.000  \r\n\r\n Sverige ...............     40.000  \r\n\r\n Østrig ................     20.000  \r\n\r\n</PRE>  \r\n\r\n</LI>  \r\n\r\n<LI>4) Med henblik på denne konventions anvendelse skal ethvert medlem, som  \r\n\r\n har tiltrådt denne konvention i overensstemmelse med artikel XVI, stk. 2,  \r\n\r\n opføres i stk. 3 i denne artikel med angivelse af det pågældende lands  \r\n\r\n minimumsbidrag som fastsat i de relevante bestemmelser i artikel XVI. </LI>  \r\n\r\n<LI>5) I tilfælde af, at et medlem yder sit bidrag helt eller delvis i  \r\n\r\n kontante beløb, skal den mængde korn, der er fastsat for det pågældende  \r\n\r\n medlem, eller den del deraf, som ikke ydes i korn, vurderes på grundlag af de  \r\n\r\n gældende markedspriser for hvede. Med henblik herpå fastsætter komiteen  \r\n\r\n årligt den gældende markedspris for det følgende år på grundlag af den  \r\n\r\n månedlige gennemsnitspris på hvede i det forudgående kalenderår. Komiteen  \r\n\r\n udarbejder en forretningsorden med henblik på fastsættelse af den månedlige  \r\n\r\n gennemsnitspris på hvede. Ved fastsættelsen af den gældende markedspris tager  \r\n\r\n komiteen behørigt hensyn til enhver betydende forhøjelse eller formindskelse  \r\n\r\n af den årlige gennemsnitspris. </LI>  \r\n\r\n<LI>6) Komiteen fastsætter i sin forretningsorden regler for vurdering af et  \r\n\r\n medlems bidrag i form af andre kornsorter end hvede, hvad enten der er  \r\n\r\n indgået forpligtelse om dette bidrag eller bidraget er afsendt; der tages i  \r\n\r\n den forbindelse i givet fald hensyn til produkternes indhold af korn og  \r\n\r\n handelsværdien af den pågældende kornsort i forhold til hvede. </LI>  \r\n\r\n<LI>7) Fødevarehjælp kan i henhold til denne konvention leveres på en af  \r\n\r\n følgende måder: </LI>  \r\n\r\n<LI>a) en gave i form af korn eller et pengebeløb, der skal anvendes til  \r\n\r\n indkøb af korn til modtagerlandet; </LI>  \r\n\r\n<LI>b) salg mod modtagerlandets valuta, som ikke kan overføres eller  \r\n\r\n omveksles til valuta eller varer og tjenesteydelser til anvendelse for det  \r\n\r\n medlem, som yder hjælpen(* 1); </LI>  \r\n\r\n<LI>c) kreditsalg, hvor betalingen skal foretages i rimelige årlige beløb  \r\n\r\n over perioder på 20 år eller mere og med forrentning til satser, der ligger  \r\n\r\n under de herskende handelsrentesatser på verdensmarkederne (* 2), </LI>  \r\n\r\n</UL>  \r\n\r\n<P>under den forudsætning, at sådan bistand i så vid udstrækning som muligt  \r\n\r\n skal leveres i form af gaver, navnlig når der er tale om de mindst udviklede  \r\n\r\n lande, lande med lav indkomst pr. indbygger og andre udviklingslande, som har  \r\n\r\n alvorlige økonomiske vanskeligheder. </P>  \r\n\r\n<UL CLASS=PLAIN-LIST>  \r\n\r\n<LI>8) Kornindkøb i medfør af stk. 7 a i denne artikel skal foretages hos  \r\n\r\n medlemmer af konventionen om fødevarehjælp 1980 og den gældende konvention om  \r\n\r\n hvedehandel med fortrinsstilling til udviklingslande, som er medlemmer af  \r\n\r\n begge konventioner, med henblik på at lette eksport og  \r\n\r\n forarbejdningsvirksomhed i udviklingslande, som er medlemmer af begge  \r\n\r\n konventioner. Ved køb skal det generelle mål være, at størstedelen af sådanne  \r\n\r\n køb skal foretages hos udviklingslandene med fortrinsstilling til de  \r\n\r\n udviklingslande, som er medlemmer af konventionen om fødevarehjælp. Disse  \r\n\r\n bestemmelser skal således ikke udelukke køb af korn fra et udviklingsland,  \r\n\r\n som ikke er medlem af disse konventioner. Ved alle køb i henhold til dette  \r\n\r\n stykke skal der tages særligt hensyn til kvaliteten, fordelene ved cif-prisen  \r\n\r\n og mulighederne for en hurtig levering til modtagerlandet samt til de særlige  \r\n\r\n behov i de pågældende modtagerlande. Bidrag i form af kontante beløb kan  \r\n\r\n normalt ikke anvendes i løbet af et år til køb i et land af korn af samme  \r\n\r\n type som det, der af dette land er modtaget som bilateral eller multilateral  \r\n\r\n fødevarehjælp i det samme år eller i det foregående år, hvis den således  \r\n\r\n leverede kornmængde endnu ikke er opbrugt. </LI>  \r\n\r\n<LI>9) Hjælpeaktioner i henhold til stk. 7 og stk. 8 i denne artikel skal  \r\n\r\n gennemføres på en måde, der er i overensstemmelse med de hensyn, som er  \r\n\r\n udtrykt i FAOs principper og retningslinier for anvendelse af overskud. </LI>  \r\n\r\n<LI>10) Bidrag i form af korn skal af medlemmerne leveres fob. </LI>  \r\n\r\n<LI>11) Hvis transportomkostninger ud over fob-stadiet afholdes af  \r\n\r\n giverlande, skal disse omkostninger i henhold til konventionen betragtes som  \r\n\r\n kontante bidrag ud over de årlige minimumsbidrag, der er fastsat i stk. 3 i  \r\n\r\n denne artikel. </LI>  \r\n\r\n<LI>12) Medlemmer kan for så vidt angår deres bidrag i henhold til denne  \r\n\r\n konvention angive et eller flere modtagerlande. </LI>  \r\n\r\n<LI>13) Medlemmer kan yde deres bidrag gennem en international organisation  \r\n\r\n eller bilateralt. Medlemmerne skal imidlertid nøje overveje fordelene ved at  \r\n\r\n yde en større del af fødevarehjælpen gennem multilaterale kanaler, navnlig  \r\n\r\n Verdensfødevareprogrammet, og skal i øvrigt handle i overensstemmelse med de  \r\n\r\n retningslinier og kriterier for fødevarehjælp, der er godkendt af komiteen  \r\n\r\n for fødevarehjælpspolitik og -programmer under Verdensfødevareprogrammet.  \r\n\r\n</LI>  \r\n\r\n<LI>14) I tilfælde af, at et medlem i et givet år ikke er i stand til at  \r\n\r\n opfylde sine forpligtelser i henhold til denne konvention, skal medlemmet i  \r\n\r\n det følgende år forøge sine forpligtelser eller forsendelser med den  \r\n\r\n resterende mængde af forpligtelserne for det foregående år. </LI>  \r\n\r\n</UL>  \r\n\r\n<P> <I>Artikel IV </I></P>  \r\n\r\n<P>Særlig bestemmelse for behov i katastrofetilfælde </P>  \r\n\r\n<P>Hvis der i et givet år er et betydeligt fald i produktionen af korn til  \r\n\r\n spisebrug i udviklingslandene med lav indkomst som helhed, skal formanden for  \r\n\r\n komiteen på grundlag af de oplysninger, som han har modtaget fra  \r\n\r\n eksekutivsekretæren, indkalde til møde i komiteen for at undersøge, hvor  \r\n\r\n alvorligt produktionsunderskuddet er. Komiteen kan anbefale, at medlemmerne  \r\n\r\n bør reagere på situationen ved at forøge den mængde fødevarehjælp, der er til  \r\n\r\n rådighed. </P>  \r\n\r\n<P> <I>Artikel V </I></P>  \r\n\r\n<P>Komiteen for fødevarehjælp </P>  \r\n\r\n<P>Der skal nedsættes en komite for fødevarehjælp, hvis medlemskab udgøres af  \r\n\r\n alle deltagere i denne konvention. Komiteen skal udpege en formand og en  \r\n\r\n næstformand. </P>  \r\n\r\n<P> <I>Artikel VI </I></P>  \r\n\r\n<P>Komiteens beføjelser og funktioner </P>  \r\n\r\n<UL CLASS=PLAIN-LIST>  \r\n\r\n<LI>1) Komiteen skal: </LI>  \r\n\r\n<LI>a) fra medlemmerne modtage regelmæssige indberetninger, som medlemmerne  \r\n\r\n skal tilvejebringe, vedrørende størrelsen, indholdet og kanaliseringen af  \r\n\r\n samt betingelserne for deres bidrag i henhold til denne konvention; </LI>  \r\n\r\n<LI>b) løbende følge kornindkøb, der finansieres ved kontante bidrag, især  \r\n\r\n med hensyn til forpligtelsen i artikel III, stk. 8, vedrørende kornindkøb i  \r\n\r\n udviklingslande; </LI>  \r\n\r\n<LI>c) undersøge på hvilken måde de påtagne forpligtelser i medfør af denne  \r\n\r\n konvention er blevet opfyldt og </LI>  \r\n\r\n<LI>d) regelmæssigt udveksle oplysninger om, hvorledes fødevarehjælpen i  \r\n\r\n henhold til denne konvention fungerer og, hvor oplysninger er til rådighed,  \r\n\r\n især om dens virkninger på fødevareproduktionen i modtagerlandene. </LI>  \r\n\r\n</UL>  \r\n\r\n<P>Komiteen skal i fornødent omfang aflægge beretning. </P>  \r\n\r\n<UL CLASS=PLAIN-LIST>  \r\n\r\n<LI>2) Med henblik på artikel IV og stk. 1 c og d i denne artikel kan  \r\n\r\n komiteen modtage oplysninger fra modtagerlandene og rådføre sig med disse.  \r\n\r\n</LI>  \r\n\r\n<LI>3) Komiteen skal i forretningsordenen fastsætte de regler, som er  \r\n\r\n nødvendige for at gennemføre denne konventions bestemmelser. </LI>  \r\n\r\n<LI>4) Foruden de beføjelser og funktioner, som er fastsat i denne artikel,  \r\n\r\n skal komiteen have sådanne øvrige beføjelser og udøve sådanne øvrige  \r\n\r\n funktioner, som er nødvendige for at gennemføre denne konventions  \r\n\r\n bestemmelser. </LI>  \r\n\r\n</UL>  \r\n\r\n<P> <I>Artikel VII </I></P>  \r\n\r\n<P>Sæde, møder og beslutningsdygtighed </P>  \r\n\r\n<UL CLASS=PLAIN-LIST>  \r\n\r\n<LI>1) Komiteen skal have sæde i London, medmindre den træffer anden  \r\n\r\n bestemmelse. </LI>  \r\n\r\n<LI>2) Komiteen skal træde sammen mindst to gange om året i forbindelse med  \r\n\r\n de vedtægtsbestemte møder i Det internationale Hvederåd. Komiteen skal  \r\n\r\n ligeledes træde sammen på sådanne andre tidspunkter, som måtte blive bestemt  \r\n\r\n af formanden, eller på anmodning af tre medlemmer, eller når denne konvention  \r\n\r\n i øvrigt måtte gøre det nødvendigt. </LI>  \r\n\r\n<LI>3) For at komiteen kan være beslutningsdygtig, kræves der ved ethvert  \r\n\r\n møde i komiteen tilstedeværelse af to tredjedele af komiteens medlemmer.  \r\n\r\n</LI>  \r\n\r\n</UL>  \r\n\r\n<P> <I>Artikel VIII </I></P>  \r\n\r\n<P>Beslutninger </P>  \r\n\r\n<P>Komiteens beslutninger skal træffes ved samstemmighed. </P>  \r\n\r\n<P> <I>Artikel IX </I></P>  \r\n\r\n<P>Adgang for observatører </P>  \r\n\r\n<P>Komiteen kan, når den finder det hensigtsmæssigt, invitere repræsentanter  \r\n\r\n fra sekretariaterne for andre internationale organisationer, hvis medlemskab  \r\n\r\n er begrænset til regeringer, som er medlemmer af De forenede Nationer eller  \r\n\r\n af særorganisationerne herunder, til at deltage i komiteens møder som  \r\n\r\n observatører. </P>  \r\n\r\n<P> <I>Artikel X </I></P>  \r\n\r\n<P>Administrative bestemmelser </P>  \r\n\r\n<P>Komiteen skal gøre brug af sekretariatets bistand til udførelsen af  \r\n\r\n sådanne administrative opgaver, som komiteen måtte anmode om, herunder  \r\n\r\n udarbejdelse og fordeling af arbejdsmateriale og beretninger. </P>  \r\n\r\n<P> <I>Artikel XI </I></P>  \r\n\r\n<P>Misligholdelse og tvister </P>  \r\n\r\n<P>Hvis der opstår en tvist vedrørende fortolkningen eller anvendelsen af  \r\n\r\n denne konvention eller misligholdelse af forpligtelser i henhold til denne  \r\n\r\n konvention, skal komiteen træde sammen og tage passende forholdsregler. </P>  \r\n\r\n<P>III. Del - Afsluttende bestemmelser </P>  \r\n\r\n<P> <I>Artikel XII </I></P>  \r\n\r\n<P>Undertegnelse </P>  \r\n\r\n<P>Denne konvention skal fra den 11. marts 1980 til og med den 30. april 1980  \r\n\r\n stå åben for undertegnelse i Washington af de regeringer, som er anført i  \r\n\r\n artikel III, stk. 3. </P>  \r\n\r\n<P> <I>Artikel XIII </I></P>  \r\n\r\n<P>Depositar </P>  \r\n\r\n<P>Amerikas forenede Staters regering skal være denne konventions depositar.  \r\n\r\n</P>  \r\n\r\n<P> <I>Artikel XIV </I></P>  \r\n\r\n<P>Ratifikation, accept eller godkendelse </P>  \r\n\r\n<P>Denne konvention skal ratificeres, accepteres eller godkendes af hver  \r\n\r\n undertegnende regering i overensstemmelse med dennes forfatningsmæssige  \r\n\r\n praksis. Ratifikations-, accept- eller godkendelsesinstrumenterne skal  \r\n\r\n deponeres hos depositaren senest den 30. juni 1980, idet den komite, der er  \r\n\r\n nedsat i henhold til konventionen om fødevarehjælp 1971, som forlænget, eller  \r\n\r\n den komite, der er nedsat i henhold til denne konvention, dog kan indrømme  \r\n\r\n enhver undertegnende regering, som senest denne dato ikke har deponeret sit  \r\n\r\n ratifikations-, accept- eller godkendelsesinstrument, en eller flere  \r\n\r\n forlængelser af tidsfristen. </P>  \r\n\r\n<P> <I>Artikel XV </I></P>  \r\n\r\n<P>Midlertidig anvendelse </P>  \r\n\r\n<P>Enhver undertegnende regering kan hos depositaren deponere en erklæring om  \r\n\r\n midlertidig anvendelse af denne konvention. Enhver sådan regering skal  \r\n\r\n midlertidigt anvende denne konvention og midlertidigt betragtes som deltager  \r\n\r\n deri. </P>  \r\n\r\n<P> <I>Artikel XVI </I></P>  \r\n\r\n<P>Tiltrædelse </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention skal stå åben for tiltrædelse af enhver af de i  \r\n\r\n artikel III, stk. 3, anførte regeringer, som ikke har undertegnet denne  \r\n\r\n konvention. Tiltrædelsesinstrumenterne skal deponeres hos depositaren senest  \r\n\r\n den 30. juni 1980, idet den komite, der er nedsat i henhold til konventionen  \r\n\r\n om fødevarehjælp 1971, som forlænget, eller den komite, der er nedsat i  \r\n\r\n henhold til denne konvention, dog kan indrømme enhver regering, som senest  \r\n\r\n denne dato ikke har deponeret sit tiltrædelsesinstrument, en eller flere  \r\n\r\n forlængelser af tidsfristen. </LI>  \r\n\r\n<LI>2) Når denne konvention er trådt i kraft i overensstemmelse med artikel  \r\n\r\n XVII i denne konvention, skal den være åben for tiltrædelse af enhver anden  \r\n\r\n regering end de i artikel III, stk. 3, nævnte, på sådanne betingelser, som  \r\n\r\n komiteen finder passende. Tiltrædelsesinstrumenterne skal deponeres hos  \r\n\r\n depositaren. </LI>  \r\n\r\n<LI>3) Enhver regering, som har tiltrådt denne konvention i medfør af stk. 1  \r\n\r\n eller stk. 2 i denne artikel, kan hos depositaren deponere en erklæring om  \r\n\r\n midlertidig anvendelse af denne konvention, indtil dens  \r\n\r\n tiltrædelsesinstrument deponeres. Enhver sådan regering skal midlertidigt  \r\n\r\n anvende denne konvention og midlertidigt betragtes som deltager deri. </LI>  \r\n\r\n</UL>  \r\n\r\n<P> <I>Artikel XVII </I></P>  \r\n\r\n<P>Ikrafttræden </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention træder i kraft den 1. juli 1980, hvis de i artikel  \r\n\r\n III, stk. 3, omhandlede regeringer senest den 30. juni 1980 har deponeret  \r\n\r\n ratifikations-, accept-, godkendelses- eller tiltrædelsesinstrumenter eller  \r\n\r\n erklæringer om midlertidig anvendelse, og under forudsætning af, at  \r\n\r\n protokollen af 1979 om den femte forlængelse af konventionen om hvedehandel  \r\n\r\n 1971 eller en ny konvention om hvedehandel, der erstatter den, er i kraft.  \r\n\r\n</LI>  \r\n\r\n<LI>2) Hvis denne konvention ikke træder i kraft i overensstemmelse med stk.  \r\n\r\n 1 i denne artikel, kan de regeringer, som har deponeret ratifikations-,  \r\n\r\n accept-, godkendelses- eller tiltrædelsesinstrumenter eller erklæringer om  \r\n\r\n midlertidig anvendelse, enstemmigt beslutte, at den skal træde i kraft mellem  \r\n\r\n dem, forudsat at protokollen af 1979 om den femte forlængelse af konventionen  \r\n\r\n om hvedehandel 1971 eller en ny konvention om hvedehandel, der erstatter den,  \r\n\r\n er i kraft, eller de kan træffe sådanne andre foranstaltninger, som de  \r\n\r\n skønner, at forholdene nødvendiggør. </LI>  \r\n\r\n</UL>  \r\n\r\n<P> <I>Artikel XVIII </I></P>  \r\n\r\n<P>Gyldighedsperiode og forlængelse </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention skal forblive i kraft til og med den 30. juni 1981,  \r\n\r\n forudsat at protokollen af 1979 om den femte forlængelse af konventionen om  \r\n\r\n hvedehandel 1971 eller en ny konvention om hvedehandel, der erstatter den,  \r\n\r\n forbliver i kraft til og med denne dato. </LI>  \r\n\r\n<LI>2) Hvis konventionen om hvedehandel 1971 forlænges yderligere, eller hvis  \r\n\r\n en ny konvention om hvedehandel, der erstatter den, træder i kraft, kan  \r\n\r\n komiteen forlænge denne konvention for perioden for forlængelsen af  \r\n\r\n konventionen om hvedehandel 1971 eller for varigheden af den nye konvention  \r\n\r\n om hvedehandel, der erstatter den. Ved en sådan forlængelse af denne  \r\n\r\n konvention kan et medlem, som ikke ønsker at deltage i den således forlængede  \r\n\r\n konvention, udtræde af den ved at give skriftlig meddelelse herom til  \r\n\r\n depositaren. Et sådant medlem skal informere komiteen desangående, men vil  \r\n\r\n ikke blive fritaget for nogen forpligtelser i henhold til denne konvention,  \r\n\r\n som ikke måtte være opfyldt. </LI>  \r\n\r\n</UL>  \r\n\r\n<P> <I>Artikel XIX </I></P>  \r\n\r\n<P>Denne konventions sammenhæng med den internationale hvedeoverenskomst  \r\n\r\n 1971, som forlænget </P>  \r\n\r\n<P>Denne konvention skal erstatte konventionen om fødevarehjælp 1971, som  \r\n\r\n forlænget, og skal være et af de instrumenter, der udgør den internationale  \r\n\r\n hvedeoverenskomst 1971, som forlænget. </P>  \r\n\r\n<P> <I>Artikel XX </I></P>  \r\n\r\n<P>Gyldige tekster </P>  \r\n\r\n<P>Denne konventions tekster på engelsk, fransk, russisk og spansk skal alle  \r\n\r\n have samme gyldighed. Originaleksemplarerne skal deponeres i arkivet hos  \r\n\r\n depositaren, der skal fremsende bekræftede kopier deraf til alle regeringer,  \r\n\r\n som har underskrevet og tiltrådt denne konvention. </P>  \r\n\r\n<P>TIL BEKRÆFTELSE HERAF har undertegnede, der er behørigt bemyndigede dertil  \r\n\r\n af deres respektive regeringer eller myndigheder, underskrevet denne  \r\n\r\n konvention på de ud for deres underskrifter anførte datoer. </P>  \r\n\r\n<P> <B>TILLÆG</B>  </P>  \r\n\r\n<P>Fortolkende bemærkninger </P>  \r\n\r\n<P> <I>Artikel III - International fødevarehjælp</I>  </P>  \r\n\r\n<P>Konferencen erklærer, at medlemsstaterne bør drage mest mulig omsorg for  \r\n\r\n at sikre, at opfyldelsen af fødevarehjælpens forpligtelser ifølge  \r\n\r\n konventionen om fødevarehjælp 1980 ikke vil medføre indgriben i den frie og  \r\n\r\n rimelige konkurrence inden for skibsfarten. </P>  \r\n\r\n<P> <I>Artikel III, stk. 5 - Kontante bidrag</I>  </P>  \r\n\r\n<P>En betydelig forhøjelse eller formindskelse anses for at have fundet sted,  \r\n\r\n når den i artikel III, stk. 5, omhandlede årlige gennemsnitspris stiger mere  \r\n\r\n end 20 procent eller falder mere end 20 procent i forhold til det forudgående  \r\n\r\n kalenderår. I denne forbindelse må den gældende markedspris, der rent faktisk  \r\n\r\n benyttes til at vurdere et medlems bidrag, ikke være mere end 20 procent over  \r\n\r\n eller mere end 20 procent under markedsprisen i det forudgående kalenderår.  \r\n\r\n</P>  \r\n\r\n<P>Danmarks ratifikationsinstrument deponeredes i Amerikas forenede Staters  \r\n\r\n udenrigsministerium den 30. juni 1980. </P>  \r\n\r\n<P>Konventionen trådte i medfør af artikel XVII, stk. 2, i kraft den 1. juli  \r\n\r\n 1980 for Amerikas forenede Stater, Argentina, Australien, Canada, Det  \r\n\r\n europæiske økonomiske Fællesskab og dets medlemsstater, Finland, Japan,  \r\n\r\n Norge, Schweiz og Sverige. Samme dato trådte den i kraft for Spanien, der ved  \r\n\r\n sin tiltrædelse har forpligtet sig til at yde et årligt minimumsbidrag på  \r\n\r\n 20.000 tons korn. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. marts 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>KJELD OLESEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) I særlige tilfælde kan fritagelse indrømmes for højst 10 procent.  \r\n\r\n</P>  \r\n\r\n<P>(* 2) Aftale om kreditsalg kan indeholde bestemmelse om betaling af indtil  \r\n\r\n 15 procent af hovedstolen ved levering af kornet. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/06/1981"
        },
        {
            "displayName": "Accession",
            "displayValue": "L19810003064"
        },
        {
            "displayName": "Entydig dokumentidentifikation",
            "displayValue": "CM029877"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "09/03/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.75.B.19.c"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}