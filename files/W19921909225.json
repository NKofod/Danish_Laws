{
    "id": 33575,
    "title": "Bistandstillæg - plejetillæg - ophold på plejehjem - forsøgsordning (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19092 af 04/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der blev ikke tilkendt bistands- og plejetillæg til plejehjemsbeboere,  \r\n\r\n der fik udbetalt pension efter forsøgsordningen i bistandslovens § 85 a, da  \r\n\r\n behovet blev dækket af institutionspersonalet. For pensionister, der modtog  \r\n\r\n bistands- og plejetillæg, burde der derfor rejses sag om den fortsatte  \r\n\r\n berettigelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bistandstillæg - plejetillæg - ophold på  \r\n\r\n plejehjem - forsøgsordning (* 2) (* 3) </H1>  \r\n\r\n<P></P>  \r\n\r\n<P>INDLEDNING: </P>  \r\n\r\n<P>Ankestyrelsen har behandlet 4 sager for at præcisere og uddybe sin praksis  \r\n\r\n (* 1) for tilkendelse/frakendelse af bistands- og plejetillæg. </P>  \r\n\r\n<P>Sagerne vedrørte pensionister på plejehjem, hvor pensionen ikke blev  \r\n\r\n inddraget, fordi plejehjemmene var omfattet af forsøgsordningen efter  \r\n\r\n bistandslovens § 85 a. </P>  \r\n\r\n<P>Selvom de nævnte tillæg var en del af pensionen og derfor kunne udbetales  \r\n\r\n under ophold på et af de nævnte plejehjem, var der ikke med forsøgsordningen  \r\n\r\n sket ændringer i de hidtidige regler for tilkendelse/frakendelse af  \r\n\r\n tillæggene. Det fulgte heraf, at der som hidtil skulle ske en konkret  \r\n\r\n bedømmelse af retten til de nævnte tillæg. </P>  \r\n\r\n<P>Ankestyrelsen har i sin hidtidige praksis fundet, at bistands- og  \r\n\r\n plejetillæg ikke tilkendes, når behovet tilgodeses af institutionspersonalet  \r\n\r\n eller den kommunale service. </P>  \r\n\r\n<P>Ankestyrelsen har ikke ved bedømmelsen af sagerne fundet grundlag for at  \r\n\r\n ændre den nævnte praksis og har derfor dels tiltrådt, at der ikke tilkendes  \r\n\r\n bistands- og plejetillæg, dels, at der var grundlag for at frakende et  \r\n\r\n tidligere tilkendt bistandstillæg, jf. § 44, stk.1, nr. 3, i lov om social  \r\n\r\n pension. </P>  \r\n\r\n<P>Ankestyrelsen har desuden i sagerne taget stilling til særlige spørgsmål,  \r\n\r\n rejst i anken: </P>  \r\n\r\n<P>1) Ligebehandling af pensionister, hvor nogle pensionister som følge af  \r\n\r\n forsøgsordningen får udbetalt et allerede tilkendt tillæg, selvom deres  \r\n\r\n plejebehov ikke adskiller sig fra pensionister, der først har søgt efter  \r\n\r\n optagelsen på plejehjem. </P>  \r\n\r\n<P>Der henvises i afgørelsen af den 1. sag til, at der bør rejses sag om den  \r\n\r\n fortsatte berettigelse til tillæggene for pensionister med allerede tilkendte  \r\n\r\n tillæg med henvisning til § 44, stk. 1, nr. 3, i lov om social pension. </P>  \r\n\r\n<P>2) Berettigelsen til tillæggene forudsætter ud over opfyldelsen af de  \r\n\r\n helbredsmæssige betingelser, at plejebehovet ikke tilgodeses af personalet.  \r\n\r\n Der henvises til afgørelsen i sag nr. 2. </P>  \r\n\r\n<P>3) Behandlingsudgifter kan ikke begrunde ydelse af bistands- og  \r\n\r\n plejetillæg, da tillæggene skal dække behovet for personlig pleje og bistand.  \r\n\r\n Der henvises til afgørelsen i sag nr. 3. </P>  \r\n\r\n<P>4) Boligformen, i eller uden for institution, er ikke i sig selv  \r\n\r\n afgørende; men derimod omfanget af den hjælp, der ydes. Der henvises til  \r\n\r\n afgørelsen i sag nr. 4. </P>  \r\n\r\n<P>Redegørelse for de enkelte sager: </P>  \r\n\r\n<P>1. J.nr. 3930-91 </P>  \r\n\r\n<P>SAGSFREMSTILLING: </P>  \r\n\r\n<P>En 34-årig kvinde med meget svær dissemineret sclerose fik tilkendt  \r\n\r\n højeste førtidspension i 1989 med 1 års kontrol. Mellem tilkendelsen og  \r\n\r\n kontrolsagen blev hun indlagt på et plejehjem, omfattet af forsøgsordningen  \r\n\r\n efter bistandlovens § 85 a. </P>  \r\n\r\n<P>Nævnet gav ved kontrolsagen afslag på tillæg med henvisning til, at hun  \r\n\r\n fik den nødvendige bistand og pleje på hjemmet. </P>  \r\n\r\n<P>Kommunen indbragte sagen med henvisning til, at det var uforståeligt, at  \r\n\r\n der ikke kunne tilkendes tillæg, når andre pensionister, som havde fået  \r\n\r\n tilkendt tillægget inden indlæggelsen kunne beholde det. </P>  \r\n\r\n<P>Der var det samme plejebehov. </P>  \r\n\r\n<P>AFGøRELSE: </P>  \r\n\r\n<P>Ankestyrelsen tiltrådte nævnets afgørelse og begrundelse. </P>  \r\n\r\n<P>Da kommunen i anken havde henvist til, at andre pensionister fik tilkendt  \r\n\r\n bistands- og plejetillæg udbetalt under opholdet på plejehjemmet, bemærkede  \r\n\r\n Ankestyrelsen, at dette fulgte af forsøgsordningen, som plejehjemmet var  \r\n\r\n omfattet af. </P>  \r\n\r\n<P>Derimod var der ikke i forsøgsordningen taget stilling til den fortsatte  \r\n\r\n berettigelse, da reglerne og praksis for tilkendelse og frakendelse, jf. §  \r\n\r\n 44, stk. 1, nr. 3, ikke var ændret som følge af forsøgsordningen. </P>  \r\n\r\n<P>Ankestyrelsen havde i tidligere afgjorte sager fundet, at tillæg ikke  \r\n\r\n tilkendtes, når den fornødne bistand og pleje blev ydet af institutionens  \r\n\r\n personale eller gennem den kommunale service på området. </P>  \r\n\r\n<P>Det fulgte heraf, at der for pensionister med tilkendte tillæg, som fik  \r\n\r\n deres bistands- eller plejebehov dækket som nævnt foran, burde rejses sag om  \r\n\r\n den fortsatte berettigelse efter den foran nævnte lovbestemmelse. </P>  \r\n\r\n<P>2. J.nr. 4806-91 </P>  \r\n\r\n<P>SAGSFREMSTILLING: </P>  \r\n\r\n<P>En 60-årig kvinde, der havde søgt pension som 59-årig, fik tilkendt  \r\n\r\n højeste førtidspension, men fik afslag på plejetillæg. På grund af en  \r\n\r\n inoperabel lungesvulst blev hun fra hospital indlagt på plejehjem, hvor hun  \r\n\r\n en måned senere døde. Hun var forud for indlæggelserne selvhjulpen, men blev  \r\n\r\n under indlæggelserne tiltagende dårlig og plejekrævende. Hospitalets  \r\n\r\n socialrådgiver havde anket sagen med henvisning til, at helbredstilstanden nu  \r\n\r\n berettigede til et plejetillæg. </P>  \r\n\r\n<P>Afgørelse: </P>  \r\n\r\n<P>Afdøde opfyldte ikke betingelserne for at få plejetillæg, da der ud fra de  \r\n\r\n foreliggende akter ikke var tale om, at afdøde skulle have vedvarende pleje  \r\n\r\n eller tilsyn af andre forud for indlæggelsen på hospital og plejehjem. </P>  \r\n\r\n<P>Efter Ankestyrelsens praksis tilkendtes der ikke bistands- eller  \r\n\r\n plejetillæg, når den fornødne bistand og pleje ydedes af en institutions  \r\n\r\n personale. </P>  \r\n\r\n<P>Det plejehjem, hvor afdøde havde været optaget, var omfattet af  \r\n\r\n forsøgsordningen efter bistandslovens § 85 a, således at pensionen ikke blev  \r\n\r\n inddraget under opholdet. Forsøgsordningen havde dog ikke ændret på de  \r\n\r\n hidtidige regler eller den hidtidige praksis om tilkendelse og frakendelse af  \r\n\r\n bistands- og plejetillæg, jf. § l6 og § 44 i lov om social pension. </P>  \r\n\r\n<P>Ankestyrelsen tiltrådte således revaliderings- og pensionsnævnets  \r\n\r\n afgørelse med nævnets begrundelse. </P>  \r\n\r\n<P>3. J.nr. 32-92 </P>  \r\n\r\n<P>SAGSFREMSTILLING: </P>  \r\n\r\n<P>En 62-årig kvinde fik tilkendt mellemste førtidspension efter § 14, stk.  \r\n\r\n 2, nr. 2, men afslag på plejetillæg, da hun blev udskrevet direkte fra  \r\n\r\n hospital til plejehjem, hvor den nødvendige pleje blev ydet. Kvinden var  \r\n\r\n konstant sengeliggende og bevidstløs som følge af hjerneskade efter iltmangel  \r\n\r\n på grund af et tidligere hjertestop. </P>  \r\n\r\n<P>I anken begrundede ægtefællen ansøgningen med, at der var udgifter til  \r\n\r\n plejehjemmets behandling med kanyler, sondeslanger, fugtighedsfiltre mv.  \r\n\r\n Kommunen, der ligeledes gik ind i ankesagen, henviste til, at de  \r\n\r\n helbredsmæssige betingelser for plejetillæg var opfyldt, og at der ikke var  \r\n\r\n hjemmel til at gøre tilkendelsen afhængig af, om der var udgifter til plejen.  \r\n\r\n</P>  \r\n\r\n<P>AFGøRELSE: </P>  \r\n\r\n<P>Ankestyrelsen tiltrådte nævnets afgørelse og begrundelsen herfor. </P>  \r\n\r\n<P>Ankestyrelsen lagde til grund, at der ved visitationen til plejehjemmet  \r\n\r\n var taget hensyn til pleje og behandlingsbehovet, og at det derfor kunne  \r\n\r\n tilgodeses af plejehjemmet. </P>  \r\n\r\n<P>Ankestyrelsen bemærkede i øvrigt, at der ikke ved indførelsen af  \r\n\r\n forsøgsordningen var sket nogen ændring af reglerne og praksis om tilkendelse  \r\n\r\n eller frakendelse jf. § 44, stk. 1, nr. 3, af bistands- og plejetillæg. </P>  \r\n\r\n<P>Ankestyrelsen havde i tidligere sager fundet, at tillæg ikke tilkendtes,  \r\n\r\n hvis plejebehovet blev dækket af institutionspersonalet eller den kommunale  \r\n\r\n service. </P>  \r\n\r\n<P>Med henvisning til det i anken anførte om udgifter til fugtighedsfiltre,  \r\n\r\n sondeslanger mv. skulle sådanne behandlingsudgifter ikke dækkes gennem ydelse  \r\n\r\n af bistands- og plejetillæg, der tog sigte på den personlige bistand/pleje,  \r\n\r\n der som nævnt ydedes af institutionens personale. </P>  \r\n\r\n<P>4. J.nr. 923-92 </P>  \r\n\r\n<P>SAGSFREMSTILLING: </P>  \r\n\r\n<P>En 34-årig kvinde med dissemineret sclerose i svær grad havde fået  \r\n\r\n tilkendt højeste førtidspension i 1976 og bistandstillæg siden 1977. Hun var  \r\n\r\n senere blevet indlagt på et plejehjem, omfattet af forsøgsordningen. Da  \r\n\r\n hendes tilstand var blevet væsentligt dårligere blev der søgt om plejetillæg.  \r\n\r\n</P>  \r\n\r\n<P>Nævnet afslog med henvisning til, at hendes plejebehov blev dækket på  \r\n\r\n hjemmet. Nævnet frakendte desuden det tidligere tilkendte bistandstillæg.  \r\n\r\n</P>  \r\n\r\n<P>I kommunens anke af sagen blev der henvist til, at der ved denne afgørelse  \r\n\r\n var sket en forskelsbehandling af hende i forhold til en anden pensionist i  \r\n\r\n beskyttet bolig, som fornylig havde fået tilkendt et tillæg. Denne pensionist  \r\n\r\n fik sit plejebehov dækket gennem den kommunale service. Kommunen fandt  \r\n\r\n derfor, at der var tale om en forskelsbehandling udelukkende på grund af  \r\n\r\n boligformen. </P>  \r\n\r\n<P>AFGØRELSE: </P>  \r\n\r\n<P>Ankestyrelsen tiltrådte nævnets afgørelse. </P>  \r\n\r\n<P>Ankestyrelsen fandt, at bistands- og plejebehovet blev tilgodeset af  \r\n\r\n plejehjemmets personale. Der var således ikke grundlag for tilkendelse af  \r\n\r\n plejetillæg eller fortsat berettigelse til bistandstillæg, jf. § 44, stk. 1,  \r\n\r\n nr. 3, i lov om social pension. </P>  \r\n\r\n<P>Det tilføjedes, at der ikke ved indførelsen af forsøgsordningen om  \r\n\r\n udbetaling af pension til plejehjemsbeboere var sket nogen ændring af  \r\n\r\n reglerne eller den hidtidige praksis for tilkendelse eller frakendelse af  \r\n\r\n bistands- og plejetillæg. </P>  \r\n\r\n<P>Ankestyrelsen havde i tidligere afgjorte sager fundet, at bistands-og  \r\n\r\n plejetillæg ikke tilkendtes når behovet blev tilgodeset af  \r\n\r\n institutionspersonalet eller den kommunale service. </P>  \r\n\r\n<P>Det var således ikke boligformen, der var afgørende, men omfanget af den  \r\n\r\n hjælp, ansøgeren fik uanset boligform. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ankestyrelsens praksis fremgår af: SM P 1/1983, SM P 13/1985 og SM P  \r\n\r\n 21/1989. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden oktober 1996.",
        "(* 2) Offentliggjort af Socialministeriet i SM P-006-92 15/08/1992."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19921909225"
        },
        {
            "displayName": "Entydig dokumentidentifikation",
            "displayValue": "CA001503"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19092"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "04/06/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "3930-91, 4806-91, 32-92 og 923-92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}