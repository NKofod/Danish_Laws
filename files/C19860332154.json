{
    "id": 69493,
    "title": "Skrivelse til AF vedrørende organisation, ansættelse og lønindplacering, almindelig løn, variable løndele og fraværsregistrering og arkivsystem. ",
    "documentTypeId": "200",
    "isSagsforlobPeriodValid": false,
    "shortName": "SKR nr 3321 af 06/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse til AF vedrørende organisation,  \r\n\r\n ansættelse og lønindplacering, almindelig løn, variable løndele og  \r\n\r\n fraværsregistrering og arkivsystem. </H1>  \r\n\r\n<P></P>  \r\n\r\n<BR>  \r\n\r\n<P>Rigsrevisionen har i efteråret 1985 foretaget forretningsundersøgelse af  \r\n\r\n løn- og personaleadministrationen på en række AF-kontorer. På baggrund af  \r\n\r\n gennemgangen har rigsrevisionen fundet anledning til at påpege en række fejl  \r\n\r\n og mangler af mere generel karakter. </P>  \r\n\r\n<P>Direktoratet finder anledning til at påpege en række krav, der skal  \r\n\r\n tilgodeses ved den administrative tilrettelæggelse af løn- og  \r\n\r\n personaleadministrationen. </P>  \r\n\r\n<P> Organisation: </P>  \r\n\r\n<P>Der bør udarbejdes skriftlige arbejdsfordelingslister. </P>  \r\n\r\n<P> Ansættelse og Lønindplacering: </P>  \r\n\r\n<P>Ansættelse af medarbejdere skal ske på det enkelte hovedkontor. De enkelte  \r\n\r\n afdelingskontorer eller afdelinger kan ikke ansætte. </P>  \r\n\r\n<P>Tjenestestedet (f.eks. et afdelingskontor eller distriktskontor) og den  \r\n\r\n ansattes nærmeste chef skal have skriftlig orientering om ansættelse,  \r\n\r\n afskedigelse, orlov og ændring af tjenestetid (f.eks. i form af kopi af  \r\n\r\n skrivelsen til den ansatte). </P>  \r\n\r\n<P>Ansættelsesbreve skal indeholde oplysninger om overenskomst, løntrin,  \r\n\r\n herunder hvornår oprykning til næste løntrin vil ske, og løn i kr. og øre,  \r\n\r\n dog med forbehold for AD's godkendelse af lønindplaceringer, evt. prøvetid og  \r\n\r\n forkortet opsigelsesvarsel ved sygdom (120 dages reglen). </P>  \r\n\r\n<P>Dokumentation for tidligere beskæftigelse skal arkiveres på pågældendes  \r\n\r\n personsag. </P>  \r\n\r\n<P>Dokumentationen skal være i form af tidligere lønsedler, eksamensbeviser,  \r\n\r\n lære- eller uddannelseskontrakter, udtalelser fra tidligere arbejdsgivere  \r\n\r\n indeholdende funktionsbeskrivelse o.lign. Kopi af selvangivelse er ikke  \r\n\r\n tilstrækkelig dokumentation. </P>  \r\n\r\n<P>Vedrørende lønindplacering og anciennitetsberegning skal kontoret sikre,  \r\n\r\n at der er tilvejebragt tilstrækkelig dokumentation, jfr. ovenfor, for  \r\n\r\n tidligere beskæftigelse. </P>  \r\n\r\n<P>I tvivlstilfælde om dokumentationens tilstrækkelighed skal denne medsendes  \r\n\r\n til AD i forbindelse med AD's godkendelse af lønindplaceringen. </P>  \r\n\r\n<P> Almindelig løn: </P>  \r\n\r\n<P>Ved udfærdigelse af lønordre skal der foretages en efterfølgende kontrol  \r\n\r\n (frigivelse) af en anden medarbejder end den der har udfærdiget lønordren.  \r\n\r\n</P>  \r\n\r\n<P>I tilfælde af ændring af bankkonto o.lign. skal dette meddeles skriftligt  \r\n\r\n til SCL-funktionen. En telefonisk oplysning herom er ikke tilstrækkeligt.  \r\n\r\n</P>  \r\n\r\n<P>Lønspecifikationer bør inden de udleveres sammenholdes med  \r\n\r\n personalelister. </P>  \r\n\r\n<P>Denne kontrol (frigivelse) skal foretages af en anden person, end den der  \r\n\r\n indrapporterer løn. </P>  \r\n\r\n<P>Udbetaling af aconto løn må kun finde sted i undtagelsestilfælde f.eks.  \r\n\r\n hvis en lønindrapportering ikke har fået den ønskede virkning, og aldrig for  \r\n\r\n ikke udførte timer. </P>  \r\n\r\n<P>Annulering af løngrundbilag skal ske ved påstempling af bilaget. Af  \r\n\r\n påstemplingen skal fremgå, at lønordren er udfærdiget samt datoen herfor.  \r\n\r\n</P>  \r\n\r\n<P> Variable løndele og fraværsregistrering: </P>  \r\n\r\n<P>Der skal på hovedkontoret foretages en central registrering af  \r\n\r\n overarbejde, afspadsering, sygdom, flextid og ferieønsker og ferieret,  \r\n\r\n således at der sker en øget kontrol med den dermed forbundne  \r\n\r\n lønudbetaling/løntræk. </P>  \r\n\r\n<P>I forbindelse med denne registrering skal der iværksættes en fast  \r\n\r\n procedure for rapportering til SCL-funktionen. </P>  \r\n\r\n<P>Der skal ske en løbende optælling af sygedage med henblik på en eventuel  \r\n\r\n håndhævelse af reglen om afskedigelse efter 120 dages sygefravær. </P>  \r\n\r\n<P>Tjenestetidsskemaer for timelønnede skal inden fremsendelse til  \r\n\r\n SCL-funktionen godkendes af den ansattes overordnede. </P>  \r\n\r\n<P>Ved afspadsering skal det sikres, at overenskomsternes pct. tillæg  \r\n\r\n anvendes, ligesom beregningen af over/merarbejde og afspadsering skal  \r\n\r\n godkendes af AF-chefen eller souschefen jfr. budgetvejledningen. </P>  \r\n\r\n<P>Feriegiro/feriebeviser skal godkendes af hertil bemyndigede personer. I  \r\n\r\n tilfælde af lønfradrag for nyansatte uden ret til ferie med løn skal der i  \r\n\r\n forbindelse med godekendelsen af feriegiro/feriebevis ske en orientering af  \r\n\r\n SCL-funktionen. </P>  \r\n\r\n<P>Ved overførsel af tilgodehavende ferie til nyt ferieår skal dette ske  \r\n\r\n under iagttagelse af de herom gældende regler. </P>  \r\n\r\n<P> Arkivsystem: </P>  \r\n\r\n<P>Personale- og lønsager skal opbevares aflåst. </P>  \r\n\r\n<P>Ovennævnte retningslinier skal overholdes, og direktoratet beder om, at  \r\n\r\n reglerne indarbejdes i kontorernes regnskabsinstruks ved indsendelse af  \r\n\r\n rettelsesblade. </P>  \r\n\r\n<P>Direktoratet er opmærksom på, at en række af de  \r\n\r\n arbejdsformidlingskontorer, der var omfattet af regsrevisionens gennemgang,  \r\n\r\n har bragt deres løn- og personaleadministration i overensstemmelse med  \r\n\r\n ovenstående. </P>  \r\n\r\n<P>P.D.V. </P>  \r\n\r\n<P>Per Hersby </P>  \r\n\r\n<P>kontorchef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860332154"
        },
        {
            "displayName": "Entydig dokumentidentifikation",
            "displayValue": "CM028677"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3321"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet j.nr. 86-162-62"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}