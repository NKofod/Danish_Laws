{
    "id": 212473,
    "title": "Forslag til folketingsbeslutning om inddragelse af kørekort ved hasarderet kørsel",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 68",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. januar 2020 af Ole Birk Olesen (LA), Henrik Dahl (LA) og Alex Vanopslagh (LA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om inddragelse af kørekort ved hasarderet kørsel</p>\r\n<p class=\"NormalInd\">Folketinget pålægger regeringen i indeværende folketingsår at tage de nødvendige lovgivningsmæssige og administrative initiativer, så det sikres, at politiet i videre omfang midlertidigt inddrager kørekortet for personer, der har kørt på en særlig hensynsløs måde eller på en måde, der udsætter andre for fare, når politiet skønner, at overtrædelsen vil medføre en ubetinget frakendelse af førerretten.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Formål og baggrund</span>\r\n</p>\r\n<p class=\"NormalInd\">Formålet med forslaget er at sikre, at der kan skrides effektivt ind over for hasarderet kørsel. Folketingsbeslutningen vil betyde, at den pligt, der er for politiet i forhold til at inddrage eksempelvis spiritusbilisters kørekort øjeblikkeligt, udvides til også at gælde for vanvidsbilister, som bringer andre trafikanter i alvorlig fare.</p>\r\n<p class=\"NormalInd\">Politiet oplever ofte at stå magtesløse, når de forsøger at dæmme op for vanvidskørsel i byerne, for de mangler de rette værktøjer, når dem, de stopper, oftest er ligeglade med konsekvenserne. Realiteten er, at det er meget nemt for lovovertræderne at undgå en straf.</p>\r\n<p class=\"NormalInd\">Antallet af sigtelser mod vanvidsbilister er bl.a. steget hos Nordsjællands, Vestegnens og Københavns Politi, hvilket kan ses som et positivt tegn på, at politiet kontrollerer og fører sagerne videre (»Vanvidsbilister hærger Danmark: Du bliver dræbt på stedet«, www.bt.dk, den 27. november 2019). Som Berlingske har afdækket, oplever politiet, at personer, der skal have frakendt kørekortet på grund af hasarderet kørsel, kører rundt i flere hundrede dage, fordi de ikke møder op i retten (»Vanvidsbilister, som skal have frakendt kørekortet, kører videre i flere hundrede dage: »Noget skal gøres, og det skal gå hurtigere««, www.berlingske.dk, den 19. november 2019). Det er et stort problem, at de forbrydere, der udsætter helt almindelige borgere for en overhængende fare ved at køre ræs gennem byen, ikke mærker konsekvenserne af deres handlinger, bare fordi de ikke møder op i retten.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Gældende regler</span>\r\n</p>\r\n<p class=\"NormalInd\">Færdselslovens § 126, stk. 1, nr. 4, foreskriver ubetinget frakendelse af kørekortet, hvis føreren forsætligt har voldt skade på andres person eller ting, forsætligt har fremkaldt nærliggende fare herfor eller i øvrigt har kørt på særligt hensynsløs måde. Efter færdselslovens § 126, stk. 1, nr. 10, sker en ubetinget frakendelse af kørekortet, hvis føreren har kørt 200 km/t. eller derover. Efter § 126, stk. 1, nr. 11, frakendes føreren kørekortet ubetinget, hvis føreren eksempelvis har kørt mere end 100 pct. for hurtigt.</p>\r\n<p class=\"NormalInd\">Som reglerne er i dag, skal politiet midlertidigt inddrage kørekortet, inden sagen er prøvet ved domstolene, men kun i sager omhandlende kørsel i spiritus- eller narkotikapåvirket tilstand, jf. kørekortbekendtgørelsens § 100, stk. 1, nr. 1-3 (bekendtgørelse nr. 906 af 27. august 2019 om kørekort). I tilfælde af overtrædelse af bl.a. færdselslovens § 126, stk. 1, nr. 4, 10 og 11, er det kun en mulighed af inddrage kørekortet, hvis det er utvivlsomt, at føreren vil blive frakendt førerretten efterfølgende.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Forslagets indhold</span>\r\n</p>\r\n<p class=\"NormalInd\">Det er forslagsstillernes opfattelse, at der kan dæmmes op for vanvidskørsel og hasarderet kørsel som beskrevet i færdselslovens § 126, stk. 1, nr. 4, 10 og 11, ved at politiet får en eksplicit mulighed og pligt i kørekortbekendtgørelsen til midlertidigt at inddrage kørekortet i sager med vanvidskørsel, sådan som det er i dag i sager om spiritus- og narkotikapåvirket kørsel. Vanvidskørsel kan eksempelvis omfatte både hasarderet kørsel, chikanekørsel, gentagne gange at køre over for rødt med høj hastighed, vanvidskørsel og væddeløbskørsel m.v. Det er en forudsætning, at politiet skønner, at vanvidskørslen vil føre til en ubetinget frakendelse af førerretten ved en senere retssag.</p>\r\n<p class=\"NormalInd\">Det er klart, at det er mere objektivt konstaterbart, hvorvidt en person har kørt bil med en promille i blodet ud over det tilladte, end hvorvidt en person har kørt vanvidskørsel og overtrådt færdselslovens § 126, stk. 1, nr. 4. Derfor overlades der med beslutningsforslaget en større skønsmæssig beføjelse til politiet. Denne beføjelse findes proportionel, da både færdselssikkerhed og retsfølelse udfordres alvorligt af en retstilstand, hvor lovovertrædere kan fortsætte en hel urimelig adfærd gennem meget lange perioder ved at undgå at møde i retten.</p>\r\n<p class=\"NormalInd\">Det er endvidere afgørende, at man har mulighed for at få prøvet afgørelsen om midlertidig frakendelse af førerretten ved domstolene, sådan som der i øvrigt også er mulighed for i dag i sager om spiritus- og narkotikapåvirket kørsel. Derudover bør der sikres en erstatning, hvis det ved domstolene viser sig, at den midlertidige inddragelse af kørekortet var ubegrundet.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Ole Birk Olesen</span> (LA):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om inddragelse af kørekort ved hasarderet kørsel.</p>\r\n<p class=\"ForslagsNummer\">(Beslutningsforslag nr. B 68)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 68",
            "stateLabel": "Bortfaldet",
            "references": [
                {
                    "shortName": "2019/1 BSF 68",
                    "title": "Forslag til folketingsbeslutning om inddragelse af kørekort ved hasarderet kørsel",
                    "presentationName": "Beslutningsforslag som fremsat",
                    "documentTypeId": 480,
                    "documentId": 212473,
                    "eliUri": "/eli/ft/20191BB00068",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b68/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/01/2020"
        },
        {
            "displayName": "Accession",
            "displayValue": "20191BB00068"
        },
        {
            "displayName": "Entydig dokumentidentifikation",
            "displayValue": "AX024140"
        },
        {
            "displayName": "Dato for førstegangsindlæggelse",
            "displayValue": "10/01/2020"
        },
        {
            "displayName": "Dato for indlæggelse",
            "displayValue": "10/01/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}