{
    "id": 158926,
    "title": "Cirkulære om budgettering og budget- og regnskabsopfølgning",
    "documentTypeId": "150",
    "isSagsforlobPeriodValid": true,
    "shortName": "CIR nr 9649 af 30/10/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav til budgettering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Krav til budget- og regnskabsopfølgning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om budgettering og budget- og regnskabsopfølgning</p>\r\n<p class=\"Indledning2\">\r\n</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Cirkulæret har til formål at understøtte den statslige økonomistyring gennem fastsættelse af retningslinjer for udarbejdelse af grundbudgetter, en eventuel anvendelse af en negativ budgetkorrektion, periodisering af budgetter, prognosticering af forbrug, afvigelsesforklaringer og budget- og regnskabsopfølgning.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Cirkulæret gælder for departementer og andre virksomheder som defineret i § 3, stk. 1 i bekendtgørelse nr. 70 af 27. januar 2011 om statens regnskabsvæsen mv.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav til budgettering</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Grundbudget</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En virksomhed skal udarbejde et grundbudget for hver hovedkonto for de i stk. 3-6 nævnte bevillingstyper.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved et grundbudget forstås et budget for hovedkontoen fordelt på overordnede budgetposter på grundlag af virksomhedens interne budget.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> For hovedkonti med bevillinger af typen driftsbevilling og statsvirksomhed skal der udarbejdes et grundbudget fordelt på lønudgifter, øvrige udgifter og indtægter.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> For hovedkonti med bevillinger af typen anlægsbevilling og reservationsbevilling skal der udarbejdes et grundbudget fordelt på udgifter og indtægter.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> For hovedkonti med bevillinger af typen statsfinansieret selvejende institution skal der udarbejdes et grundbudget fordelt på udgifter.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> For hovedkonti med bevillinger af typen lovbunden bevilling og anden bevilling, der er omfattet af det statslige udgiftsloft, jf. § 9 i budgetloven, skal der udarbejdes et grundbudget fordelt på udgifter og indtægter.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Grundbudgettet skal færdiggøres og godkendes af departementet inden finansårets begyndelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk8\">Stk. 8.</span> Departementet koordinerer budgetlægningen på ministerområdet, således at grundbudgetterne på ministerområdet samlet overholder reglerne for det statslige delloft for driftsudgifter, jf. § 4.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved fastlæggelsen af grundbudgetter forud for finansåret skal departementet gennem koordination på ministerområdet sikre, at de samlede grundbudgetter for ministerområdet, inklusiv den i § 5 nævnte budgetkorrektion, ligger inden for ministerområdets samlede bevillinger på finansloven for hovedkonti under det statslige delloft for driftsudgifter.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved udarbejdelsen af grundbudgetter kan der indarbejdes et forventet forbrug af opsparing på hovedkonti, som modsvares af et tilsvarende forventet mindreforbrug af opsparing på andre hovedkonti inden for ministerområdet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Bestemmelsen i stk. 2 gælder ikke i det omfang, der er indbudgetteret et positivt forbrug af opsparing på finansloven. Grundbudgetterne inklusiv en eventuel negativ budgetkorrektion, jf. § 5, for ministerområdet må i dette tilfælde ikke overstige de samlede bevillinger på finansloven tillagt det indbudgetterede forbrug af opsparing.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Budgetkorrektionens størrelse samt anvendelsesområde</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Departementet kan i forbindelse med fastlæggelsen af grundbudgetter anvende en negativ budgetkorrektion.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Budgetkorrektionen skal svare til et eventuelt budgetteret forbrug af opsparing, der ikke modsvares af et budgetteret mindreforbrug af opsparing på andre konkrete hovedkonti inden for ministerområdet, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Budgetkorrektionen finder alene anvendelse for hovedkonti under delloft for driftsudgifter.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Budgetkorrektionens samlede størrelse fastlægges i forbindelse med udarbejdelsen af grundbudgetter og kan herefter ikke øges.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Budgetkorrektionens samlede størrelse kan maksimalt antage et beløb svarende til i alt 1 pct. af bruttoudgiftsbevillingerne for driftsbevillinger og statsvirksomhed og 5 pct. af udgiftsbevillingerne for reservationsbevillinger og eventuelle anlægsbevillinger under delloft for driftsudgifter.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Oplysninger om budgetkorrektionen, herunder årsag, størrelse samt forventet udmøntning og forudsætninger for denne, sendes til Finansministeriet sammen med departementets grundbudgetnotat, jf. § 6.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Grundbudgetnotat</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> En virksomhed skal udarbejde et grundbudgetnotat med beskrivelser af budgetteringsforudsætningerne for virksomhedens grundbudgetter inden finansårets begyndelse. Beskrivelserne skal udarbejdes efter nærmere anvisning fra Moderniseringsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Grundbudgetnotatet i stk. 1 skal færdiggøres og sendes til departementet. Departementet har ansvar for koordination og fremsendelse af grundbudgetnotaterne for ministerområdet til Finansministeriet inden finansårets begyndelse.</p>\r\n<p class=\"ParagrafGruppeOverskrift\">\r\n   <span id=\"Kap2_X4\">Prognoser</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> En virksomhed skal i forbindelse med departementets koncernopfølgning for 1. kvartal, 2. kvartal og 3. kvartal udarbejde en opdateret prognose for det forventede forbrug for resten af året for hver hovedkonto, der er omfattet af § 3.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Prognosen skal udarbejdes for samme poster som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Departementet godkender virksomhedernes prognose og sikrer, at prognoserne på ministerområdet samlet overholder reglerne for det statslige delloft for driftsudgifter, jf. § 4.</p>\r\n<p class=\"ParagrafGruppeOverskrift\">\r\n   <span id=\"Kap2_X5\">Periodisering</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> En virksomhed skal periodisere grundbudgettet og prognosen for hver hovedkonto.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For hovedkonti med bevillinger af typen driftsbevilling og statsvirksomhed periodiseres på måneder for hver hovedkonto på samme niveau som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> For hovedkonti med bevillinger af typen anlægsbevilling og statsfinansieret selvejende institution periodiseres på kvartaler for hver hovedkonto på samme niveau som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> For hovedkonti med bevillinger af typen lovbunden bevilling, der er omfattet af det statslige udgiftsloft, periodiseres på kvartaler for hver hovedkonto på samme niveau som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> For hovedkonti med bevillinger af typen reservationsbevilling periodiseres på kvartaler eller måneder for hver hovedkonto på samme niveau som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> For hovedkonti med bevillinger af typen anden bevilling, der er omfattet af det statslige udgiftsloft, periodiseres på kvartaler eller måneder for hver hovedkonto på samme niveau som grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par8_Stk7\">Stk. 7.</span> For hovedkonti med bevillinger af typen reservationsbevillinger, jf. stk. 5, og anden bevilling, der er omfattet af det statslige udgiftsloft, jf. stk. 6, foretager virksomheden for hver hovedkonto en vurdering af, om der skal periodiseres på måneder eller kvartaler. Moderniseringsstyrelsen fastsætter de nærmere retningslinjer, der skal ligge til grund for virksomhedens vurdering.</p>\r\n<p class=\"ParagrafGruppeOverskrift\">\r\n   <span id=\"Kap2_X6\">Data i Statens Koncernsystem (SKS)</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> En virksomhed skal senest ved finansårets begyndelse have indlæst et periodiseret grundbudget i SKS for hver hovedkonto, der er omfattet af § 3.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Virksomheden skal indlæse den opdaterede prognose i SKS. Prognoserne skal fremgå af SKS den dag, hvor udgiftsopfølgningen sendes til Finansministeriet, jf. § 12, stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Departementet skal påse, at dataindlæsningen i SKS sker rettidigt og korrekt.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Krav til budget- og regnskabsopfølgning</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Virksomhedens budget- og regnskabsopfølgning</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> En virksomhed skal for hovedkonti med bevillinger af typen driftsbevilling og statsvirksomhed samt andre hovedkonti, hvor virksomheden periodiserer månedsvis, jf. § 8, stk. 7, foretage en månedlig budget- og regnskabsopfølgning, som skal forelægges for virksomhedens ledelse. For alle andre hovedkonti, herunder også hovedkonti, der ikke er omfattet af § 3, skal der som minimum foretages en kvartalsvis opfølgning. Budget- og regnskabsopfølgningen for januar måned kan udskydes, så den foretages sammen med opfølgningen for februar måned. Opfølgningen for juni måned samt for 2. kvartal kan udskydes, så den foretages i august måned.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Opfølgningen på bevillingstyper, der er omfattet af § 3, skal indeholde afvigelsesforklaringer på væsentlige afvigelser.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Opfølgningen skal indeholde en vurdering af behov for korrigerende handlinger i forhold til afvigelser.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Opfølgningen skal indeholde en vurdering af årets resultat.</p>\r\n<p class=\"Stk2\">\r\n   <span class=\"StkNr\" id=\"Par10_Stk5\">Stk. 5.</span> Opfølgningen efter afslutningen af finansåret skal sammen med opfølgningen på seneste periode fokusere på afvigelser mellem grundbudgettet for hele året og årets samlede forbrug for hovedkonti, der er omfattet af § 3.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Departementets kvartalsvise koncernopfølgning</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Departementet skal foretage en budget- og regnskabsopfølgning (koncernopfølgning) for alle hovedkonti på ministerområdet. Koncernopfølgningen skal foretages efter 1. kvartal, 2. kvartal, 3. kvartal og efter afslutningen af finansåret. Opfølgningen skal forelægges i passende form for departementschefen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Opfølgningen på hovedkonti, der er omfattet af § 3, skal indeholde afvigelsesforklaringer fra virksomhederne på væsentlige afvigelser.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Opfølgningen skal indeholde virksomhedernes beskrivelser af korrigerende handlinger i forhold til afvigelser, hvor dette vurderes relevant.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Opfølgningen skal indeholde en vurdering af årets resultat.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Koncernopfølgningen efter afslutningen af finansåret skal følge op på 4. kvartal samt fokusere på udviklingen i prognosepræcisionen over året og afvigelser mellem grundbudgettet og årets samlede forbrug for hovedkonti, der er omfattet af § 3.</p>\r\n<p class=\"ParagrafGruppeOverskrift\">\r\n   <span id=\"Kap3_X3\">Udgiftsopfølgning til Finansministeriet</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Departementet skal udarbejde en udgiftsopfølgning for alle bevillingstyper på ministerområdet efter 1. kvartal, 2. kvartal og 3. kvartal og efter afslutningen af finansåret. Finansministeriet fastsætter og udmelder de nærmere retningslinjer for indholdet af udgiftsopfølgningerne.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Udgiftsopfølgningen sendes til Finansministeriet senest den 24. i måneden efter kvartalet, dog først den 24. august efter 2. kvartal. Finansministeriet kan i konkrete tilfælde fastsætte en kortere eller længere frist herfor.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Efter afslutningen af finansåret skal departementet udarbejde en udgiftsopfølgning for alle bevillingstyper på ministerområdet.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Cirkulæret træder i kraft den 1. november 2013 og har virkning fra og med finansåret 2014, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Cirkulærets kapitel 2 har virkning fra og med den 1. november 2013.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Cirkulære nr. 9553 af 18. oktober 2012 om budgettering og budget- regnskabsopfølgning ophæves med virkning fra og med finansåret 2014, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Kapitel 2 i det i stk. 3 nævnte cirkulære ophæves med virkning fra og med den 1. november 2013.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 30. oktober 2013</p><p class=\"Sign1\" align=\"center\">Bjarne Corydon</p><p class=\"Sign2\" align=\"right\">/ Niels Gotfredsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/2013"
        },
        {
            "displayName": "Accession",
            "displayValue": "C20130964909"
        },
        {
            "displayName": "Entydig dokumentidentifikation",
            "displayValue": "AE001986"
        },
        {
            "displayName": "Dato for førstegangsindlæggelse",
            "displayValue": "29/11/2013"
        },
        {
            "displayName": "Dato for indlæggelse",
            "displayValue": "04/12/2013"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9649"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/10/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Moderniseringsstyrelsen, j.nr. 2310108560-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}