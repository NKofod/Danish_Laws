{
    "id": 156612,
    "title": "Ankestyrelsens principafgørelse O-71-86 om kontanthjælp - tildeling - svigtende arbejdsmuligheder - afspadsering af overarbejde i ledighedsperiode",
    "documentTypeId": "240",
    "isSagsforlobPeriodValid": true,
    "shortName": "KEN nr 9085 af 20/11/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-71-86 om kontanthjælp - tildeling - svigtende arbejdsmuligheder - afspadsering af overarbejde i ledighedsperiode</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, der efter at være blevet arbejdsløs, ikke kunne få arbejdsløshedsunderstøttelse i den første uge, da hun her skulle afspadsere overarbejde af væsentligt omfang forud for arbejdsophøret, fandtes berettiget til kontanthjælp i betragtning af behovet. Hjælpen burde imidlertid være gjort tilbagebetalingspligtig på grund af uforsvarlig økonomi.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 37</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger søgte om kontanthjælp efter bistandsloven fra 7. februar 1985, hvor hun var blevet afskediget. I forbindelse med overgang fra lønindtægt til arbejdsløshedsdagpenge havde ansøgeren et indtægtstab på 1.600 kr. Ansøgeren havde forud for afskedigelsen haft en del overarbejde, som skulle afspadseres efter arbejdsophøret. Hun modtog derfor ingen arbejdsløshedsdagpenge i den første uge af sin ledighedsperiode. Herefter udgjorde hendes arbejdsløshedsdagpenge 6.066 kr. netto pr. måned. Ansøgerens faste udgifter var opgjort til 5.475 kr. månedlig, hvoraf boligudgiften udgjorde ialt 4.166 kr. pr. måned.</p>\r\n<p>Det sociale udvalg gav afslag på hjælp, idet der ikke fandtes at være indtruffet en social begivenhed, der berettigede til hjælp efter bistandslovens bestemmelser. Socialudvalget havde i øvrigt i flere tidligere tilfælde afslået af yde hjælp til sanering af forskellige gældsposter, idet ansøgerens løbende faste udgifter ikke fandtes at stå i et rimeligt forhold til hendes indtægtsmuligheder.</p>\r\n<p>Ankenævnet lagde til grund, at ansøgeren ikke havde modtaget arbejdsløshedsdagpenge til dækning af sit indtægtstab i den første uge efter arbejdsophøret. På denne baggrund besluttede nævnet at pålægge det sociale udvalg at udmåle hjælp til ansøgeren i denne uge efter de almindelige principper for hjælp efter bistandslovens § 37.</p>\r\n<p>Det sociale udvalg anførte, at ansøgeren forud for arbejdsløshedsperioden havde haft arbejde i større omfang end svarende til normal arbejdstid indenfor faget, hvilket havde bevirket, at overarbejde skulle afspadseres på et senere tidspunkt. Ansøgeren var derfor ikke berettiget til arbejdsløshedsdagpenge i den første uge af sin ledighedsperiode. Efter udvalgets opfattelse havde ansøgeren herefter ikke haft et indtægtstab, idet forholdet var det, at hun havde arbejdet på forskud, og hun burde således have hensat indtægten herved til den periode, hvor overarbejdet skulle afspadseres.</p>\r\n<p>Lovgrundlag: Lov om social bistand, § 37.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at der i betragtning af ansøgerens behov har været grundlag for at bevilge den omhandlede hjælp. Hjælpen burde imidlertid have været gjort tilbagebetalingspligtig i henhold til bistandslovens § 26, stk. 1. nr. 1, på grund af uforsvarlig økonomi.</p>\r\n<p>Ankestyrelsen ændrer således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19860908525"
        },
        {
            "displayName": "Entydig dokumentidentifikation",
            "displayValue": "BS009403"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9085"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "20/11/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20572-85"
        },
        {
            "displayName": "Stikord",
            "displayValue": "O-71-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}