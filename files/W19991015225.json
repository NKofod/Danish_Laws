{
    "id": 457,
    "title": "Kendelse fra Pressenævnet i sag nr. 33/1993",
    "documentTypeId": "240",
    "isSagsforlobPeriodValid": true,
    "shortName": "KEN nr 10152 af 30/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En radiostation bragte i en udsendelse en telefonsamtale, som hemmeligt var  \r\n\r\n blevet optaget, men radiostationen talte med klageren. Radiostationen havde  \r\n\r\n beklaget episoden, hvorfor n&aelig;vnet ikke foretog sig yderligere. Det  \r\n\r\n p&aring;lagdes dog radiostationen at offentligg&oslash;re en kendelse fra  \r\n\r\n n&aelig;vnet.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 33/1993</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Direkt&oslash;r [A], Radio Fredericia, har ved advokat  \r\n\r\n Erling Christensen klaget over et indslag i Vejle Lokal Radios  \r\n\r\n nyhedsudsendelse den 27. maj 1993, idet klageren finder, at Vejle Lokal Radio  \r\n\r\n har overtr&aring;dt god presseskik.</P>  \r\n\r\n<P ALIGN=\"JUSTIFY\">Indslaget var s&aring;lydende:</P>  \r\n\r\n<P ALIGN=\"JUSTIFY\">\"Efter hvad VLR erfarer er det bl.a. ogs&aring; den  \r\n\r\n private Radio Fredericia, der har &oslash;nsket at f&aring; fjernet VLR fra  \r\n\r\n bynettet. S&aring; vi ringede til stationens ejer [A].\"</P>  \r\n\r\n<P ALIGN=\"JUSTIFY\">\"[A]: Ja det er [A].</P>  \r\n\r\n<P ALIGN=\"JUSTIFY\"> Jesper  Christiansen: Det er  Jesper  Christiansen,  \r\n\r\n Radiostationen VLR - Goddav.</P>  \r\n\r\n<P ALIGN=\"JUSTIFY\">[A]: Goddag</P>  \r\n\r\n<P ALIGN=\"JUSTIFY\">JC: &Oslash;hh jeg kan forst&aring;, at man ikke mere kan  \r\n\r\n h&oslash;re Radio VLR B&oslash;rkop i Fredericia og s&aring;vidt jeg er  \r\n\r\n informeret, s&aring; er din radiostation, Radio Fredericia med blandt de der  \r\n\r\n har s&oslash;rget for, at vi er blevet pillet af nettet dernede, hvordan kan  \r\n\r\n det v&aelig;re?</P>  \r\n\r\n<P ALIGN=\"JUSTIFY\">[A]: Det mener jeg ikke du har ret i, p&aring; den  \r\n\r\n m&aring;de du s&aelig;tter det op der, fordi det er jo en politisk beslutning  \r\n\r\n den her.</P>  \r\n\r\n<P ALIGN=\"JUSTIFY\">JC: Jo men det kr&aelig;ver jo, at der er nogen, der  \r\n\r\n henvender sig til Brugern&aelig;vnet dernede og ligesom f&aring;r foretaget  \r\n\r\n et eller andet, og der er du alts&aring; med i det kor, der har henvendt  \r\n\r\n sig.</P>  \r\n\r\n<P ALIGN=\"JUSTIFY\">[A]: Ja, men ja ja.</P>  \r\n\r\n<P ALIGN=\"JUSTIFY\">JC: Hvorfor syntes du, at Radiostationen VLR B&oslash;rkop  \r\n\r\n skal lukkes ude fra Fredericia?</P>  \r\n\r\n<P ALIGN=\"JUSTIFY\">[A]: M&aring; jeg godt lige f&aring; at vide, hvem du er,  \r\n\r\n og hvad du vil med det her?</P>  \r\n\r\n<P ALIGN=\"JUSTIFY\">JC: &Oslash;hh Jeg hedder  Jesper  Christiansen, og jeg  \r\n\r\n arbejder p&aring; VLR i Vejle.</P>  \r\n\r\n<P ALIGN=\"JUSTIFY\">[A]: Ja.</P>  \r\n\r\n<P ALIGN=\"JUSTIFY\">JC: Hvorfor syntes du, at denne radiostation skal pilles  \r\n\r\n ud af by-nettet i Fredericia?</P>  \r\n\r\n<P ALIGN=\"JUSTIFY\">[A]: Jamen hvad vil du bruge det her til?</P>  \r\n\r\n<P ALIGN=\"JUSTIFY\">JC: Jeg vil godt sp&oslash;rge en gang til, hvorfor syntes  \r\n\r\n du at denneher radiostation ikke skal kunne h&oslash;res hos 15.000 lyttere i  \r\n\r\n Fredericia?</P>  \r\n\r\n<P ALIGN=\"JUSTIFY\">[A]: Vil du ikke oplyse mig, hvad du skal bruge det her  \r\n\r\n til?</P>  \r\n\r\n<P ALIGN=\"JUSTIFY\">JC: Jamen du er jo med i det selskab, som har  \r\n\r\n s&oslash;rget for at radiostationen er blevet pillet af nettet!</P>  \r\n\r\n<P ALIGN=\"JUSTIFY\">[A]: Nej det da ved gud jeg ikke er. Det da ved gud jeg  \r\n\r\n ikke er. Jeg er ikke politiker.</P>  \r\n\r\n<P ALIGN=\"JUSTIFY\">JC: Nej du er ikke politiker, men du har jo en ganske klar  \r\n\r\n interesse i, at radiostationen VLR ikke kan h&oslash;res i Fredericia.</P>  \r\n\r\n<P ALIGN=\"JUSTIFY\">[A]: Ja det er din p&aring;stand ja.</P>  \r\n\r\n<P ALIGN=\"JUSTIFY\">JC: Og det mener du ikke?</P>  \r\n\r\n<P ALIGN=\"JUSTIFY\">[A]: Jamen det har jeg ikke nogen kommentarer til!\"</P>  \r\n\r\n<P ALIGN=\"JUSTIFY\">Til st&oslash;tte for klagen er det gjort g&aelig;ldende,  \r\n\r\n at [A] ikke blev gjort bekendt med, at samtalen blev optaget p&aring;  \r\n\r\n b&aring;nd med henblik p&aring; senere gengivelse i en radioudsendelse. Det  \r\n\r\n er endvidere anf&oslash;rt, at [A] efter samtalen med  Jesper  Christiansen  \r\n\r\n ringede til Vejle Lokal Radios chef  Peter  Bruun  Hansen, der oplyste, at  \r\n\r\n man samlede informationer om sagen om bynettet, og at [A] kun blev citeret  \r\n\r\n for, at han ingen kommentarer havde. </P>  \r\n\r\n<P ALIGN=\"JUSTIFY\">I en udtalelse om klagen har Vejle Lokal Radio oplyst, at  \r\n\r\n man fornylig har oplevet uventet og uvarslet at blive koblet ud af Fredericia  \r\n\r\n bynet. Vejle Lokal Radio har f&aring;et oplyst, at det er et indgreb, der er  \r\n\r\n motiveret af Radio Fredericia ud fra konkurrencem&aelig;ssige overvejelser. I  \r\n\r\n et fors&oslash;g p&aring; at afd&aelig;kke sammenh&aelig;ngene bag den  \r\n\r\n udemokratiske beslutning, der er truffet af et flertal i bynettets  \r\n\r\n brugerprogramudvalg, har Vejle Lokal Radios medarbejder foretaget en  \r\n\r\n rundsp&oslash;rge og i den sammenh&aelig;ng ogs&aring; interviewet [A].</P>  \r\n\r\n<P ALIGN=\"JUSTIFY\">I udtalelsen om klagen g&oslash;res det g&aelig;ldende, at  \r\n\r\n  Jesper  Christiansen klart har tilkendegivet over for [A], at han ringede op  \r\n\r\n som medarbejder p&aring; Vejle Lokal Radio, og at der ikke for nogen kunne  \r\n\r\n v&aelig;re tvivl om, at hans &aelig;rinde var at interviewe [A] i dennes  \r\n\r\n rolle i den p&aring;g&aelig;ldende sag. Det erkendes, at  Jesper  \r\n\r\n  Christiansen i sin iver efter at f&aring; umiddelbare kommentarer kan have  \r\n\r\n undladt at give oplysning om, at han arbejdede p&aring; en udsendelse med  \r\n\r\n spontane kommentarer og reaktioner. Denne hensigt l&aring; dog implicit i  \r\n\r\n situationen og sp&oslash;rgeformen, og [A] m&aring; som radiomand have  \r\n\r\n v&aelig;ret klar herover.</P>  \r\n\r\n<P ALIGN=\"JUSTIFY\">Vejle Lokal Radio har beklaget, at der ikke klart blev  \r\n\r\n gjort opm&aelig;rksom p&aring;, at [A] blev interviewet til  \r\n\r\n b&aring;ndoptager, men fastholder at hensigt og fremgangsm&aring;de fremgik  \r\n\r\n ganske klart af situationen.</P>  \r\n\r\n<P ALIGN=\"JUSTIFY\">Vejle Lokal Radio finder endelig, at det var naturligt at  \r\n\r\n konfrontere [A] med direkte og klart formulerede sp&oslash;rgsm&aring;l om  \r\n\r\n hans rolle i sagen om bynettet.</P>  \r\n\r\n<P ALIGN=\"JUSTIFY\">F&oslash;lgende n&aelig;vnsmedlemmer har deltaget i sagens  \r\n\r\n behandling: Axel Kierkegaard, Bent A. Koch, Ulrik Holmstrup og Ole  \r\n\r\n Malmqvist.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Dette burde have v&aelig;ret oplyst, at telefonsamtalen  \r\n\r\n blev optaget p&aring; b&aring;nd med henblik p&aring; gengivelse i en  \r\n\r\n udsendelse.</P>  \r\n\r\n<P ALIGN=\"JUSTIFY\">Pressen&aelig;vnet konstaterer imidlertid, at Vejle Lokal  \r\n\r\n Radio har beklaget det passerede og finder derfor ikke grundlag for at  \r\n\r\n foretage yderligere.</P>  \r\n\r\n<P ALIGN=\"JUSTIFY\">Vejle Lokal Radio p&aring;l&aelig;gges i medf&oslash;r af  \r\n\r\n medieansvarslovens § 49 at offentligg&oslash;re f&oslash;lgende i en  \r\n\r\n nyhedsudsendelse:</P>  \r\n\r\n<B><P ALIGN=\"CENTER\">\"Kendelse fra Pressen&aelig;vnet.</P>  \r\n\r\n</B>  \r\n\r\n<P ALIGN=\"JUSTIFY\">VLR bragte i sin nyhedsudsendelse den 27. maj et indslag  \r\n\r\n om, at det ikke l&aelig;ngere er muligt at modtage VLR i Fredericia.  \r\n\r\n Indslaget indeholdt bl.a. et telefoninterview med [A], der er direkt&oslash;r  \r\n\r\n for Radio Fredericia.</P>  \r\n\r\n<P ALIGN=\"JUSTIFY\">[A] har klaget til Pressen&aelig;vnet over, at VLR har  \r\n\r\n overtr&aring;dt god presseskik. Han har begrundet klagen med, at han ikke  \r\n\r\n blev gjort bekendt med, at telefonsamtalen blev optaget p&aring; b&aring;nd  \r\n\r\n med henblik p&aring; udsendelse p&aring; VLR.</P>  \r\n\r\n<P ALIGN=\"JUSTIFY\">VLR har i en udtalelse om klagen beklaget, at [A] ikke  \r\n\r\n blev gjort opm&aelig;rksom p&aring;, at han blev interviewet til  \r\n\r\n b&aring;ndoptager. VLR mener dog, at dette l&aring; i situationen, og at [A]  \r\n\r\n som radiomand m&aring; have v&aelig;ret klar over det.</P>  \r\n\r\n<P ALIGN=\"JUSTIFY\">I en kendelse afsagt den 30. juni udtaler  \r\n\r\n Pressen&aelig;vnet, at det burde have v&aelig;ret oplyst, at telefonsamtalen  \r\n\r\n blev optaget p&aring; b&aring;nd med henblik p&aring; gengivelse i en  \r\n\r\n radioudsendelse. </P>  \r\n\r\n<P ALIGN=\"JUSTIFY\">Pressen&aelig;vnet konstaterer imidlertid, at Vejle Lokal  \r\n\r\n Radio har beklaget det passerede og finder derfor ikke grundlag for at  \r\n\r\n foretage yderligere.</P>  \r\n\r\n<P ALIGN=\"JUSTIFY\">Pressen&aelig;vnets kendelse er afsagt af Axel  \r\n\r\n Kierkegaard, Bent A. Koch, Ulrik Holmstrup og Ole Malmqvist.\"</P>  \r\n\r\n<P ALIGN=\"JUSTIFY\">Afsagt den 30. juni 1993.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/1999"
        },
        {
            "displayName": "Accession",
            "displayValue": "W19991015225"
        },
        {
            "displayName": "Entydig dokumentidentifikation",
            "displayValue": "AA000592"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10152"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "30/06/1993"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "33/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}