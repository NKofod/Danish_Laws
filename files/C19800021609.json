{
    "id": 58350,
    "title": "Cirkulære om de indsattes adgang til udlevering af egne effekter m.v. og anvendelse af penge. (* 1) (* 2) ",
    "documentTypeId": "140",
    "isSagsforlobPeriodValid": false,
    "shortName": "CIR nr 216 af 17/12/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om de indsattes adgang til udlevering  \r\n\r\n af egne effekter m.v. og anvendelse af penge. (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 15 og § 20 i justitsministeriets bekendtgørelse af 21.  \r\n\r\n juni 1973 om fuldbyrdelse af frihedsstraf og § 6, stk. 3, og § 7, stk. 2, i  \r\n\r\n justitsministeriets bekendtgørelse af 12. september 1978 om ophold i  \r\n\r\n varetægtsfængsel fastsættes følgende regler om de indsattes adgang til  \r\n\r\n udlevering af egne effekter m.v. og anvendelse af penge: </P>  \r\n\r\n<P>I. Udlevering af egne effekter m.v. </P>  \r\n\r\n<P>A. Registrering m.v. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved indsættelsen i institutionen skal den  \r\n\r\n indsattes effekter gennemgås med henblik på afgørelse af, i hvilket omfang  \r\n\r\n effekterne kan udleveres. </P>  \r\n\r\n<P CLASS=STK> <I>Stk. 2. </I> Den indsatte forevises de effekter, der ikke  \r\n\r\n tillades udleveret, og der foretages en gennemgang af de øvrige effekter. Ved  \r\n\r\n gennemgangen træffes aftale med den indsatte om, hvilke effekter, der skal  \r\n\r\n udleveres. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Effekter, der ikke udleveres til den indsatte,  \r\n\r\n skal opbevares af institutionen. Opbevaring kan dog nægtes på grund af  \r\n\r\n effekternes størrelse, antal og art. Såfremt forholdene taler derfor, skal  \r\n\r\n institutionen være den indsatte behjælpelig med at finde mulighed for  \r\n\r\n passende opbevaring. Institutionen skal ikke afholde udgifterne ved sådan  \r\n\r\n opbevaring. </P>  \r\n\r\n<P CLASS=STK> <I>Stk. 2. </I> Effekter, der opbevares, skal registreres.  \r\n\r\n Såfremt opbevaring finder sted i kuffert, kasse eller lignende, kan  \r\n\r\n registrering undlades, når opbevaring kan ske adskilt fra andres effekter  \r\n\r\n uden mulighed for sammenblanding. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Effekter, der udleveres til den indsatte, skal  \r\n\r\n ikke registreres, medmindre der er tale om effekter af større værdi.  \r\n\r\n Institutionens leder kan dog fastsætte regler om, at bestemte arter af  \r\n\r\n effekter altid skal registreres. </P>  \r\n\r\n<P CLASS=STK> <I>Stk. 2. </I> Det er en forudsætning for udlevering, at den  \r\n\r\n indsatte ved indsættelsen underskriver en erklæring om, at han er indforstået  \r\n\r\n med, at udlevering af effekter sker på hans eget ansvar, bortset fra  \r\n\r\n tilfælde, hvor institutionen er ansvarlig efter almindelige  \r\n\r\n erstatningsregler. </P>  \r\n\r\n<P CLASS=STK> <I>Stk. 3. </I> Registrering af effekter foretages på en  \r\n\r\n fortegnelse, der føres særskilt for hver enkelt indsat. Institutionen kan  \r\n\r\n bestemme, at fortegnelsen skal underskrives af den indsatte. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Reglerne i §§ 1-3 finder tilsvarende anvendelse  \r\n\r\n med hensyn til effekter, der er tilsendt under opholdet, modtaget ved besøg  \r\n\r\n eller medtaget efter udgang. </P>  \r\n\r\n<P>B. Udlevering. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Der kan udleveres følgende effekter, der er  \r\n\r\n medbragt ved indsættelsen: </P>  \r\n\r\n<UL CLASS=PLAIN-LIST>  \r\n\r\n<LI>1) Ting til personligt brug (fx barbermaskiner, tegnebøger, punge,  \r\n\r\n lommebøger, briller, ringe, ure, smykker, kuglepenne, almindelige  \r\n\r\n tobakspiber, fyrtøj) </LI>  \r\n\r\n<LI>2) Mindre ting til fritidsbrug (fx hobbymaterialer, musikinstrumenter,  \r\n\r\n skrivemaskiner) </LI>  \r\n\r\n<LI>3) Mindre inventargenstande til brug i eget opholdsrum (fx bordlampe,  \r\n\r\n borddug, billeder, fotografier) </LI>  \r\n\r\n<LI>4) Beklædningsgenstande svarende til normal daglig påklædning </LI>  \r\n\r\n<LI>5) Personlige papirer (fx dåbsattest, personnummerbevis) </LI>  \r\n\r\n<LI>6) Fjernsyn og radioapparater, såfremt forholdene i institutionen  \r\n\r\n tillader det. </LI>  \r\n\r\n<LI>7) Pladespillere og tilbehør hertil og båndoptagere uden mikrofon, såfrem  \r\n\r\n forholdene i institutionen tillader det. </LI>  \r\n\r\n<LI>8) Arbejdsmaterialer, studiebøger og lignende for så vidt angår indsatte,  \r\n\r\n der har adgang til selv at skaffe sig beskæftigelse. </LI>  \r\n\r\n<LI>9) Nydelsesmidler i begrænset omfang for så vidt angår  \r\n\r\n varetægtsarrestanter. </LI>  \r\n\r\n<LI>10) Enkelte toiletartikler til almindeligt dagligt brug for så vidt angår  \r\n\r\n varetægtsarrestanter. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Til indsatte i kriminalforsorgens anstalter  \r\n\r\n (bortset fra Københavns fængsler) kan tillige udleveres båndoptagere med  \r\n\r\n mikrofon. </P>  \r\n\r\n<P CLASS=STK> <I>Stk. 3. </I> Til indsatte i arresthus (Københavns fængler)  \r\n\r\n kan tillige udleveres penge. </P>  \r\n\r\n<P CLASS=STK> <I>Stk. 4. </I> Reglerne i stk. 1, nr. 1-8, stk. 2 og stk. 3  \r\n\r\n finder tilsvarende anvendelse med hensyn til effekter, der er tilsendt under  \r\n\r\n opholdet, modtaget ved besøg eller medtaget efter udgang. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt forholdene i institutionen tillader det,  \r\n\r\n eller omstændighederne i det enkelte tilfælde taler derfor, kan  \r\n\r\n institutionens leder tillade udlevering af </P>  \r\n\r\n<UL CLASS=PLAIN-LIST>  \r\n\r\n<LI>1) Kondiredskaber, hobbyværktøj og lignende. </LI>  \r\n\r\n<LI>2) Bøger, aviser, tidsskrifter, ugeblade og lignende. </LI>  \r\n\r\n<LI>3) Videoapparater og lignende. </LI>  \r\n\r\n<LI>4) Tonebånd, videobånd og lignende. Udlevering af sådanne effekter til  \r\n\r\n varetægtsarrestanter, der er anbragt i enrum af hensyn til efterforskningen,  \r\n\r\n kræver dog politiets tilladelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I arresthuse (Københavns fængsler) og åbne  \r\n\r\n anstalter, hvor forholdene taler derfor, kan institutionens leder tillade  \r\n\r\n udlevering af </P>  \r\n\r\n<UL CLASS=PLAIN-LIST>  \r\n\r\n<LI>1) Nydelsesmidler, der er medbragt ved indsættelsen. Værdien heraf må dog  \r\n\r\n ikke overstige det forskudsbeløb, der ydes til personer, der udstår fængsel.  \r\n\r\n Forskudsbeløbet nedsættes med værdien af det udleverede. </LI>  \r\n\r\n<LI>2) Enkelte toiletartikler til almindeligt dagligt brug, der er medbragt  \r\n\r\n ved indsættelsen eller medtaget efter udgang. </LI>  \r\n\r\n<LI>3) Restbeholdning af tobaksvarer og lignende, der er modtaget ved besøg  \r\n\r\n eller medtaget efter udgang. Værdien heraf må dog ikke overstige 1 dags  \r\n\r\n arbejdspenge, beregnet efter normalsatsen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I arresthuse (Københavns fængsler) kan  \r\n\r\n institutionens leder tillade udlevering af båndoptagere med mikrofon, såfremt  \r\n\r\n omstændighederne i det enkelte tilfælde taler derfor. </P>  \r\n\r\n<P>C. Opbevaring. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved den indsattes længerevarende fravær fra  \r\n\r\n institutionen (normalt over 5 dage) eller fravær, der skyldes undvigelse  \r\n\r\n eller udeblivelse, skal institutionen sørge for, at den indsattes effekter  \r\n\r\n opbevares på depot, adskilt fra andres effekter uden mulighed for  \r\n\r\n sammenblanding. Såfremt forholdene taler derfor, kan aflåsning af indsattes  \r\n\r\n opholdsrum træde i stedet for opbevaring på depot. </P>  \r\n\r\n<P CLASS=STK> <I>Stk. 2. </I> Ved kortere fravær fra institutionen eller fra  \r\n\r\n den afdeling, hvor den indsattes effekter findes, kan indsatte, der er  \r\n\r\n anbragt i enestuer, forlange aflåsning af opholdsrummet. Personalet må ikke  \r\n\r\n lade andre indsatte få adgang hertil. </P>  \r\n\r\n<P>D. Overdragelse af registrerede effekter m.v. </P>  \r\n\r\n</DIV>  \r\n\r\n<P CLASS=PUNKT> <B>1.</B> Statsfængslerne og anstalten ved Herstedvester.  \r\n\r\n</P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Det er ikke tilladt de indsatte at sælge, bytte,  \r\n\r\n udleje, pantsætte eller bortgive effekter, der er registrerede. </P>  \r\n\r\n<P CLASS=STK> <I>Stk. 2. </I> Effekter, der er registrerede, kan ikke sendes  \r\n\r\n ud af institutionen. </P>  \r\n\r\n<P CLASS=STK> <I>Stk. 3. </I> Såfremt ganske særlige omstændigheder taler  \r\n\r\n derfor, kan institutionen give tilladelse til overdragelse eller udsendelse.  \r\n\r\n</P>  \r\n\r\n</DIV>  \r\n\r\n<P CLASS=PUNKT> <B>2.</B> Københavns fængsler og arresthusene. </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I tilfælde af salg, bytte, udlejning,  \r\n\r\n pantsætning eller bortgivelse af effekter, der er registrerede, skal den  \r\n\r\n indsatte give meddelelse herom til institutionen. </P>  \r\n\r\n<P CLASS=STK> <I>Stk. 2. </I> Såfremt ordens- eller sikkerhedshensyn i det  \r\n\r\n enkelte tilfælde taler derfor, kan institutionens leder forbyde overdragelse  \r\n\r\n af effekter. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Såfremt ordens- eller sikkerhedshensyn i det  \r\n\r\n enkelte tilfælde taler derfor, kan institutionens leder forbyde udsendelse af  \r\n\r\n registrerede effekter. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I institutioner, hvor særlige forhold taler  \r\n\r\n derfor, kan der med direktoratets godkendelse gennemføres ordninger som nævnt  \r\n\r\n i § 8. Eventuel godkendelse gives for en tidsbegrænset periode. </P>  \r\n\r\n<P>II. Anvendelse af penge. </P>  \r\n\r\n<P>A. Køb m.v. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De indsatte har adgang til at anvende  \r\n\r\n arbejdspenge, dagpenge og medbragte eller tilsendte penge til </P>  \r\n\r\n<UL CLASS=PLAIN-LIST>  \r\n\r\n<LI>1) anskaffelse af genstande til personligt brug og udstyr af eget  \r\n\r\n opholdsrum i det omfang, det er foreneligt med ordens- og sikkerhedshensyn.  \r\n\r\n</LI>  \r\n\r\n<LI>2) køb af nydelsesmidler (fx tobaksvarer, kaffe, konfekturer, alkoholfri  \r\n\r\n drikkevarer, frugt og enkelte forplejningsvarer, der ikke kræver  \r\n\r\n tilberedning), jf. dog stk. 2. Vareudvalget fastsættes af institutionen.  \r\n\r\n</LI>  \r\n\r\n<LI>3) andre formål, der kan kontrolleres af institutionen. Der kan forlanges  \r\n\r\n fornøden dokumentation for beløbets anvendelse. </LI>  \r\n\r\n<LI>4) underhold under udgang. Institutionens leder kan fastsætte  \r\n\r\n begrænsninger med hensyn til størrelsen af det beløb, der kan medtages under  \r\n\r\n udgang. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Personer, der udstår fængsel i anstalt (bortset  \r\n\r\n fra Københavns fængsler) kan ikke anvende medbragte eller tilsendte penge til  \r\n\r\n køb af nydelsesmidler. </P>  \r\n\r\n<P CLASS=STK> <I>Stk. 3. </I> Indsatte i arresthus (Københavns fængsler) har  \r\n\r\n tillige adgang til køb af levnedsmidler (ekstraforplejning), der ikke kræver  \r\n\r\n tilberedning i institutionen. Tilsvarende gælder personer, der udstår hæfte i  \r\n\r\n anstalt. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> For personer, der udstår fængsel i anstalt  \r\n\r\n (bortset fra Københavns fængsler) gælder følgende med hensyn til medbragte  \r\n\r\n penge: </P>  \r\n\r\n<UL CLASS=PLAIN-LIST>  \r\n\r\n<LI>1) Penge, der er medbragt ved overførsel fra anden institution, anses som  \r\n\r\n arbejdspenge i det omfang det godtgøres, at der er tale om arbejdspenge  \r\n\r\n (dagpenge). Ved overførsel fra institution, hvor medbragte/tilsendte penge  \r\n\r\n udleveres, anses dog mindst et beløb svarende til en uges arbejdspenge  \r\n\r\n (beregnet efter normalsatsen) som arbejdspenge. </LI>  \r\n\r\n<LI>2) Penge, der er medbragt efter udgang, anses som arbejdspenge, dog højst  \r\n\r\n et beløb svarende til, hvad der er medtaget af arbejdspenge til brug under  \r\n\r\n udgangen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Institutionen skal i rimeligt omfang medvirke  \r\n\r\n til de indsattes køb eller leje enten i institutionens butik eller ved  \r\n\r\n bestilling hos institutionens leverandører. </P>  \r\n\r\n<P>B. Køb på afbetaling, udsendelse m.v. </P>  \r\n\r\n</DIV>  \r\n\r\n<P CLASS=PUNKT> <B>1.</B> Statsfængslerne og anstalten ved Herstedvester.  \r\n\r\n</P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Institutionen kan nægte at medvirke til køb på  \r\n\r\n afbetaling og lignende. </P>  \r\n\r\n<P CLASS=STK> <I>Stk. 2. </I> Tilsendte effekter, der ikke er indkøbt eller  \r\n\r\n bestilt ved institutionens foranstaltning, kan kun udleveres, såfremt den  \r\n\r\n indsatte har betalt eller umiddelbart betaler for effekterne. Såfremt  \r\n\r\n omstændighederne taler derfor, kan institutionen tillade udlevering af  \r\n\r\n effekter, der er købt på afbetaling. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Indsatte i lukkede institutioner kan ikke sende  \r\n\r\n penge ud af institutionen. Såfremt ganske særlige omstændigheder taler  \r\n\r\n derfor, kan institutionen give tilladelse hertil. </P>  \r\n\r\n<P CLASS=STK> <I>Stk. 2. </I> For indsatte i åbne institutioner finder reglen  \r\n\r\n i stk. 1 tilsvarende anvendelse for så vidt angår medbragte eller tilsendte  \r\n\r\n penge. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Institutionens leder kan fastsætte  \r\n\r\n begrænsninger med hensyn til hæftedømtes adgang til køb af levnedsmidler og  \r\n\r\n anvendelse af medbragte eller tilsendte penge til køb af nydelsesmidler i  \r\n\r\n øvrigt. </P>  \r\n\r\n</DIV>  \r\n\r\n<P CLASS=PUNKT> <B>2.</B> Københavns fængsler og arresthusene. </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Såfremt ordens- eller sikkerhedshensyn i det  \r\n\r\n enkelte tilfælde taler derfor, kan institutionens leder forbyde udsendelse af  \r\n\r\n penge. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> I institutioner, hvor særlige forhold taler  \r\n\r\n derfor, kan der med direktoratets godkendelse gennemføres ordninger som nævnt  \r\n\r\n i § 15 og § 16, stk.1. Eventuel godkendelse gives for en tidsbegrænset  \r\n\r\n periode. </P>  \r\n\r\n<P>III. Fællesregler. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Ved indsættelsen vejledes den indsatte om de  \r\n\r\n begrænsninger, der gælder med hensyn til rådigheden over medbragte eller  \r\n\r\n tilsendte effekter og penge, og der gives ham lejlighed til at sende  \r\n\r\n medbragte effekter eller penge til en adresse uden for institutionen. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Såfremt det skønnes påkrævet af ordens- eller  \r\n\r\n sikkerhedshensyn eller på grund af brandfare, kan institutionens leder  \r\n\r\n fastsætte generelle begrænsninger med hensyn til udlevering af effekter. </P>  \r\n\r\n<P CLASS=STK> <I>Stk. 2. </I> Det kan gøres til et vilkår for udlevering af  \r\n\r\n fjernsyn, radioapparater og lignende, at de påføres (indgraveres) særlig  \r\n\r\n mærkning. </P>  \r\n\r\n<P CLASS=STK> <I>Stk. 3. </I> Fjernsyn, radioapparater og lignende kan  \r\n\r\n plomberes, forinden udlevering finder sted. </P>  \r\n\r\n<P CLASS=STK> <I>Stk. 4. </I> Udlevering af fjernsyn, radioapparater og  \r\n\r\n lignende til indsatte i arresthus kan gøres betinget af, at den indsatte  \r\n\r\n afholder udgiften til visitation af apparatet. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Såfremt der i det enkelte tilfælde skønnes at  \r\n\r\n foreligge fare for misbrug, kan institutionens leder nægte udlevering af  \r\n\r\n bestemte effekter. </P>  \r\n\r\n<P CLASS=STK> <I>Stk. 2. </I> Politiet kan bestemme, at der af hensyn til  \r\n\r\n varetægtsfænglingens øjemed skal foretages begrænsninger med hensyn til  \r\n\r\n udlevering af genstande til personligt brug m.v. Varetægtsarrestanten kan  \r\n\r\n forlange spørgsmålet om opretholdelsen af sådanne begrænsninger forelagt  \r\n\r\n retten til afgørelse. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Institutionens leder kan fastsætte nærmere  \r\n\r\n regler om benyttelsen af udleverede effekter. </P>  \r\n\r\n<P CLASS=STK> <I>Stk. 2. </I> I tilfælde af misbrug kan institutionens leder  \r\n\r\n bestemme, at effekter, der er udleveret, skal henlægges på depot. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> I institutioner, hvor medbragte og tilsendte  \r\n\r\n penge udleveres, eller arbejdspenge og dagpenge udbetales kontant, kan  \r\n\r\n institutionens leder fastsætte begrænsninger med hensyn til størrelsen af det  \r\n\r\n kontante beløb, den indsatte må være i besiddelse af. </P>  \r\n\r\n<P CLASS=STK> <I>Stk. 2. </I> Ved overtrædelse af bestemmelser i henhold til  \r\n\r\n stk. 1, kan overskydende beløb tages i bevaring indtil løsladelsen. </P>  \r\n\r\n<P>IV. Ikrafttræden m.v. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Cirkulæret træder i kraft den 1. februar 1981.  \r\n\r\n</P>  \r\n\r\n<P CLASS=STK> <I>Stk. 2. </I> Ved cirkulærets ikrafttræden skal de indsatte  \r\n\r\n vejledes om begrænsningerne med hensyn til udsendelse af registrerede  \r\n\r\n effekter og penge, og der gives dem lejlighed til at sende udleverede  \r\n\r\n effekter eller penge til adresser uden for institutionen. </P>  \r\n\r\n<P CLASS=STK> <I>Stk. 3. </I> Arbejdspenge, der i overensstemmelse med de før  \r\n\r\n 2. juli 1973 gældende regler har været hensat på konto I, henstår fortsat til  \r\n\r\n udbetaling ved løsladelsen. </P>  \r\n\r\n<P CLASS=STK> <I>Stk. 4. </I> Samtidig ophæves: </P>  \r\n\r\n<P>Direktoratets cirkulære nr. 251 af 27. december 1976 om de indsattes  \r\n\r\n adgang til anvendelse af arbejdspenge, dagpenge og medbragte eller tilsendte  \r\n\r\n penge. </P>  \r\n\r\n<P>Direktoratets cirkulære nr. 252 af 28. december 1976 om de indsattes  \r\n\r\n adgang til udlevering af egne effekter m.v. </P>  \r\n\r\n<P>Direktoratets cirkulære nr. 158 af 13. september 1978 om  \r\n\r\n varetægtsarrestanters adgang til at skaffe sig genstande til personligt brug  \r\n\r\n og udstyr af eget opholdsrum, levnedsmidler m.v. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for kriminalforsorgen, den  \r\n\r\n 17. december 1980. </I> </P>  \r\n\r\n<P CLASS=UNDERSKREVET-AF ALIGN=CENTER>F. Hellborn </P>  \r\n\r\n<P CLASS=MINISTER ALIGN=RIGHT>/J. Waagensen </P>  \r\n\r\n<P>(Til kriminalforsorgens anstalter, arresthusene og politiet). </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Kun året for offentliggørelsen er kendt. Der er indsat en fiktiv dato af systemtekniske hensyn",
        "(* 1) Forskriften er optaget i Kriminalforsorgens cirkulæresamling (KC) (J-3-1)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1981"
        },
        {
            "displayName": "Accession",
            "displayValue": "C19800021609"
        },
        {
            "displayName": "Entydig dokumentidentifikation",
            "displayValue": "CM017292"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "17/12/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "DFK. j.nr. 4. k. 660-1-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}