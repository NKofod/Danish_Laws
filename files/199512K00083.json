{
    "id": 112390,
    "title": "1995 LSF 83   FORSLAG TIL LOV OM ÆNDRING AF LOV OM GARANTIFONDEN FOR SKIBSBYGNING M.V.   (SKIBSVÆRFTSAFTALEN) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 83 </P>  \r\n\r\n<P></P>  \r\n\r\n<P>Forslag til Lov om ændring af lov om Garantifonden for Skibsbygning m.v.  \r\n\r\n (skibsværftsaftalen) </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 23. november 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 13. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950107330\"> Lov nr. 1073 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 209 af 28. april 1993 om Garantifonden for Skibsbygning m.v.  \r\n\r\n (skibsværftsaftalen), som ændret ved lov nr. 254 af 19. april 1995, foretages  \r\n\r\n følgende ændring: </P>  \r\n\r\n<P> <B>1.</B> I <I>§ 2, stk. 1</I> og <I>2,</I> ændres &#187;til og med  \r\n\r\n 1995&#171; til: &#187;til og med 1996&#171;. </P>  \r\n\r\n<P> <B>2.</B> Efter § 11 indsættes som ny paragraf: </P>  \r\n\r\n<P>&#187; <B>§ 11 a.</B> Erhvervsministeren kan ved bekendtgørelse ophæve  \r\n\r\n denne lov.&#171; </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af erhvervsministeren. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 209 af 28. april 1993 om Garantifonden for Skibsbygning m.v.  \r\n\r\n (Skibsværftsaftalen), som ændret ved lov nr. 254 af 19. april 1995, foretages  \r\n\r\n følgende ændring: </P>  \r\n\r\n<P> <B>1.</B> I <I>§ 2, stk. 1,</I> og <I>stk. 2,</I> ændres &#187;til og med  \r\n\r\n 1995&#171; til &#187;til og med 1996&#171;. </P>  \r\n\r\n<P> <B>2.</B> Efter <I>§ 11</I> indsættes som ny paragraf: </P>  \r\n\r\n<P>&#187; <B>§ 11 a.</B> Erhvervsministeren kan ved bekendtgørelse ophæve  \r\n\r\n denne lov.&#171; </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af erhvervsministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Da loven om Garantifonden for Skibsbygning m.v. blev gennemført i 1993 var  \r\n\r\n den tænkt som en midlertidig ordning, som var begrundet i de daværende  \r\n\r\n vanskelige forhold for den finansielle sektor. Det måtte derfor forventes, at  \r\n\r\n den finansielle sektor efter en periode atter kunne stille garantier over for  \r\n\r\n Danmarks Skibskreditfond uden en statslig regaranti. </P>  \r\n\r\n<P>Ved ændring af loven i april 1995 blev der givet hjemmel til også at  \r\n\r\n stille direkte garantier over for Danmarks Skibskreditfond, pengeinstitutter  \r\n\r\n og forsikringsselskaber. </P>  \r\n\r\n<P>De danske skibsværfter har i den seneste tid haft vanskeligt ved at skaffe  \r\n\r\n nye ordrer. Selv om vanskelighederne i den finansielle sektor synes  \r\n\r\n overstået, udgør garantiordningen en ekstra mulighed for skibsværfterne, som  \r\n\r\n kan være af betydning i en vanskelig periode. </P>  \r\n\r\n<P>Endvidere forventes det i løbet af 1996 at blive muligt i praksis at  \r\n\r\n tilbyde eksportkreditgarantier for skibe som følge af ikrafttrædelse af den  \r\n\r\n vedtagne ændring af den gældende sektoraftale i OECD om eksportkreditvilkår  \r\n\r\n for skibe, og såfremt Folketinget vedtager forslaget til lov om Dansk  \r\n\r\n Eksportkreditfond. Ændringen af sektoraftalen om eksportkreditvilkår er et  \r\n\r\n led i den i OECD indgåede &#187;Aftale om overholdelse af normale  \r\n\r\n konkurrencevilkår i den kommercielle skibsbygnings- og  \r\n\r\n skibsreparationsindustri&#171;. </P>  \r\n\r\n<P>Såfremt det bliver muligt at tilbyde eksportkreditgarantier for skibe, vil  \r\n\r\n disse også vil være til rådighed ved salg til danske redere. Ved at forlænge  \r\n\r\n nærværende lov undgås, at der i 1996 bliver en periode på formentligt nogle  \r\n\r\n måneder, hvor der ikke kan tilbydes garantier til sikkerhed for finansiering  \r\n\r\n af skibe. </P>  \r\n\r\n<P>OECD-aftalen blev underskrevet den 21. december 1994. Aftaleparterne er  \r\n\r\n Den Europæiske Union, Japan, Sydkorea, Norge og USA. Aftalen skal ratificeres  \r\n\r\n af aftaleparterne, inden den kan træde i kraft. </P>  \r\n\r\n<P>Aftalen har til formål at afskaffe statsstøtte til  \r\n\r\n skibsbygningsindustrien, bortset fra støtte til forskning- og udvikling og  \r\n\r\n til sociale foranstaltninger i forbindelse med lukning af  \r\n\r\n skibsbygningskapacitet. </P>  \r\n\r\n<P>Det fremgår af aftalen, at denne skal træde i kraft den 1. januar 1996,  \r\n\r\n forudsat at ratifikations-, accept- eller godkendelsesinstrumenterne er  \r\n\r\n deponeret. Det er imidlertid i aftalen forudset, at parternes ratifikation  \r\n\r\n kan blive forsinket, i hvilket tilfælde aftalen vil træde i kraft 30 dage  \r\n\r\n efter, at den sidste aftalepart har foretaget deponering af  \r\n\r\n ratifikationsinstrumentet. </P>  \r\n\r\n<P>Aftalen i OECD vil omfatte garantier under Garantifonden for Skibsbygning,  \r\n\r\n hvilket medfører, at der ikke vil kunne udstedes nye garantier under denne  \r\n\r\n ordning efter tidspunktet for OECD-aftalens ikrafttrædelse. </P>  \r\n\r\n<P>I forbindelse med vedtagelsen af en forordning om støtte til  \r\n\r\n skibsbygningsindustrien, som skal træde i kraft, når OECD-aftalen træder i  \r\n\r\n kraft, har EU's ministerråd godkendt, at det gældende 7. direktiv om støtte  \r\n\r\n til skibsbygningsindustrien, som udløber med udgangen af 1995, kan forlænges  \r\n\r\n uændret, indtil OECD-aftalen træder i kraft, dog maksimalt 9 måneder. Såfremt  \r\n\r\n OECD-aftalen ikke måtte træde i kraft inden udløbet af 9 måneders perioden,  \r\n\r\n vil ministerrådet genoverveje sagen og eventuelt beslutte en yderligere  \r\n\r\n forlængelse af direktivet. </P>  \r\n\r\n<P>Det må derfor forudses, at loven vil skulle ophæves i løbet af 1996. </P>  \r\n\r\n<P>Det foreslås at forlænge den gældende garantiordning med et år i lighed  \r\n\r\n med forslag om på finansloven at forlænge øvrige skibsværftsordninger med et  \r\n\r\n år. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Såfremt OECD-aftalen om overholdelse af normale konkurrencevilkår i den  \r\n\r\n kommercielle skibsbygnings- og skibsreparationsindustri ikke træder i kraft  \r\n\r\n den 1. januar 1996, vil den træde i kraft 30 dage efter, at parterne har  \r\n\r\n deponeret ratifikations-, accept- eller godkendelsesinstrumenterne. </P>  \r\n\r\n<P>Tidspunktet for aftalens ikrafttrædelse er derfor ikke kendt, hvorfor  \r\n\r\n loven foreslås forlænget med et år til udgangen af 1996. EU's ministerråd har  \r\n\r\n besluttet, at det gældende 7. direktiv om støtte til skibsbygningsindustrien  \r\n\r\n kan forlænges, indtil OECD-aftalen træder i kraft, dog maksimalt 9 måneder,  \r\n\r\n d.v.s. indtil den 30. september 1996, hvor ministerrådet om nødvendigt vil  \r\n\r\n genoverveje sagen. </P>  \r\n\r\n<P>Når OECD-aftalen måtte træde i kraft, vil der ikke kunne gives tilsagn om  \r\n\r\n nye garantier under garantiordningen, hvorfor loven vil skulle ophæves. </P>  \r\n\r\n<P>Det foreslås af praktiske grunde, at erhvervsministeren kan ophæve loven  \r\n\r\n ved bekendtgørelse. </P>  \r\n\r\n<P> <I>Til § 2</I>  </P>  \r\n\r\n<P>Forlængelsen af loven skal anmeldes til og godkendes af EU-Kommissionen,  \r\n\r\n forinden loven kan sættes i kraft, hvorfor det foreslås, at  \r\n\r\n erhvervsministeren, når Kommissionens godkendelse foreligger, fastsætter  \r\n\r\n tidspunktet for ikrafttrædelsen af loven. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B>  <I>§ 2, stk. 1</I> og <I>stk. 2,</I> ændres til: </P>  \r\n\r\n<P>&#187;Stk. 1. Der kan stilles garanti inden for et beløb af 5 mia. kr. for  \r\n\r\n lån til ny- eller ombygning af skibe. Garantier kan stilles for aftaler, der  \r\n\r\n indgås i perioden 1993 til og med 1996 til levering over tre år fra aftalens  \r\n\r\n indgåelse. Garantirammen kan efter bemyndigelse hæves til 7 mia. kr. </P>  \r\n\r\n<P> <I>Stk. 2.</I> Bestemmelserne i stk. 1 finder tillige anvendelse på  \r\n\r\n tidligere indgåede aftaler betinget af, at et eller flere nærmere angivne  \r\n\r\n vilkår opfyldes, såfremt opfyldelsen finder sted i perioden 1993 til og med  \r\n\r\n 1996.&#171; </P>  \r\n\r\n<P> <B>§ 2.</B> Der kan stilles garanti inden for et beløb af 5 mia. kr. for  \r\n\r\n lån til ny- eller ombygning af skibe. Garantier kan stilles for aftaler, der  \r\n\r\n indgås i perioden 1993 til og med 1995 til levering over tre år fra aftalens  \r\n\r\n indgåelse. Garantirammen kan efter bemyndigelse hæves til 7 mia. kr. </P>  \r\n\r\n<P> <I>Stk. 2.</I> Bestemmelserne i stk. 1 finder tillige anvendelse på  \r\n\r\n tidligere indgåede aftaler betinget af, at et eller flere nærmere angivne  \r\n\r\n vilkår opfyldes, såfremt opfyldelsen finder sted i perioden 1993 til og med  \r\n\r\n 1995. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/12/1995"
        },
        {
            "displayName": "Accession",
            "displayValue": "199512K00083"
        },
        {
            "displayName": "Entydig dokumentidentifikation",
            "displayValue": "CL000305"
        },
        {
            "displayName": "Dato for førstegangsindlæggelse",
            "displayValue": "20/12/1995"
        },
        {
            "displayName": "Dato for indlæggelse",
            "displayValue": "20/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}