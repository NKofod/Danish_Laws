{
    "id": 88034,
    "title": "Skriftlig fremsættelse (23. april 2003) - L 218",
    "documentTypeId": "380",
    "isSagsforlobPeriodValid": true,
    "shortName": "2002/1 SF. L 218",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (23. april 2003)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Justitsministeren  \r\n\r\n</B>  \r\n\r\n (Lene Espersen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af straffeloven og retsplejeloven (Bekæmpelse af rockerkriminalitet  \r\n\r\n og  \r\n\r\n anden organiseret kriminalitet).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 218).  \r\n\r\n</P>  \r\n\r\n<P class=\"NormalInd\">  \r\n\r\n Formålet med lovforslaget er at forbedre politiets  \r\n\r\n efterforskningsmuligheder for at sikre en effektiv bekæmpelse af den grove og  \r\n\r\n omfattende kriminalitet, der foregår i rockermiljøet og andre organiserede  \r\n\r\n kriminelle miljøer.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget er et led i den intensiverede indsats mod  \r\n\r\n rockerkriminalitet, som regeringen har iværksat i samarbejde med  \r\n\r\n Rigspolitichefen og politimestrene på baggrund af oplysninger om rockernes  \r\n\r\n øgede kriminalitet. Lovforslaget er udarbejdet i samarbejde med  \r\n\r\n repræsentanter  \r\n\r\n for politiet og anklagemyndigheden.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indeholder for det første en række ændringer af  \r\n\r\n retsplejelovens regler om  \r\n\r\n<I>  \r\n\r\n agentvirksomhed  \r\n\r\n</I>  \r\n\r\n mv.  \r\n\r\n</P>  \r\n\r\n<P class=\"NormalInd\">  \r\n\r\n Der foreslås bl.a. en begrænset ændring af forbudet mod  \r\n\r\n anvendelse af civile agenter. Det gældende forbud herimod omfatter også  \r\n\r\n tilfælde, hvor den bistand, der er tale om, er af begrænset omfang og f.eks.  \r\n\r\n alene består i at introducere en politiagent i miljøet og formidle kontakten  \r\n\r\n til centrale personer bag den efterforskede kriminalitet. En sådan begrænset  \r\n\r\n bistand kan have væsentlig betydning for at bringe politiagenten i kontakt  \r\n\r\n med  \r\n\r\n bagmændene på en troværdig måde, og de gældende regler kan derfor i nogle  \r\n\r\n tilfælde vanskeliggøre opklaringen af alvorlig organiseret kriminalitet. Det  \r\n\r\n foreslås derfor, at politiet får en begrænset mulighed for at anvende civile  \r\n\r\n personer som agenter. Den civile person kan efter den foreslåede bestemmelse  \r\n\r\n alene yde en bistand, som er yderst beskeden i forhold til den  \r\n\r\n lovovertrædelse,  \r\n\r\n der efterforskes. De handlinger, som civile personer efter forslaget skal  \r\n\r\n kunne  \r\n\r\n udføre som agenter, er således indledende aktiviteter, som ligger langt fra  \r\n\r\n kerneområdet for agentvirksomhed. En civil person vil efter lovforslaget  \r\n\r\n f.eks.  \r\n\r\n efter aftale med politiet kunne udgive sig for at være mellemmand for en  \r\n\r\n opdigtet køber af narkotika (politiet) og i den forbindelse afgive bestilling  \r\n\r\n på en vareprøve.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås endvidere, at agentbegrebet afgrænses over for  \r\n\r\n handlinger, der rent teknisk i dag opfattes som agentvirksomhed, men som  \r\n\r\n alene  \r\n\r\n er et mindre indgreb i et allerede tilrettelagt kriminelt handlingsforløb.  \r\n\r\n Der  \r\n\r\n tænkes navnlig på såkaldte kontrollerede leverancer, hvor politiet efter  \r\n\r\n lovforslaget vil få mulighed for i begrænset omfang via kureren at påvirke  \r\n\r\n gennemførelsen af eksempelvis en narkotikaleverance, uden at aktiviteterne  \r\n\r\n derved bliver omfattet af agentreglerne, så længe politiet ikke herved  \r\n\r\n påvirker  \r\n\r\n væsentlige omstændigheder ved lovovertrædelsen.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås desuden at lempe betingelserne for at anvende  \r\n\r\n agenter (politiagenter og de foreslåede civile agenter, der kan yde bistand i  \r\n\r\n yderst beskedent omfang). Efter forslaget vil agenter kunne anvendes, hvis  \r\n\r\n der  \r\n\r\n foreligger en begrundet mistanke om, at en lovovertrædelse er ved at blive  \r\n\r\n begået eller forsøgt begået, og efterforskningsskridtet må antages at være af  \r\n\r\n afgørende betydning for efterforskningen. Agenter vil således kunne anvendes,  \r\n\r\n selv om dette ikke er det eneste mulige efterforskningsmiddel, men hvor de  \r\n\r\n andre muligheder f.eks. er usikre eller uforholdsmæssigt ressourcekrævende.  \r\n\r\n</P>  \r\n\r\n<P class=\"NormalInd\">  \r\n\r\n Hidtil har det kun været muligt at anvende agenter ved  \r\n\r\n efterforskning af lovovertrædelser, der efter loven kan straffes med fængsel  \r\n\r\n i  \r\n\r\n 6 år eller derover, eller ved efterforskning af indsmugling af særlig grov  \r\n\r\n karakter. Efter lovforslaget vil det herudover være muligt at anvende agenter  \r\n\r\n ved efterforskning af sager om tyveri af særlig grov karakter.  \r\n\r\n</P>  \r\n\r\n<P class=\"NormalInd\">  \r\n\r\n Der foreslås for det andet en række ændringer af  \r\n\r\n retsplejelovens bestemmelser om  \r\n\r\n<I>  \r\n\r\n dørlukning, bevisfortegnelse og vidnebeskyttelse.  \r\n\r\n</I>  \r\n\r\n</P>  \r\n\r\n<P class=\"NormalInd\">  \r\n\r\n Ligesom i dag vil der være mulighed for at indkalde en  \r\n\r\n politiagent som vidne i retten. For at sikre, at politiet også efter  \r\n\r\n retssagen  \r\n\r\n kan anvende den pågældende polititjenestemand som agent, foreslås en række  \r\n\r\n ændringer, der har til formål at holde politiagentens identitet skjult. Det  \r\n\r\n foreslås  \r\n\r\n bl.a., at politiagentens eget navn og bopæl ikke skal fremgå af sagen.  \r\n\r\n Endvidere kan anklagemyndigheden kræve dørene lukket under politiagentens  \r\n\r\n vidneforklaring, og retsformanden vil efter forslaget kunne beslutte, at  \r\n\r\n tiltalte skal forlade lokalet under forklaringen.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget forbedrer endvidere mulighederne for at  \r\n\r\n hemmeligholde identiteten på andre polititjenestemænd, der udfører en særlig  \r\n\r\n tjenestefunktion under skjult identitet. Efter lovforslaget kan  \r\n\r\n    \r\n\r\n retsformanden således beslutte, at navn og  \r\n\r\n bopæl på polititjenestemanden ikke skal oplyses, at dørene skal lukkes under  \r\n\r\n polititjenestemandens forklaring, samt at tiltalte skal forlade lokalet under  \r\n\r\n vidneforklaringen. Endvidere vil disse polititjenestemænd i bevisfortegnelsen  \r\n\r\n kunne betegnes med et andet navn end deres eget og uden angivelse af bopæl.  \r\n\r\n</P>  \r\n\r\n<P class=\"NormalInd\">  \r\n\r\n Der foreslås for det tredje en række ændringer af  \r\n\r\n retsplejelovens bestemmelser om forsvarerens og sigtedes/tiltaltes adgang til  \r\n\r\n<I>  \r\n\r\n aktindsigt.  \r\n\r\n</I>  \r\n\r\n</P>  \r\n\r\n<P class=\"NormalInd\">  \r\n\r\n Ved bekæmpelse af kriminalitet, der begås af lukkede,  \r\n\r\n organiserede netværk, er efterforskningen i høj grad afhængig af, at politiet  \r\n\r\n modtager informationer fra personer inden for eller tæt på disse netværk. Det  \r\n\r\n er afgørende for, at politiet får denne information, at man kan garantere  \r\n\r\n meddelernes sikkerhed. Det præciseres derfor i lovforslaget, at oplysninger  \r\n\r\n om  \r\n\r\n meddeleres identitet ikke indgår i sagen, hvis meddeleren ønsker at være  \r\n\r\n anonym, og politiet på anden måde kan skaffe bevis i sagen og derfor ikke  \r\n\r\n behøver at føre den pågældende som vidne i retten.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås, at en polititjenestemand skal kunne nægte at  \r\n\r\n afgive forklaring i retten, hvis dette er begrundet i hensynet til  \r\n\r\n tredjemands  \r\n\r\n liv eller helbred, og det foreslås, at en person ikke kan indkaldes som vidne  \r\n\r\n af forsvareren, hvis oplysningerne om den pågældendes identitet ikke indgår i  \r\n\r\n sagen, eller er undtaget fra forsvarerens adgang til aktindsigt. Herved  \r\n\r\n forbedres beskyttelsen af civile personer, der yder bistand til politiet.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås, at adgangen til aktindsigt begrænses til alene  \r\n\r\n at vedrøre materiale, som politiet har tilvejebragt til brug for den konkrete  \r\n\r\n sag, som sigtelsen eller tiltalen vedrører. Dette indebærer bl.a., at  \r\n\r\n generelle  \r\n\r\n baggrundsoplysninger   f.eks. om kriminalitetsmønstre eller persongruppers  \r\n\r\n tilknytning til bestemte netværk   vil være helt undtaget fra aktindsigt.  \r\n\r\n Baggrundsmateriale, som anklagemyndigheden har til hensigt at fremlægge under  \r\n\r\n domsforhandlingen, vil forsvareren og sigtede/tiltalte fortsat have krav på  \r\n\r\n at  \r\n\r\n få aktindsigt i.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås endvidere at udvide mulighederne for konkret at  \r\n\r\n begrænse forsvarerens og sigtedes/tiltaltes adgang til aktindsigt, således at  \r\n\r\n dette også kan ske, når det er begrundet i hensynet til efterforskningen af  \r\n\r\n en  \r\n\r\n anden verserende sag om alvorlig kriminalitet eller til beskyttelse af  \r\n\r\n fortrolige oplysninger om politiets efterforskningsmetoder. Endvidere  \r\n\r\n foreslås  \r\n\r\n det, at en sådan konkret begrænsning i forsvarerens adgang til aktindsigt kan  \r\n\r\n være tidsubegrænset, således at den har virkning også under domsforhandlingen  \r\n\r\n og efter sagens afslutning.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås, at beslutning om konkret at undtage materiale  \r\n\r\n fra forsvarerens og sigtedes/tiltaltes adgang til aktindsigt skal træffes af  \r\n\r\n retten, og at aktindsigt ikke må nægtes, hvis det giver anledning til  \r\n\r\n væsentlige betænkeligheder for varetagelsen af sigtedes eller tiltaltes  \r\n\r\n forsvar. Politiet må i sådanne tilfælde vælge mellem, om man vil udlevere  \r\n\r\n oplysningerne   eventuelt med pålæg til forsvareren om ikke at videregive  \r\n\r\n oplysningerne til sigtede/tiltalte   eller om man vil frafalde tiltalen.  \r\n\r\n</P>  \r\n\r\n<P class=\"NormalInd\">  \r\n\r\n Der skal beskikkes en særlig advokat for sigtede/tiltalte,  \r\n\r\n der kan varetage dennes interesser under behandlingen af spørgsmålet om,  \r\n\r\n hvorvidt materiale konkret kan undtages fra aktindsigt. Forsvareren i  \r\n\r\n straffesagen skal således ikke deltage i behandlingen af spørgsmålet og skal  \r\n\r\n heller  \r\n\r\n ikke efterfølgende orienteres herom. Er en beslutning om begrænsning i  \r\n\r\n forsvarerens adgang til aktindsigt tidsubegrænset, skal der efter forslaget  \r\n\r\n ske  \r\n\r\n en fornyet prøvelse af spørgsmålet forud for domsforhandlingen. Hermed sikres  \r\n\r\n det, at det på dette tidspunkt fortsat er berettiget at undtage det  \r\n\r\n pågældende  \r\n\r\n materiale fra adgangen til aktindsigt.  \r\n\r\n</P>  \r\n\r\n<P class=\"NormalInd\">  \r\n\r\n Der foreslås i sammenhæng hermed en ændring af reglerne om  \r\n\r\n dommeres habilitet. En dommer vil således ikke kunne virke som dommer under  \r\n\r\n domsforhandlingen i en eventuel senere straffesag, hvis den pågældende dommer  \r\n\r\n har truffet beslutning om konkret at undtage materiale fra adgangen til  \r\n\r\n aktindsigt, eller har truffet en anden afgørelse, hvor der har været fremlagt  \r\n\r\n oplysninger, som forsvareren ikke har aktindsigt i, og hvor der har været  \r\n\r\n beskikket en særlig advokat.  \r\n\r\n</P>  \r\n\r\n<P class=\"NormalInd\">  \r\n\r\n Der foreslås for det fjerde en udvidelse af straffelovens  \r\n\r\n bestemmelse om såkaldt  \r\n\r\n<I>  \r\n\r\n udvidet  \r\n\r\n udbyttekonfiskation.  \r\n\r\n</I>  \r\n\r\n Herved forstås, at konfiskation af formuegoder kan  \r\n\r\n ske, medmindre den pågældende kan sandsynliggøre, at formuegoderne er  \r\n\r\n erhvervet  \r\n\r\n på lovlig vis. Efter de gældende regler kan udvidet udbyttekonfiskation ske i  \r\n\r\n sager om kriminelle forhold, der efter loven kan straffes med fængsel i 6 år  \r\n\r\n eller derover, samt i sager om groft tyveri. Efter lovforslaget vil det  \r\n\r\n endvidere blive muligt at foretage udvidet udbyttekonfiskation i forbindelse  \r\n\r\n med overtrædelse af lovgivningen om euforiserende stoffer samt straffelovens  \r\n\r\n bestemmelse om moms- og skattesvig og indsmugling af særlig grov karakter.  \r\n\r\n Dette vil kunne være et effektivt redskab i bekæmpelsen af rockernes  \r\n\r\n kriminalitet og anden organiseret kriminalitet.  \r\n\r\n</P>  \r\n\r\n<P class=\"NormalInd\">  \r\n\r\n Endvidere foreslås det for det femte, at der bliver mulighed  \r\n\r\n for at foretage telefonaflytning mv. ved efterforskning rettet mod bagmænd  \r\n\r\n til  \r\n\r\n prostitution (rufferi-sager, jf. straffelovens § 228).  \r\n\r\n</P>  \r\n\r\n<P class=\"NormalInd\">  \r\n\r\n Der foreslås for det sjette også en ændring af bestemmelsen  \r\n\r\n i retsplejelovens § 788 om efterfølgende underretning i sager om indgreb i  \r\n\r\n meddelelseshemmeligheden mv., således at adgangen til at undlade eller  \r\n\r\n udsætte  \r\n\r\n underretning om et sådant indgreb udvides. Ændringen sigter navnlig mod  \r\n\r\n efterforskningen i organiserede kriminelle miljøer, hvor kriminaliteten begås  \r\n\r\n af personer, der har tæt kontakt, og hvor efterfølgende underretning om et  \r\n\r\n indgreb i meddelelseshemmeligheden mv. derfor i mange tilfælde vil afsløre en  \r\n\r\n anden igangværende efterforskning.  \r\n\r\n</P>  \r\n\r\n<P class=\"NormalInd\">  \r\n\r\n Endelig foreslås for det syvende en udvidelse af adgangen  \r\n\r\n til  \r\n\r\n<I>  \r\n\r\n  aflytte  internetkommunikation  \r\n\r\n</I>  \r\n\r\n mv. Den organiserede kriminalitet forberedes i stigende omfang ved brug af  \r\n\r\n computere, og det er blevet stadig mere udbredt at anvende kryptering i de  \r\n\r\n kriminelle miljøer, således at politiet ikke har mulighed for  aflytning .  \r\n\r\n Ved  \r\n\r\n dataaflæsning får politiet bl.a. mulighed for at læse elektroniske  \r\n\r\n meddelelser,  \r\n\r\n som sendes fra en mistænkt via en computer, før der sker kryptering.  \r\n\r\n Dataaflæsning kan f.eks. ske ved anvendelse af  snifferprogrammer . Efter de  \r\n\r\n gældende regler kan dataaflæsning kun anvendes ved efterforskning af meget få  \r\n\r\n forbrydelser, herunder terrorforbrydelser. Det foreslås at ændre reglerne, så  \r\n\r\n der bliver adgang til at foretage dataaflæsning i alle sager om  \r\n\r\n lovovertrædelser, der efter loven kan straffes med fængsel i 6 år eller  \r\n\r\n derover, i sager om forsætlig overtrædelse af straffelovens kapitel 12  \r\n\r\n (forbrydelser mod statens selvstændighed og sikkerhed) eller kapitel 13  \r\n\r\n (forbrydelser mod statsforfatningen og de øverste statsmyndigheder) samt i  \r\n\r\n sager om tyveri af grov beskaffenhed eller skattesvig, momssvig og  \r\n\r\n indsmugling  \r\n\r\n af særlig grov karakter.  \r\n\r\n</P>  \r\n\r\n<P class=\"NormalInd\">  \r\n\r\n Regeringen lægger afgørende vægt på en effektiv bekæmpelse  \r\n\r\n af rockerkriminaliteten og anden organiseret kriminalitet.  \r\n\r\n Rockerkriminaliteten  \r\n\r\n har en sådan karakter og et så massivt omfang, at der er tale om et  \r\n\r\n betydeligt  \r\n\r\n samfundsproblem. Regeringen finder det derfor væsentligt, at politiet nu får  \r\n\r\n de  \r\n\r\n redskaber, som må anses for at være nødvendige for at kunne bekæmpe denne  \r\n\r\n kriminalitet mere effektivt, uden at væsentlige retssikkerhedshensyn  \r\n\r\n tilsidesættes.  \r\n\r\n</P>  \r\n\r\n<P class=\"NormalInd\">  \r\n\r\n På den anførte baggrund har regeringen fundet det rigtigst  \r\n\r\n at forelægge lovforslaget for Folketinget allerede nu, således at der vil  \r\n\r\n være  \r\n\r\n mulighed for, at de nødvendige lovændringer kan vedtages i denne  \r\n\r\n folketingssamling.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslaget og de ledsagende  \r\n\r\n bemærkninger, skal jeg hermed anbefale lovforslaget til det Høje Tings  \r\n\r\n velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2002/1 LF 218",
            "stateLabel": "Vedtaget",
            "references": [
                {
                    "shortName": "2002/1 SF. L 218",
                    "title": "Skriftlig fremsættelse (23. april 2003) - L 218",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88034,
                    "eliUri": "/eli/ft/20021XX00394",
                    "externalLink": ""
                },
                {
                    "shortName": "2002/1 LSF 218",
                    "title": "Forslag til Lov om ændring af straffeloven og retsplejeloven\\n(Bekæmpelse af rockerkriminalitet og anden organiseret kriminalitet)",
                    "presentationName": "Lovforslag som fremsat",
                    "documentTypeId": 400,
                    "documentId": 88033,
                    "eliUri": "/eli/ft/200212L00218",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20021/lovforslag_oversigtsformat/L218.htm"
                },
                {
                    "shortName": "2002/1 BTL 218",
                    "title": "Betænkning over Forslag til lov om ændring af straffeloven og retsplejeloven",
                    "presentationName": "Betænkning  over lovforslag",
                    "documentTypeId": 420,
                    "documentId": 96461,
                    "eliUri": "/eli/ft/200214L00533",
                    "externalLink": ""
                },
                {
                    "shortName": "2002/1 TBL 218",
                    "title": "Tillægsbetænkning over Forslag til lov om ændring af straffeloven og retsplejeloven",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 96549,
                    "eliUri": "/eli/ft/200215L00597",
                    "externalLink": ""
                },
                {
                    "shortName": "2002/1 LSV 218",
                    "title": "Forslag til Lov om ændring af straffeloven og retsplejeloven\\n(Bekæmpelse af rockerkriminalitet og anden organiseret kriminalitet)",
                    "presentationName": "Lovforslag som vedtaget",
                    "documentTypeId": 410,
                    "documentId": 96538,
                    "eliUri": "/eli/ft/200213L00218",
                    "externalLink": ""
                },
                {
                    "shortName": "LOV nr 436 af 10/06/2003",
                    "title": "Lov om ændring af straffeloven og retsplejeloven",
                    "presentationName": "Ændringslov",
                    "documentTypeId": 20,
                    "documentId": 1600,
                    "eliUri": "/eli/lta/2003/436",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/04/2003"
        },
        {
            "displayName": "Accession",
            "displayValue": "20021XX00394"
        },
        {
            "displayName": "Entydig dokumentidentifikation",
            "displayValue": "AA002153"
        },
        {
            "displayName": "Dato for førstegangsindlæggelse",
            "displayValue": "23/04/2003"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 218"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}