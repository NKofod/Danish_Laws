{
    "id": 112754,
    "title": "1985 LSF 171   FORSLAG TIL LOV OM ÆNDRING AF LOV OM INDIVIDUEL BOLIGSTØTTE (REGULERING AF   MAKSIMUMSBELØB FOR ÅRLIG BOLIGYDELSE) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om ændring af lov om individuel boligstøtte (Regulering af  \r\n\r\n maksimumsbeløb for årlig boligydelse) </P>  \r\n\r\n<P></P>  \r\n\r\n<P>Fremsat af Lissa Mathiasen (S) Svend Andersen (S) Bakholt (S) Baadsgaard  \r\n\r\n (S) Knud Damgaard (S) TOrben Lund (S) Kaj Poulsen (S) Søgaard (S) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om individuel boligstøtte, jfr. lovbekendtgørelse nr. 44 af 28. </P>  \r\n\r\n<P>januar 1983, som ændret senest ved lov nr. 578 af 19. december </P>  \r\n\r\n<P>1985, foretages følgende ændring: </P>  \r\n\r\n<P>I § 34 b, stk. 1, indsættes som nyt sidste punktum: &#187;Herudover </P>  \r\n\r\n<P>forøges det i § 34, stk. 1, nr. 6, nævnte beløb pr. 1. april 1986 </P>  \r\n\r\n<P>med 59,2 pct.&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. april 1986. </P>  \r\n\r\n<P>Stk. 2. For pensionister, der ifølge § 34 b, stk. 1, sidste punktum, </P>  \r\n\r\n<P>som affattet ved denne lovs § 1, kan få forhøjet den udbetalte </P>  \r\n\r\n<P>boligydelse, omberegnes boligydelsen med virkning fra den 1. april </P>  \r\n\r\n<P>1986. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Gennem de seneste år er huslejeniveauet i det nyere byggeri og </P>  \r\n\r\n<P>nybyggeriet blevet så højt, at maksimumsbeløbet for boligydelse </P>  \r\n\r\n<P>ikke er tilstrækkeligt til at sikre pensionisthusstande med lav </P>  \r\n\r\n<P>indkomst rimelige økonomiske vilkår. Allerede inden regeringen og </P>  \r\n\r\n<P>et flertal i folketinget begrænsede stigningen i maksimumsbeløbet </P>  \r\n\r\n<P>til 2 pct. om året, var der opstået problemer, fordi huslejen </P>  \r\n\r\n<P>udviklede sig hurtigere end indkomsterne (pensionerne) og de </P>  \r\n\r\n<P>reguleringssatser, boligstøttelovens grænsebeløb blev reguleret </P>  \r\n\r\n<P>med. I 1984 måtte en enlig pensionist uden anden indkomst end </P>  \r\n\r\n<P>pensionen, der blev anvist en ny ældreegnet, almennyttig bolig på </P>  \r\n\r\n<P>60 m2 i hovedstadsområdet, erlægge en egenbetaling på ca. 20 pct. </P>  \r\n\r\n<P>af pensionen (inkl. pensionstillæg) til huslejen. Dette skal </P>  \r\n\r\n<P>sammenholdes med, at intentionerne i boligstøtteloven er, at de </P>  \r\n\r\n<P>dårligst stillede pensionister skal betale 15 pct. af deres </P>  \r\n\r\n<P>indkomst i husleje. </P>  \r\n\r\n<P>Siden er situationen blevet endnu sværere for pensionisterne, dels </P>  \r\n\r\n<P>som følge af, at huslejeudviklingen i nybyggeriet og det nyere </P>  \r\n\r\n<P>byggeri fortsat ligger over indkomstudviklingen, og dels fordi </P>  \r\n\r\n<P>regeringen og et flertal i folketinget ved lov nr. 242 af 23. maj </P>  \r\n\r\n<P>1984 begrænsede stigningstakten i den regulering af boligydelsen, </P>  \r\n\r\n<P>der ellers årligt skulle finde sted på grundlag af </P>  \r\n\r\n<P>reguleringspristallet, til 2 pct. i hvert af årene 1985 og 1986. </P>  \r\n\r\n<P>Dette har bevirket, at flere og flere pensionister er stødt mod </P>  \r\n\r\n<P>boligstøtteloftet, og at egenbetalingen for de svagest stillede </P>  \r\n\r\n<P>enlige pensionister, der bor i det nyere ældreegnede byggeri, er </P>  \r\n\r\n<P>steget yderligere. Således vil en pensionist som nævnt ovenfor i </P>  \r\n\r\n<P>dag skulle erlægge op mod 25 pct. af pensionen i husleje. Dette </P>  \r\n\r\n<P>finder socialdemokratiet ganske urimeligt. </P>  \r\n\r\n<P>Det foreslås derfor, at der pr. 1. april 1986 skal ske en forhøjelse </P>  \r\n\r\n<P>af maksimumsbeløbet for den årlige boligydelse på 15 pct. svarende </P>  \r\n\r\n<P>til en regulering af grundbeløbet i lovens § 22, stk. 1, 1. pkt., </P>  \r\n\r\n<P>med 59,2 pct. En gennemførelse af forslaget vil betyde, at det </P>  \r\n\r\n<P>højeste beløb, der kan udbetales pr. måned i boligydelse, stiger </P>  \r\n\r\n<P>fra 1.633 kr. pr. måned til 1.878 kr. pr. måned. </P>  \r\n\r\n<P>For en enlig pensionist uden anden indkomst end pensionen (inkl. </P>  \r\n\r\n<P>pensionstillæg), der efter socialministeriets oplysninger i 1986 </P>  \r\n\r\n<P>forventes at blive 44.262 kr. svarende til ca. 3.690 kr. pr. </P>  \r\n\r\n<P>måned, vil den højeste månedlige husleje, hvortil der kan ydes </P>  \r\n\r\n<P>boligstøtte, uden at pensionisten overstiger maksimum for </P>  \r\n\r\n<P>boligydelsen, blive: </P>  \r\n\r\n<PRE>  \r\n\r\n 15 pct. af 3.690 kr.    =   553 kr.  \r\n\r\n + højeste boligydelse   = 1.878 kr.  \r\n\r\n                    --------------  \r\n\r\n I alt:                  = 2.431 kr.  \r\n\r\n</PRE>  \r\n\r\n<P>Dette beløb svarer til en årlig husleje på 29.172 kr., hvilket skulle </P>  \r\n\r\n<P>være tilstrækkeligt til at sikre, at pensionisten kan flytte ind i </P>  \r\n\r\n<P>en ny ældreegnet, almennyttig bolig uden at skulle erlægge mere </P>  \r\n\r\n<P>end 15 pct. af pensionen i egenbetaling til huslejen. </P>  \r\n\r\n<P>Det foreslås endvidere, at kommunerne med virkning fra den 1. april </P>  \r\n\r\n<P>1986 skal foretage en omberegning af boligydelsen for de </P>  \r\n\r\n<P>pensionister, der i dag støder mod boligydelsesmaksimum, således </P>  \r\n\r\n<P>at de pensionister, der bliver berettiget til en højere </P>  \r\n\r\n<P>boligydelse, automatisk får denne udbetalt. </P>  \r\n\r\n<P>Det skal endelig bemærkes, at der med forslaget ikke er taget </P>  \r\n\r\n<P>stilling til reguleringen i 1987, idet det forventes, at </P>  \r\n\r\n<P>boligministeren på baggrund af 2 pct.-reguleringens udløb med </P>  \r\n\r\n<P>udgangen af 1986 vil fremsætte forslag om de satser og </P>  \r\n\r\n<P>grænsebeløb, der skal være gældende efter 1986. </P>  \r\n\r\n<P>Økonomiske konsekvenser </P>  \r\n\r\n<P>Da den højeste boligydelse kun skal udbetales i 9 måneder i 1986, </P>  \r\n\r\n<P>skønnes merudgifterne i 1986 højst at beløbe sig til 37,5 mill. </P>  \r\n\r\n<P>kr., hvilket med den gældende refusionssats på 75 pct. vil svare </P>  \r\n\r\n<P>til kommunale merudgifter på knap 9,5 mill. kr. og statslige </P>  \r\n\r\n<P>merudgifter på ca. 28 mill. kr. </P>  \r\n\r\n<P>Det bemærkes dog samtidig, at der ved det foretagne skøn ikke er </P>  \r\n\r\n<P>taget hensyn til, at maksimumsbeløbet allerede nu er forhøjet for </P>  \r\n\r\n<P>nogle boligydelsesmodtagere, fordi boligen er egnet for og bebos </P>  \r\n\r\n<P>af stærkt bevægelseshæmmede (lovens § 22, stk. 1, 3. pkt.), eller </P>  \r\n\r\n<P>fordi kommunalbestyrelsen i henhold til § 22, stk. 2, har skønnet, </P>  \r\n\r\n<P>at der foreligger særlige omstændigheder, der kan begrunde en </P>  \r\n\r\n<P>højere boligydelse. </P>  \r\n\r\n<P>I det omfang sådanne beløb udbetales, vil de fragå de anslåede </P>  \r\n\r\n<P>merudgifter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00171"
        },
        {
            "displayName": "Entydig dokumentidentifikation",
            "displayValue": "CL006156"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}