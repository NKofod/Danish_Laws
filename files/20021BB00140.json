{
    "id": 96134,
    "title": "Forslag til folketingsbeslutning om indførelse af krav til dørmandsvirksomhed",
    "documentTypeId": "480",
    "isSagsforlobPeriodValid": true,
    "shortName": "2002/1 BSF 140",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 8. april 2003 af Anne&nbsp;Baastrup&nbsp;(SF),  \r\n\r\n Aage&nbsp;Frandsen&nbsp;(SF)&nbsp;og&nbsp;Anne&nbsp;Grete&nbsp  \r\n\r\n ;Holmsgaard&nbsp;(SF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:20 pt\">  \r\n\r\n om indførelse af krav til dørmandsvirksomhed  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger justitsministeren senest den 1.  \r\n\r\n november 2003 at fremsætte lovforslag om ændring af lov om vagtvirksomhed med  \r\n\r\n henblik på, at der indføres krav til personer, som udøver dørmandsvirksomhed,  \r\n\r\n om godkendelse, uddannelse og brug af personlegitimationskort.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 1. Indledning  \r\n\r\n</P>  \r\n\r\n<P class=\"NormalInd9\">  \r\n\r\n En arbejdsgruppe nedsat af politiets  \r\n\r\n personaleorganisationer har den 10. december 2002 afgivet en beretning  \r\n\r\n vedrørende politiets forhold til dørmandsvirksomhed. Af beretningen fremgår  \r\n\r\n det, at der fra politikredse bl.a. er rejst forslag om en mere ensartet  \r\n\r\n godkendelsespraksis, ligesom behovet for uddannelsestiltag og  \r\n\r\n billedlegitimation er blevet nævnt. Beretningen er omdelt på Retsudvalget  \r\n\r\n (alm.  \r\n\r\n del   bilag 768) og vil på forslagsstillernes foranledning blive omdelt som  \r\n\r\n udvalgsbilag til beslutningforslaget.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne finder bl.a. på baggrund af beretningen,  \r\n\r\n at der er behov for nærmere at regulere dørmandsvirksomhed, og forslår  \r\n\r\n derfor,  \r\n\r\n at det pålægges justitsministeren at fremsætte lovforslag herom.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 2. Beretningen vedrørende politiets forhold  \r\n\r\n til dørmandsvirksomhed  \r\n\r\n</P>  \r\n\r\n<P class=\"NormalInd9\">  \r\n\r\n Det fremgår bl.a. af beretningen, at bevillingsmyndigheden  \r\n\r\n efter lov om restaurations- og hotelvirksomhed kan træffe afgørelse om, at  \r\n\r\n bestemte kategorier af ansatte i virksomheder med alkoholbevilling skal være  \r\n\r\n godkendt af politiet. Godkendelse kan nægtes eller tilbagekaldes, såfremt den  \r\n\r\n pågældende har udvist en sådan adfærd, at der grund til at antage, at  \r\n\r\n vedkommende ikke vil kunne udføre hvervet på betryggende måde. Godkendelse af  \r\n\r\n dørmænd er dermed ikke et krav, og det kan derfor ikke med sikkerhed opgøres,  \r\n\r\n hvor  \r\n\r\n mange der virker som dørmænd. Det ansås skønsmæssigt, at ca. 4.000-5.000  \r\n\r\n personer virker som dørmænd. RestaurationsBranchens Forbund skønner dog  \r\n\r\n antallet af dørmænd til at være mellem 5.000 og 10.000 personer.  \r\n\r\n</P>  \r\n\r\n<P class=\"NormalInd9\">  \r\n\r\n I forbindelse med udarbejdelse af beretningen foretog  \r\n\r\n arbejdsgruppen en høring af politikredsene. Det fremgår af beretningen, at  \r\n\r\n det  \r\n\r\n overordnede indtryk er, at der er færrest negative erfaringer med dørmænd i  \r\n\r\n de  \r\n\r\n politikredse, hvor der aktivt er taget stilling til, hvordan man fra  \r\n\r\n politiets  \r\n\r\n side vil forholde sig til dørmandsvirksomhed. I de kredse, hvor man har en  \r\n\r\n godkendelsesordning for så vidt angår dørmænd, og hvor der jævnlig holdes  \r\n\r\n møder  \r\n\r\n med dørmændene, vurderes samarbejdet mellem politiet og dørmænd at fungere  \r\n\r\n bedst.  \r\n\r\n</P>  \r\n\r\n<P class=\"NormalInd9\">  \r\n\r\n Det fremgår imidlertid også i forbindelse med høringen i  \r\n\r\n politikredsene om erfaringerne med dørmandsvirksomhed, at der   uanset at  \r\n\r\n mange  \r\n\r\n politikredse har gode erfaringer med dørmænd   er en række problemer. Det  \r\n\r\n fremgår således af beretningen, at problemerne især har drejet sig om  \r\n\r\n dørmænd,  \r\n\r\n der tager sagen i egen hånd og optræder hårdhændet, hvilket har givet  \r\n\r\n anledning  \r\n\r\n til voldssager, samt dørmænd, der foretager en selektering af kunderne,  \r\n\r\n hvilket  \r\n\r\n af personer af anden etnisk herkomst kan opleves som diskriminerende. Der  \r\n\r\n meldes desuden om dørmænd, der i forbindelse med straffelovsovertrædelser  \r\n\r\n ingenting har set og ofte virker tilbageholdende med at give politiet  \r\n\r\n oplysninger. Der er i forbindelse med den foretagne høring blevet oplyst om  \r\n\r\n restaurationer, der overvejende ansætter dørmænd med kriminel fortid samt  \r\n\r\n dørmænd, der bruger anabolske steroider og træner i samme motionscentre som  \r\n\r\n rockere. Det fremgår bl.a., at erfaringerne siger, at rockernes mere  \r\n\r\n regelmæssige tilstedeværelse har en klar indflydelse på restaurationernes  \r\n\r\n atmosfære samt dørmændenes vilje og evne til at bestride deres hverv på en  \r\n\r\n ordentlig måde.  \r\n\r\n</P>  \r\n\r\n<P class=\"NormalInd9\">  \r\n\r\n Frederiksberg Politi har i forbindelse med høringen  \r\n\r\n beklaget, at kravet i loven om vagtvirksomhed om særlige kurser ikke omfatter  \r\n\r\n dørmænd, der alene godkendes efter restaurationsloven. Frederiksberg Kommune  \r\n\r\n har betinget godkendelse af dørmænd af, at de har gennemgået et AMU-kursus  \r\n\r\n for  \r\n\r\n dørmænd. Esbjerg Politi har anført, at der er for lidt styring og for få  \r\n\r\n kontrolmuligheder på dørmandsområdet, og har foreslået, at man henlægger  \r\n\r\n dørmandsvirksomhed  \r\n\r\n under samme administrative bestemmelser, som gælder for vagtvirksomhed, bl.a.  \r\n\r\n således at en godkendelse medfører en form for id-kort og registrering i et  \r\n\r\n rettighedsregister.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 3. Reglerne om vagtvirksomhed  \r\n\r\n</P>  \r\n\r\n<P class=\"NormalInd9\">  \r\n\r\n Loven om vagtvirksomhed finder anvendelse på enhver  \r\n\r\n selvstændig virksomhed, hvorved personer enten ved egen eller ansattes  \r\n\r\n tilstedeværelse, ved brug af hunde eller ved tv-overvågning fører tilsyn med  \r\n\r\n privat område, udfører værditransporter, udøver beskyttelse af andre personer  \r\n\r\n eller modtager og behandler alarmsignaler fra overfalds- eller  \r\n\r\n indbrudsalarmeringsanlæg. Dørmænd, der ansættes gennem et vagtselskab, er  \r\n\r\n dermed omfattet af loven i modsætning til dørmænd, som ansættes direkte af  \r\n\r\n restauratøren.  \r\n\r\n</P>  \r\n\r\n<P class=\"NormalInd9\">  \r\n\r\n Efter lov om vagtvirksomhed og de i henhold til loven  \r\n\r\n udstedte bekendtgørelser skal der ske godkendelse af personalet i en  \r\n\r\n vagtvirksomhed af politimesteren i den politikreds, hvor vagtvirksomhedens  \r\n\r\n hovedkontor er beliggende. Der er opstillet krav for at opnå godkendelse  \r\n\r\n bl.a.  \r\n\r\n vedrørende straffelovsovertrædelser. Endvidere skal den, der udøver  \r\n\r\n vagtvirksomhed, have gennemført et grundkursus for vagtfunktionærer. Og den,  \r\n\r\n der udøver vagtvirksomhed, skal altid være i besiddelse af et  \r\n\r\n personlegitimationskort, der udstedes af rigspolitichefen, og som på  \r\n\r\n forlangende  \r\n\r\n skal forevises.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 4. Beslutningsforslaget  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne finder af mange grunde, at det er  \r\n\r\n nødvendigt i lovgivningen at indføre krav til personer, som udøver  \r\n\r\n dørmandsvirksomhed. Forslagsstillerne peger på  \r\n\r\n</P>  \r\n\r\n<P class=\"Nummer9\">  \r\n\r\n 1.  \r\n\r\n &#9;  \r\n\r\n    \r\n\r\n at omfanget af  \r\n\r\n dørmandsvirksomhed og antallet af personer, som arbejder som dørmænd, er  \r\n\r\n ganske  \r\n\r\n betydeligt,  \r\n\r\n</P>  \r\n\r\n<P class=\"Nummer9\">  \r\n\r\n 2.  \r\n\r\n &#9;  \r\n\r\n    \r\n\r\n at de situationer  \r\n\r\n og begivenheder, som dørmændene uundgåeligt kommer ud for i udøvelsen af  \r\n\r\n deres  \r\n\r\n hverv, i opgavens natur stiller særlige krav til dørmændenes evner og  \r\n\r\n kompetencer,  \r\n\r\n</P>  \r\n\r\n<P class=\"Nummer9\">  \r\n\r\n 3.  \r\n\r\n &#9;  \r\n\r\n    \r\n\r\n at der i det miljø,  \r\n\r\n som dørmændene arbejder i, kommer mange helt unge mennesker, som har indtaget  \r\n\r\n alkohol, og at der derfor er et særligt behov for at sikre, at de personer,  \r\n\r\n der  \r\n\r\n er beskæftiget i miljøet, er kompetente og ansvarlige,  \r\n\r\n</P>  \r\n\r\n<P class=\"Nummer9\">  \r\n\r\n 4.  \r\n\r\n &#9;  \r\n\r\n    \r\n\r\n at erfaringerne,  \r\n\r\n jf. også beretningen ovenfor, viser, at der i praksis er opstået en lang  \r\n\r\n række  \r\n\r\n uheldige episoder, som dørmændene ikke har håndteret på en tilfredsstillende  \r\n\r\n måde,  \r\n\r\n</P>  \r\n\r\n<P class=\"Nummer9\">  \r\n\r\n 5.  \r\n\r\n &#9;  \r\n\r\n    \r\n\r\n at det i dag rent  \r\n\r\n faktisk er muligt for kriminelle eller personer, som færdes i kriminelle  \r\n\r\n miljøer,  \r\n\r\n at udøve dørmandsvirksomhed,  \r\n\r\n</P>  \r\n\r\n<P class=\"Nummer9\">  \r\n\r\n 6.  \r\n\r\n &#9;  \r\n\r\n    \r\n\r\n at en tredjedel af  \r\n\r\n politikredsene enten har mistanke om sort arbejde i forbindelse med  \r\n\r\n dørmandsvirksomhed eller eksempler herpå,  \r\n\r\n</P>  \r\n\r\n<P class=\"Nummer9\">  \r\n\r\n 7.  \r\n\r\n &#9;  \r\n\r\n    \r\n\r\n at  \r\n\r\n bevillingsmyndighedernes praksis med hensyn til at opstille krav om  \r\n\r\n godkendelse  \r\n\r\n af dørmænd efter loven om restaurations- og hotelvirksomhed er meget  \r\n\r\n forskellig  \r\n\r\n både geografisk og indholdsmæssigt,  \r\n\r\n</P>  \r\n\r\n<P class=\"Nummer9\">  \r\n\r\n 8.  \r\n\r\n &#9;  \r\n\r\n    \r\n\r\n at der er forskel  \r\n\r\n på kravene til dørmænd afhængigt af, om dørmandsvirksomheden udøves gennem et  \r\n\r\n vagtselskab eller af dørmænd, som ansættes direkte af restauratøren.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne finder det af grundlæggende betydning, at  \r\n\r\n alle, der udøver dørmandsvirksomhed i vores samfund, er fuldt kvalificerede  \r\n\r\n til  \r\n\r\n at håndtere den opgave, som arbejdet som dørmand medfører.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne foreslår derfor, at loven om  \r\n\r\n vagtvirksomhed udvides til også at omfatte dørmandsvirksomhed.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne foreslår, at det opstilles som et krav,  \r\n\r\n at dørmænd skal godkendes af politiet, og at der opstilles tilsvarende krav  \r\n\r\n som  \r\n\r\n til personer, som udøver vagtvirkomhed, med hensyn til straffeattest m.v.,  \r\n\r\n hvilket bl.a. vil sige, at en person ikke kan godkendes, hvis der er grund  \r\n\r\n til  \r\n\r\n at antage at personen ikke kan udøve dørmandsvirksomhed på forsvarlig vis.  \r\n\r\n</P>  \r\n\r\n<P class=\"NormalInd9\">  \r\n\r\n I tilknytning hertil forslår forslagsstillerne, at der  \r\n\r\n opstilles krav om, at dørmænd under udøvelsen af deres virksomhed bærer et  \r\n\r\n synligt personlegitimationskort, som er udstedt af politiet.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne foreslår endvidere, at der opstilles  \r\n\r\n uddannelseskrav til dørmænd. Kravet om uddannelsen skal give den enkelte  \r\n\r\n dørmand  \r\n\r\n kvalifikationer inden for bl.a. følgende områder: kommunikation og  \r\n\r\n konflikthåndtering, personlig sikkerhed, retsregler, førstehjælp, den  \r\n\r\n praktiske  \r\n\r\n håndtering af store menneskemængder m.v. Forslagsstillerne er opmærksomme på,  \r\n\r\n at arbejdet som dørmand for mange er en bibeskæftigelse, og at  \r\n\r\n uddannelseskravene for dørmænd ved den konkrete udformning bl.a. af denne  \r\n\r\n grund  \r\n\r\n kan gøres mindre omfattende end for personer, som udøver vagtvirksomhed.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne foreslår således samlet, at Folketinget  \r\n\r\n pålægger justitsministeren senest den 1. november 2003 at fremsætte  \r\n\r\n lovforslag  \r\n\r\n om ændring af lov om vagtvirksomhed med henblik på, at der indføres krav til  \r\n\r\n personer, som udøver dørmandsvirksomhed, om godkendelse, uddannelse og brug  \r\n\r\n af  \r\n\r\n personlegitimationskort.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Anne Baastrup  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om indførelse af krav til dørmandsvirksomhed.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 140).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2002/1 BF 140",
            "stateLabel": "Bortfaldet",
            "references": [
                {
                    "shortName": "2002/1 BSF 140",
                    "title": "Forslag til folketingsbeslutning om indførelse af krav til dørmandsvirksomhed",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96134,
                    "eliUri": "/eli/ft/20021BB00140",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20021/beslutningsforslag_oversigtsformat/B140.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/2003"
        },
        {
            "displayName": "Accession",
            "displayValue": "20021BB00140"
        },
        {
            "displayName": "Entydig dokumentidentifikation",
            "displayValue": "AX004993"
        },
        {
            "displayName": "Dato for førstegangsindlæggelse",
            "displayValue": "08/04/2003"
        },
        {
            "displayName": "Dato for indlæggelse",
            "displayValue": "08/04/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}