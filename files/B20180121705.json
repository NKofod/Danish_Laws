{
    "id": 203542,
    "title": "Bekendtgørelse om ændring af bekendtgørelse om systemansvarlig virksomhed og anvendelse af eltransmissionsnettet m.v.",
    "documentTypeId": "80",
    "isSagsforlobPeriodValid": true,
    "shortName": "BEK nr 1217 af 15/10/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om systemansvarlig virksomhed og anvendelse af eltransmissionsnettet m.v.</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 891 af 17. august 2011 om systemansvarlig virksomhed og anvendelse af eltransmissionsnettet m.v., som ændret ved bekendtgørelse nr. 1742 af 26. december 2017, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Indledningen </span>affattes således:</p>\r\n<p class=\"Stk2\"> »I medfør af § 2 a, § 24, stk. 3, § 26, stk. 3, § 27 d, stk. 1 og 2, § 28, stk. 3, § 78, stk. 6 og 7, § 84, stk. 9, § 85 a, § 90, § 92 og § 92 a i lov om elforsyning, jf. lovbekendtgørelse nr. 1009 af 27. juni 2018, og § 3, stk. 2, og § 70 i lov om fremme af vedvarende energi, jf. lovbekendtgørelse nr. 1194 af 28. september 2018, og § 21 i lov om Energinet, jf. lovbekendtgørelse nr. 997 af 27. juni 2018, fastsættes:«</p>\r\n<p class=\"AendringMedNummer\">\r\n   <span class=\"AendringNr\">2.</span> Overalt i bekendtgørelsen ændres »Energinet.dk« til: »Energinet«.</p>\r\n<p class=\"AendringMedNummer\">\r\n   <span class=\"AendringNr\">3.</span> Overalt i bekendtgørelsen ændres »Energitilsynet« til: »Forsyningstilsynet«.</p>\r\n<p class=\"AendringMedNummer\">\r\n   <span class=\"AendringNr\">4.</span> Efter <span class=\"Italic\">§ 3 </span>indsættes:</p>\r\n<p class=\"Paragraf\" id=\"id17c7e38f-877c-45d8-a2a4-ec79ee054400\">\r\n   <span class=\"ParagrafNr\">»§ 4.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id1c6de5f9-9898-4dd9-96c2-3e8d68dcf5bc\">1)</span> DK1: Elprisområdet Vestdanmark (Jylland-Fyn m.v.).</p>\r\n<p class=\"Liste1\">\r\n   <span class=\"Liste1Nr\" id=\"ide837f6cf-319f-4967-ad8e-d1cc4380c655\">2)</span> DK2: Elprisområdet Østdanmark (Sjælland, Lolland, Falster, Bornholm m.v.).</p>\r\n<p class=\"Liste1\">\r\n   <span class=\"Liste1Nr\" id=\"idbc7d71ef-23cc-4495-8e23-ff5f0fd89385\">3)</span> Elforsyningssikkerhed: Sandsynlighed for, at der er elektricitet til rådighed for forbrugerne, når den efterspørges, jf. lov om elforsyning § 5, stk. 1, nr. 6.</p>\r\n<p class=\"Liste1\">\r\n   <span class=\"Liste1Nr\" id=\"idae6eb81b-26ed-4dc7-b6ef-ed499f2e57ff\">4)</span> Effekttilstrækkelighed: Sandsynlighed for, at der er effekt nok til rådighed i et område (DK1, DK2 eller andre prisområder), under hensyntagen til elproduktion, eksterne elforbindelser og fleksibelt elforbrug.</p>\r\n<p class=\"Liste1\">\r\n   <span class=\"Liste1Nr\" id=\"id83169a07-8009-41f1-a2b9-609b46de8bf3\">5)</span> Expected Energy Not Served (EENS): Beregnet forventet mængde af elektricitet, der ikke kan leveres, fordi produktionskapaciteten til rådighed i et område inklusive muligheden for import er mindre end elforbruget i området. EENS beregnes på timebasis og summeres på årsbasis. EENS inddrager prisfleksibelt elforbrug i den udstrækning, det er til rådighed.</p>\r\n<p class=\"Liste1\">\r\n   <span class=\"Liste1Nr\" id=\"idf41703cc-b6d1-40ed-b7ff-0372ebc469f5\">6)</span> Expected Unserved Energy (EUE): EENS korrigeret for kontrollerede, præventive elafbrydelser (brownouts) samt ukontrollerede elafbrydelser (blackouts).</p>\r\n<p class=\"Liste1\">\r\n   <span class=\"Liste1Nr\" id=\"id111636e2-629c-4914-8fcc-e576c834738e\">7)</span> Loss Of Load Expectation (LOLE): Den forventede hyppighed af situationer, hvor produktionskapaciteten til rådighed i et område inklusive muligheden for import er mindre end elforbruget i området.</p>\r\n<p class=\"Liste1\">\r\n   <span class=\"Liste1Nr\" id=\"id57ee132c-6483-48f1-9128-85f1e6f33c4f\">8)</span> Afbrudsminutter: Ikke-leveret elektricitet (bagudrettet eller fremadrettet) divideret med områdets elforbrug (DK1 og DK2) ganget med antal minutter i et år.</p>\r\n<p class=\"Liste1\">\r\n   <span class=\"Liste1Nr\" id=\"ida910b0b1-b9c4-4288-ae12-e4a9fbb55a55\">9)</span> Effektminutter: Ikke-leveret elektricitet (beregnet fremadrettet som EUE) divideret med områdets elforbrug ganget med antal minutter i et år for den del, der vedrører produktionssystemet og eksterne forbindelser mellem elprisområder.</p>\r\n<p class=\"Liste1\">\r\n   <span class=\"Liste1Nr\" id=\"id02785220-beb9-4738-9ab5-c96e14010e0b\">10)</span> Stokastisk model: En model der ved brug af stokastiske udfald af kraftværker, kraftvarmeværker, ledninger, transformere m.v. samt timeserier for produktion af elektricitet fra vedvarende energikilder samt elforbrug, varmebundet elektricitet m.v. simulerer EENS og/eller EUE, LOLE samt effektminutter.</p>\r\n<p class=\"Liste1\">\r\n   <span class=\"Liste1Nr\" id=\"id249ec401-a19d-4a95-827a-be9a54942e6b\">11)</span> Value Of Lost Load (VOLL): Et estimat af den maksimale elpris, som elkunder er villige til at betale for at undgå elafbrud.«</p>\r\n<p class=\"AendringMedNummer\">\r\n   <span class=\"AendringNr\">5.</span> Efter <span class=\"Italic\">§ 18 </span>indsættes som nyt kapitel 7a:</p>\r\n<p class=\"Kapitel\" id=\"id3fcf2dd4-5d57-4704-8847-4251719ba5fc\">\r\n   <span>»Kapitel 7 a</span>\r\n</p>\r\n<p class=\"KapitelOverskrift2\">Redegørelse om elforsyningssikkerheden</p>\r\n<p class=\"ParagrafGruppeOverskrift\">\r\n   <span>Generelt</span>\r\n</p>\r\n<p class=\"Paragraf\" id=\"id960c80d6-9b84-48b9-b9cd-8661bfd47eaf\">\r\n   <span class=\"ParagrafNr\">§ 27.</span> Energinet skal årligt udarbejde en redegørelse om elforsyningssikkerheden med anbefalinger om det fremtidige niveau herfor, jf. § 27 a, stk. 3, i lov om elforsyning.</p>\r\n<p class=\"Stk2\">\r\n   <span class=\"StkNr\" id=\"id86da4694-82a5-4815-a731-f4353978525f\">Stk. 2.</span> Redegørelsen skal indeholde</p>\r\n<p class=\"Liste1\">\r\n   <span class=\"Liste1Nr\" id=\"idc8cb3aa6-64be-4f16-915a-4f5822c53583\">1) </span> en statistisk opgørelse af elforsyningssikkerheden, som minimum opgjort som antal afbrudsminutter,</p>\r\n<p class=\"Liste1\">\r\n   <span class=\"Liste1Nr\" id=\"id43e77aed-da11-4a32-986e-11b109e0850e\">2) </span> en vurdering af den fremtidige elforsyningssikkerhed, herunder prognoser for effekttilstrækkelighed,</p>\r\n<p class=\"Liste1\">\r\n   <span class=\"Liste1Nr\" id=\"id73792a6a-4e10-4180-9490-72b06903093c\">3) </span> oplysninger om eventuelle nye foranstaltninger, der er nødvendige for at opretholde det fastlagte niveau for elforsyningssikkerhed samt et estimat af omkostninger forbundet hermed, og</p>\r\n<p class=\"Liste1\">\r\n   <span class=\"Liste1Nr\" id=\"id3d589b62-10e5-483f-a3d9-e2e4c6548176\">4) </span> oplysninger om omkostninger forbundet med opretholdelse af elforsyningssikkerheden, herunder oplysninger om realiserede omkostninger til indkøb af systemydelser.</p>\r\n<p class=\"Stk2\">\r\n   <span class=\"StkNr\" id=\"id8a8ee25f-6850-4c17-94d9-b8b9a3b54901\">Stk. 3.</span> Energinet skal på baggrund af de i redegørelsen foretagne analyser give en begrundet anbefaling til energi-, forsynings- og klimaministeren om, hvorvidt niveauet for forsyningssikkerheden bør ændres.</p>\r\n<p class=\"Stk2\">\r\n   <span class=\"StkNr\" id=\"ida733522a-2b3b-46df-9b88-67fe931b5f1a\">Stk. 4.</span> Anbefalingen skal indeholde mulige tiltag til ændring af elforsyningssikkerheden ledsaget af en vurdering af de samfundsøkonomiske omkostninger og gevinster ved de anbefalede tiltag.</p>\r\n<p class=\"ParagrafGruppeOverskrift\">\r\n   <span>Statistisk opgørelse af elforsyningssikkerheden</span>\r\n</p>\r\n<p class=\"Paragraf\" id=\"idd767c061-fa19-406b-b390-ffdd9a0a520f\">\r\n   <span class=\"ParagrafNr\">§ 28.</span> For den statistiske opgørelse af elforsyningssikkerheden, jf. § 27, stk. 2, nr. 1, gælder følgende:</p>\r\n<p class=\"Liste1\">\r\n   <span class=\"Liste1Nr\" id=\"id2bfde162-29fb-490a-b534-d02442bcf5b0\">1) </span> Opgørelsen skal indeholde en fejl- og afbrudsstatistik.</p>\r\n<p class=\"Liste1\">\r\n   <span class=\"Liste1Nr\" id=\"id40d1ac61-50d5-4642-b52c-c8918403043f\">2) </span> Input til statistikken bør baseres på eksisterende fejl- og afbrudsstatistik udarbejdet af Elselskabernes Fejl- og Afbrudsstatistik eller anden anerkendt fejl- og afbrudsstatistik.</p>\r\n<p class=\"Liste1\">\r\n   <span class=\"Liste1Nr\" id=\"id3a960873-c2a8-43ef-81e0-42c53719a491\">3)</span> Statistikken skal rapportere tæt-på-hændelser og inkludere afbrud, der skyldes effektmangel.</p>\r\n<p class=\"Liste1\">\r\n   <span class=\"Liste1Nr\" id=\"id60d6cc4c-b7c7-4271-af06-91089b62d6f5\">4)</span> Afbrudsstatistikken fordeles efter kategori af den udløsende hændelse, herunder antallet af afbrudsminutter forårsaget af manglende effekt, og gengives for en periode på mindst 20 år.</p>\r\n<p class=\"Stk2\">\r\n   <span class=\"StkNr\" id=\"idee004d30-47e7-44d8-931b-df61407138b3\">Stk. 2.</span> Redegørelsen skal omfatte eller henvise til offentliggjorte timeserier for rådigheden af alle danske udlandsforbindelser.</p>\r\n<p class=\"ParagrafGruppeOverskrift\">\r\n   <span>Den fremtidige elforsyningssikkerhed</span>\r\n</p>\r\n<p class=\"Paragraf\" id=\"id20c6f5a5-24eb-4fc9-987e-757edc0d160b\">\r\n   <span class=\"ParagrafNr\">§ 29.</span> I vurderingen af den fremtidige elforsyningssikkerhed, jf. § 27, stk. 2, nr. 2, skal Energinet beskrive og vurdere den forventede udvikling i de kommende mindst 10 år for DK1 og DK2 for</p>\r\n<p class=\"Liste1\">\r\n   <span class=\"Liste1Nr\" id=\"ide33afab9-f596-4a8d-a361-1f2b3b12850f\">1) </span> tilgængelig produktionskapacitet i Danmark og de lande, Danmark er elmæssigt forbundet med,</p>\r\n<p class=\"Liste1\">\r\n   <span class=\"Liste1Nr\" id=\"idae862ac8-e38b-4f03-a2fe-9d6da4c2c517\">2) </span> det danske behov for energi og andre ydelser, ud over produktionskapaciteten,</p>\r\n<p class=\"Liste1\">\r\n   <span class=\"Liste1Nr\" id=\"id2ec6a724-c4f2-4ba5-be86-7329fab39b1a\">3)</span> rådighed af dansk produktionskapacitet ved planlagte og ikke-planlagte afbrydelser på transmissionsniveau samt ved skærpet drift og nøddrift,</p>\r\n<p class=\"Liste1\">\r\n   <span class=\"Liste1Nr\" id=\"id0dfc5fca-0879-4298-9520-f18a03368486\">4) </span> omfanget af fleksibelt elforbrug og ellagring i Danmark,</p>\r\n<p class=\"Liste1\">\r\n   <span class=\"Liste1Nr\" id=\"idfb984961-9bf7-48e1-86a2-2a80bacd7aed\">5)</span> udviklingen i elforbruget i Danmark, og</p>\r\n<p class=\"Liste1\">\r\n   <span class=\"Liste1Nr\" id=\"ida7fe32bf-35e7-486b-b047-27bf5a97258a\">6) </span> nominel kapacitet og udetid for ledningerne i transmissionsnettet i Danmark og på forbindelser til udlandet.</p>\r\n<p class=\"Paragraf\" id=\"id371519a8-9310-46eb-b218-79e1fb3b8db4\">\r\n   <span class=\"ParagrafNr\">§ 30.</span> Vurderingen af den fremtidige elforsyningssikkerhed, jf. § 27, stk. 2, nr. 2, skal indeholde en prognose for effekttilstrækkelighed, som skal</p>\r\n<p class=\"Liste1\">\r\n   <span class=\"Liste1Nr\" id=\"id2a8ebfe2-c03f-4af0-922f-dcd6be943390\">1)</span> udarbejdes for DK1 og DK2 for mindst 10 år frem i tiden,</p>\r\n<p class=\"Liste1\">\r\n   <span class=\"Liste1Nr\" id=\"idd3f7b752-9d8b-4792-920f-6ef29ecbb250\">2) </span> udarbejdes for hvert år, med mindre det kan begrundes, at effekttilstrækkeligheden ikke ændrer sig væsentligt fra et år til det næste,</p>\r\n<p class=\"Liste1\">\r\n   <span class=\"Liste1Nr\" id=\"idff4ed043-2e2e-4dc4-959c-c752a660f19c\">3) </span> opgøres som EENS, EUE, LOLE og effektminutter, og</p>\r\n<p class=\"Liste1\">\r\n   <span class=\"Liste1Nr\" id=\"id9ea309e5-593b-4881-b616-f30ec0854628\">4) </span> udarbejdes på en stokastisk model, der som minimum eksplicit modellerer DK1, DK2, samt alle lande Danmark elmæssigt er forbundet med eller bliver forbundet med, hvis relevant opdelt i elprisområder, inden for en tidshorisont på 10 år.</p>\r\n<p class=\"Stk2\">\r\n   <span class=\"StkNr\" id=\"id0c24e2a5-1b3f-4774-baee-0719dd425201\">Stk. 2. </span> Områder, der ikke modelleres eksplicit, men som er forbundet til områder, der modelleres eksplicit, tildeles en begrundet sandsynlighed for ikke at kunne levere ind i det modellerede område.</p>\r\n<p class=\"Stk2\">\r\n   <span class=\"StkNr\" id=\"idb14fc1a9-0b99-4d64-8516-eaf5248b8739\">Stk. 3. </span> Energinet skal udarbejde et antal følsomhedsanalyser, som belyser konsekvenser af usikre antagelser for forudsætninger, der ligger til grund for prognosen.</p>\r\n<p class=\"Paragraf\" id=\"iddd4281dd-8e8e-4fc4-9f57-42c03f99ac37\">\r\n   <span class=\"ParagrafNr\">§ 31.</span> Energinet skal udarbejde relevante alternativer til prognosen for effekttilstrækkelighed, jf. § 30, som vil medføre et ændret niveau af elforsyningssikkerhed i forhold til det af ministeren fastlagte niveau, jf. § 34, stk. 4.</p>\r\n<p class=\"Stk2\">\r\n   <span class=\"StkNr\" id=\"id029a607b-6be2-49e2-9f5b-a4b268915e30\">Stk. 2.</span> Alternativerne skal beskrive den forventede ændring i elforsyningssikkerheden og en vurdering af samfundsøkonomiske omkostninger og gevinster, herunder den forventede ændring i transmissionstariffen.</p>\r\n<p class=\"Stk2\">\r\n   <span class=\"StkNr\" id=\"idecf9b938-6869-4fe4-b04f-04c67fd45ce7\">Stk. 3.</span> Omkostningerne, jf. stk. 2, angives relativt til prognosen nævnt i § 30.</p>\r\n<p class=\"Stk2\">\r\n   <span class=\"StkNr\" id=\"idd60f74f3-7536-4345-9296-fcaecc09e350\">Stk. 4.</span> Værdien af ændring i VOLL inddrages, inklusiv metodebeskrivelse, under hensyntagen til usikkerheden heri.</p>\r\n<p class=\"Paragraf\" id=\"id91faaa9e-92be-4eeb-ad98-5a4e513ed839\">\r\n   <span class=\"ParagrafNr\">§ 32.</span> Det forventede antal effektminutter fra effekttilstrækkelighed, jf. § 30, tillægges det forventede antal afbrudsminutter fra øvrige elafbrydelser, foranlediget af andre hændelser eksempelvis udfald i det kollektive elnet, således at et samlet estimeret niveau af afbrudsminutter kan angives.</p>\r\n<p class=\"Stk2\">\r\n   <span class=\"StkNr\" id=\"ida10a1ab3-3ff2-4f74-873e-c11453cf7b02\">Stk. 2. </span> I opgørelsen medtages ikke elafbrydelser som følge af tilsigtede hændelser, der forudsætter, at en aktør bevidst forsøger at afstedkomme elafbrydelser.</p>\r\n<p class=\"Stk2\">\r\n   <span class=\"StkNr\" id=\"id6e5daad5-e42d-4bab-84b8-078b4c01ff1e\">Stk. 3.</span> Hvis det af Energinet estimerede antal afbrudsminutter væsentligt overstiger det af ministeren fastlagte niveau, jf. § 34, stk. 4, peger Energinet på virkemidler og tilknyttede omkostninger, der kan reducere det estimerede antal minutter til det fastlagte niveau.</p>\r\n<p class=\"Stk2\">\r\n   <span class=\"StkNr\" id=\"id5d883923-39a6-4a76-bf84-853432221826\">Stk. 4.</span> Hvis det af ministeren fastlagte antal afbrudsminutter væsentligt overstiger det af Energinet estimerede, peger Energinet på mulige besparelser, der kan bringe det estimerede antal minutter i overensstemmelse med det fastlagte niveau.</p>\r\n<p class=\"Stk2\">\r\n   <span class=\"StkNr\" id=\"id481048a8-5c99-40c2-93fd-e80f28b12a95\">Stk. 5.</span> Til brug for opgørelsen af afbrudsminutter kan Energinet indhente oplysninger fra netvirksomheder om forventede ændringer i fremtidig hyppighed af afbrydelser i den del af elnettet, som ikke ejes af Energinet.</p>\r\n<p class=\"ParagrafGruppeOverskrift\">\r\n   <span>Omkostninger forbundet med opretholdelse af elforsyningssikkerheden</span>\r\n</p>\r\n<p class=\"Paragraf\" id=\"id9fbec73d-5de4-4d51-84ad-bdef467f2562\">\r\n   <span class=\"ParagrafNr\">§ 33.</span> Oplysninger om omkostninger forbundet med opretholdelse af elforsyningssikkerheden, herunder oplysninger om realiserede omkostninger til indkøb af systemydelser, jf. § 27, stk. 2, nr. 4, skal omfatte</p>\r\n<p class=\"Liste1\">\r\n   <span class=\"Liste1Nr\" id=\"id599e5241-c657-4fb5-9290-a57b02794296\">1)</span> omkostninger og begrundelser for afvist udetid efter godkendelse af udetidsplaner jf. artikel 103, stk. 2 og artikel 22, stk. 2, i Kommissionens forordning om fastsættelse af retningslinjer for drift af elektricitetstransmissionssystemer,</p>\r\n<p class=\"Liste1\">\r\n   <span class=\"Liste1Nr\" id=\"id6b37d060-77ec-4dfc-b2e2-ca010c1a7465\">2)</span> omkostninger og begrundelser for situationer med skærpet drift og nøddrift jf. artikel 22, stk. 2, i Kommissionens forordning om fastsættelse af retningslinjer for drift af elektricitetstransmissionssystemer,</p>\r\n<p class=\"Liste1\">\r\n   <span class=\"Liste1Nr\" id=\"id0b4aa52d-8f97-4736-994d-c3bb5927aba6\">3)</span> omkostninger og begrundelser for ufrivilligt afkoblet forbrug og produktion jf. artikel 22, stk. 2, i Kommissionens forordning om fastsættelse af retningslinjer for drift af elektricitetstransmissionssystemer,</p>\r\n<p class=\"Liste1\">\r\n   <span class=\"Liste1Nr\" id=\"idde4a3de5-c841-406a-92ac-24089866c92e\">4)</span> øvrige oplysninger om afhjælpende tiltag, som rapporteres efter Kommissionens forordning om fastsættelse af retningslinjer for drift af elektricitetstransmissionssystemer artikel 22, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"id4ed708d3-8f4f-4228-a668-b1f0b8b892ca\">5)</span> oplysninger som sendes til Energistyrelsen efter § 25.</p>\r\n<p class=\"Stk2\">\r\n   <span class=\"StkNr\" id=\"id0c4a508f-6c2f-46b0-a2ea-e66bcaa1db46\">Stk. 2.</span> Omkostningerne opgøres så vidt muligt både samfundsøkonomisk og selskabsøkonomisk.</p>\r\n<p class=\"Stk2\">\r\n   <span class=\"StkNr\" id=\"idb61fb8fd-0f23-44ef-8600-0db644471ee5\">Stk. 3.</span> Energinet skal rapportere om omkostningen ved det samlede indkøb af energi og andre ydelser leveret til Energinet gennem markedsbaseret indkøb.</p>\r\n<p class=\"ParagrafGruppeOverskrift\">\r\n   <span>Proces</span>\r\n</p>\r\n<p class=\"Paragraf\" id=\"id6eaa7e55-dd32-44d5-bff3-19d483d50d1a\">\r\n   <span class=\"ParagrafNr\">§ 34. </span> Energinet skal sende redegørelsen i § 27 i 4-ugers offentlig høring hvert år senest den 1. september.</p>\r\n<p class=\"Stk2\">\r\n   <span class=\"StkNr\" id=\"id2af1929c-3738-4919-b30b-bb0ab6043d52\">Stk. 2.</span> Redegørelsen i § 27 skal sendes til energi-, forsynings- og klimaministeren hvert år senest den 1. november. Energinet offentliggør herefter redegørelsen.</p>\r\n<p class=\"Stk2\">\r\n   <span class=\"StkNr\" id=\"id3c56243f-f58c-49db-81ca-7c96bd2c3b3a\">Stk. 3.</span> Energinet fremsender samtidig med redegørelsen en beskrivelse af samtlige anvendte forudsætninger bag den i § 30 nævnte beregning, de i § 31 belyste alternativer og en beskrivelse af den anvendte stokastiske model.</p>\r\n<p class=\"Stk2\">\r\n   <span class=\"StkNr\" id=\"id313a362d-421f-4366-94e7-fe7680969e79\">Stk. 4.</span> Energi-, forsynings- og klimaministeren fastlægger på baggrund af redegørelsen det ønskede niveau for elforsyningssikkerhed, jf. § 27 a i lov om elforsyning, og meddeler dette til Energinet. Det af ministeren fastsatte niveau udmeldes senest i januar hvert år. Niveauet er et planlægningsmål og udmeldes som et antal afbrudsminutter.</p>\r\n<p class=\"Paragraf\" id=\"id3e9d334b-185d-47fe-a71f-d6208ebbae19\">\r\n   <span class=\"ParagrafNr\">§ 35.</span> 4-ugers høring af redegørelsen, jf. § 34, stk. 1, skal ske første gang senest den 1. september 2019.</p>\r\n<p class=\"Stk2\">\r\n   <span class=\"StkNr\" id=\"id6c6f0eb7-2e50-482a-97e6-179db7f80d4f\">Stk. 2.</span> Redegørelsen i § 27 skal sendes til energi-, forsynings- og klimaministeren første gang senest den 1. november 2019.</p>\r\n<p class=\"Stk2\">\r\n   <span class=\"StkNr\" id=\"id39e76216-f492-4b27-ad44-e7546f7887b6\">Stk. 3.</span> Energi-, forsynings- og klimaministerens fastlæggelse af det ønskede niveau for elforsyningssikkerhed og meddelelse heraf til Energinet, jf. § 34, stk. 4, sker første gang senest i januar 2020.</p>\r\n<p class=\"Stk2\">\r\n   <span class=\"StkNr\" id=\"id1aec01da-ece8-4bf7-b9ae-8272c6a85054\">Stk. 4.</span> Alternativerne, jf. § 32 og § 33, stk. 3 og 4, belyses i 2019 i forhold til prognosen, jf. § 31.«</p>\r\n<p class=\"Rykningsklausul\">§§ 26 og 27 bliver herefter § 36 og 37.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. november 2018.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 15. oktober 2018</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Lars Nielsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/10/2018"
        },
        {
            "displayName": "Accession",
            "displayValue": "B20180121705"
        },
        {
            "displayName": "Entydig dokumentidentifikation",
            "displayValue": "CI000509"
        },
        {
            "displayName": "Dato for førstegangsindlæggelse",
            "displayValue": "24/10/2018"
        },
        {
            "displayName": "Dato for indlæggelse",
            "displayValue": "24/10/2018"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1217"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "15/10/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energi-, Forsynings- og Klimamin.,<br />Energistyrelsen, j.nr.  2018 - 2460"
        },
        {
            "displayName": "Stikord",
            "displayValue": "Anbefalinger, Elforsyningssikkerhed, Fremtidig elforsyningssikkerhed, Prognose for effekttilstrækkelighed, Redegørelsen, Statistisk opgørelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}