{
    "id": 69750,
    "title": "Vejledning til bekendtgørelse nr. 705 af 22. oktober 1991 om tilsynet med de statsanerkendte arbejdsløshedskassers administration m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 186 af 01/11/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 705 af 22.  \r\n\r\n oktober 1991 om tilsynet med de statsanerkendte arbejdsløshedskassers  \r\n\r\n administration m.v. </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>I arbejdsløshedsforsikringslovens § 88, stk. 1, er det fastsat, at  \r\n\r\n direktøren for arbejdsløshedsforsikringen fører tilsyn med de statsanerkendte  \r\n\r\n arbejdsløshedskasser, er kasserne behjælpelig med oplysning og vejledning og  \r\n\r\n yder bistand ved oprettelsen af nye kasser. </P>  \r\n\r\n<P>Bestemmelsens stk. 2 giver arbejdsministeren bemyndigelse til at fastsætte  \r\n\r\n nærmere regler om tilsynet efter stk. 1, herunder regler om, i hvilket omfang  \r\n\r\n arbejdsformidlingskontorerne bistår med tilsynet. </P>  \r\n\r\n<P>I arbejdsløshedsforsikringslovens § 88, stk. 3, er det fastsat, at  \r\n\r\n direktøren for arbejdsløshedsforsikringen til gennemførelsen af tilsynet,  \r\n\r\n herunder til fremskaffelse af oplysninger med statistisk formål, kan  \r\n\r\n fastsætte, på hvilken måde og inden for hvilke frister de til tilsynet  \r\n\r\n nødvendige oplysninger skal gives. </P>  \r\n\r\n<P>Direktoratets bekendtgørelse nr. 705 af 22. oktober 1991 om tilsynet med  \r\n\r\n de statsanerkendte arbejdsløshedskassers administration m.v. indeholder de  \r\n\r\n<I>nærmere regler</I> for det <I>centrale</I> tilsyn med de statsanerkendte  \r\n\r\n arbejdsløshedskasser. Bekendtgørelsen indeholder endvidere regler om  \r\n\r\n procedurer m.v. ved behandlingen af tilsynssager. Endelig indeholder  \r\n\r\n bekendtgørelsen hjemmel til at give bindende pålæg til  \r\n\r\n arbejdsløshedskasserne. </P>  \r\n\r\n<P>I det følgende beskrives nogle af bekendtgørelsens regler kort, ligesom  \r\n\r\n nogle af reglerne uddybes med nærmere retningslinier: </P>  \r\n\r\n<P> <B>Formålet med tilsynet med arbejdsløshedskasserne</B>  </P>  \r\n\r\n<P> <I>Ad § 1:</I>  </P>  \r\n\r\n<P>I § 1 er de overordnede opgaver og målsætninger med direktoratets  \r\n\r\n tilsynsvirksomhed nærmere beskrevet. </P>  \r\n\r\n<P>Tilsynsvirksomheden indebærer således, at direktoratet bl.a. har til  \r\n\r\n opgave at identificere områder, hvor der sker fejludbetalinger og foretage  \r\n\r\n indgreb, der forebygger og standser fejludbetalinger. </P>  \r\n\r\n<P>I denne sammenhæng foretager direktoratet bl.a. en løbende vurdering af:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) kvaliteten af arbejdsløshedskassernes administration, </LI>  \r\n\r\n<LI>2) de enkelte reglers administrative hensigtsmæssighed, </LI>  \r\n\r\n<LI>3) kvaliteten og anvendeligheden af tro og love oplysninger fra  \r\n\r\n medlemmerne, og </LI>  \r\n\r\n<LI>4) kvaliteten af dokumentations- og blanketmaterialet. </LI>  \r\n\r\n</UL>  \r\n\r\n<P> <I>Ad § 3:</I>  </P>  \r\n\r\n<P>Til brug for planlægningen af tilsynsbesøg vil direktoratet ofte bede  \r\n\r\n arbejdsløshedskasserne om at få tilsendt diverse EDB-materialer m.v. </P>  \r\n\r\n<P>Derimod vil man normalt ikke bede om at få tilsendt  \r\n\r\n dokumentationsmateriale vedrørende medlems- og udbetalingsforhold, da et af  \r\n\r\n formålene med tilsynsbesøg er, at sådant materiale gennemgås på stedet. </P>  \r\n\r\n<P>Arbejdsløshedskasserne skal derfor give direktoratets repræsentanter  \r\n\r\n adgang til det materiale, som direktoratet ønsker at gennemgå, ligesom  \r\n\r\n kasserne skal give adgang til de oplysninger, som kassens EDB-system ligger  \r\n\r\n inde med. </P>  \r\n\r\n<P> <B>Forretningsgangsbeskrivelse</B>  </P>  \r\n\r\n<P> <I>Ad § 4:</I>  </P>  \r\n\r\n<P>Hensigten med forretningsgangsbeskrivelsen er bl.a. at sikre en  \r\n\r\n tilstrækkelig sikker og ensartet administration i den enkelte  \r\n\r\n arbejdsløshedskasse. </P>  \r\n\r\n<P>Forretningsgangsbeskrivelsen skal endvidere tjene som et redskab ved  \r\n\r\n direktoratets og kassens revisorers kontrol med administrationen. </P>  \r\n\r\n<P>Det er ikke meningen, at forretningsgangsbeskrivelsen skal sendes til  \r\n\r\n direktoratet, eller at direktoratet skal underrettes om ajourføringer.  \r\n\r\n Direktoratet skal blot have adgang til den under tilsynsbesøg eller kunne  \r\n\r\n rekvirere en sådan. </P>  \r\n\r\n<P>Beskrivelserne skal indeholde en fyldestgørende og udtømmende gennemgang  \r\n\r\n af de procedurer m.v., der anvendes i arbejdsløshedskassen. </P>  \r\n\r\n<P> <I>Ad § 6:</I>  </P>  \r\n\r\n<P>Arbejdsløshedskassernes statsautoriserede revisorer skal foretage en  \r\n\r\n kvalitativ undersøgelse og vurdering af forretningsgangsbeskrivelsen,  \r\n\r\n herunder om beskrivelsen er i overensstemmelse med de faktiske forhold i  \r\n\r\n arbejdsløshedskassen. Der henvises herved til revisionsinstruks af 3. april  \r\n\r\n 1987 for de statsanerkendte arbejdsløshedskasser. </P>  \r\n\r\n<P> <B>Procedure m.v. ved behandlingen af tilsynssager</B>  </P>  \r\n\r\n<P> <I>Ad § 7:</I>  </P>  \r\n\r\n<P>Af bestemmelsen fremgår det, at arbejdsløshedskassen ved brevveksling med  \r\n\r\n direktoratet i tilfælde, hvor man konstaterer fejl, der har betydning for  \r\n\r\n konkrete medlems- og udbetalingsforhold, skal følge en af direktoratet  \r\n\r\n fastsat procedure. </P>  \r\n\r\n<P>Som hovedregel skal <B>følgende fremgangsmåde</B> anvendes: </P>  \r\n\r\n<UL CLASS=PLAIN-LIST>  \r\n\r\n<LI> <I>1) Direktoratet sender en indberetning til arbejdsløshedskassens  \r\n\r\n hovedledelse, hvor man nærmere beskriver den eller de konstaterede fejl.</I>  \r\n\r\n</LI>  \r\n\r\n</UL>  \r\n\r\n<P>Indberetningen skal indeholde en beskrivelse af de fundne  \r\n\r\n problemstillinger, der gør det muligt for kassen at identificere og vurdere  \r\n\r\n disse. Endvidere skal indberetningen indeholde et forslag til, hvorledes  \r\n\r\n sagen bør afgøres. </P>  \r\n\r\n<P>Derimod vil indberetningen som udgangspunkt ikke indeholde en opgørelse af  \r\n\r\n tilbagebetalingsbeløbets/efterbetalingsbeløbets størrelse, da det som  \r\n\r\n hovedregel vil være arbejdsløshedskassen, der skal opgøre dette. </P>  \r\n\r\n<P>Indberetningen sendes til arbejdsløshedskassens hovedledelse, uanset om  \r\n\r\n kassen har afdelinger. </P>  \r\n\r\n<UL CLASS=PLAIN-LIST>  \r\n\r\n<LI> <I>2) Arbejdsløshedskassen skal herefter foretage en undersøgelse af  \r\n\r\n sagen, herunder rekvirere eventuelle yderligere oplysninger, der er  \r\n\r\n nødvendige for sagens afgørelse.</I>  </LI>  \r\n\r\n</UL>  \r\n\r\n<P>Når arbejdsløshedskassen har modtaget indberetningen, skal kassen foretage  \r\n\r\n en selvstændig undersøgelse af sagen. Dette indebærer bl.a., at man skal  \r\n\r\n indhente supplerende oplysninger, der er nødvendige for at træffe en  \r\n\r\n afgørelse. </P>  \r\n\r\n<UL CLASS=PLAIN-LIST>  \r\n\r\n<LI> <I>3) Arbejdsløshedskassen skal, før den træffer afgørelse i sagen,  \r\n\r\n sikre sig, at medlemmet har haft lejlighed til at udtale sig til sagen.</I>  \r\n\r\n</LI>  \r\n\r\n</UL>  \r\n\r\n<P>Et led i undersøgelsen af sagen er, at kassen skal indhente eller forsøge  \r\n\r\n at indhente medlemmets udtalelse til sagen, jf. herved reglerne i afsnit III  \r\n\r\n i cirkulære af 14. januar 1986 om almindelige krav til  \r\n\r\n arbejdsløshedskassernes (afdelingernes) sagsbehandling og afgørelser. </P>  \r\n\r\n<UL CLASS=PLAIN-LIST>  \r\n\r\n<LI> <I>4) Arbejdsløshedskassen skal - som hovedregel inden 13 uger efter, at  \r\n\r\n kassen har modtaget indberetningen - træffe afgørelse i sagen. </I></LI>  \r\n\r\n<LI>5) Hvis arbejdsløshedskassen træffer en bebyrdende afgørelse for  \r\n\r\n medlemmet, skal afgørelsen opfylde reglerne om almindelige krav til indholdet  \r\n\r\n af kassernes afgørelser. </LI>  \r\n\r\n</UL>  \r\n\r\n<P>Hvis afgørelsen er bebyrdende for medlemmet, skal kassens afgørelse  \r\n\r\n opfylde kravene i cirkulære af 14. januar 1986 om almindelige krav til  \r\n\r\n arbejdsløshedskassernes (afdelingernes) sagsbehandling og afgørelser. </P>  \r\n\r\n<P>Når arbejdsløshedskassen har truffet afgørelse i sagen, underretter kassen  \r\n\r\n straks direktoratet om afgørelsen. </P>  \r\n\r\n<P>Hvis afgørelsen indebærer, at der er konstateret en fejludbetaling, skal  \r\n\r\n afgørelsen vedlægges en opgørelse over, hvorledes  \r\n\r\n tilbagebetalingsbeløbet/efterbetalingsbeløbet er beregnet, således at det  \r\n\r\n bliver muligt for direktoratet at kontrollere rigtigheden heraf. </P>  \r\n\r\n<UL CLASS=PLAIN-LIST>  \r\n\r\n<LI> <I>6) Hvis arbejdsløshedskassen er uenig i direktoratets forslag til  \r\n\r\n afgørelse, skal kassen i sin afgørelse nærmere redegøre for, hvorfor man er  \r\n\r\n uenig i den foreslåede afgørelse. </I></LI>  \r\n\r\n<LI>7) Hvis direktoratet ikke inden 4 uger efter modtagelsen af  \r\n\r\n arbejdsløshedskassens afgørelse har meddelt kassen, at sagen er optaget til  \r\n\r\n realitetsbehandling, kan kassen betragte sagen som henlagt med kassens  \r\n\r\n afgørelse. </LI>  \r\n\r\n</UL>  \r\n\r\n<P>Når arbejdsløshedskassens afgørelse foreligger, jf. foran under punkterne  \r\n\r\n 5-6, træffer direktoratet afgørelse i sagen, når klagefristen er udløbet  \r\n\r\n eller medlemmets klage over kassens afgørelse er modtaget. </P>  \r\n\r\n<P>Når direktoratet har modtaget arbejdsløshedskassens afgørelse i sagen,  \r\n\r\n tager direktoratet stilling til sagen. </P>  \r\n\r\n<P>Hvis direktoratet ikke umiddelbart er enig i kassens afgørelse og vil  \r\n\r\n undersøge sagen nærmere, orienteres kassen om, at sagen optages til  \r\n\r\n realitetsbehandling. Hvis direktoratet herefter ikke er enig med kassen,  \r\n\r\n træffes der en egentlig afgørelse i sagen. </P>  \r\n\r\n<P>Hvis medlemmet klager over kassens afgørelse, eller kassens afgørelse  \r\n\r\n indeholder en indstilling om sanktion for svigagtig adfærd, vil direktoratet  \r\n\r\n altid optage sagen til realitetsbehandling, da der i disse tilfælde skal  \r\n\r\n træffes en egentlig afgørelse. </P>  \r\n\r\n<UL CLASS=PLAIN-LIST>  \r\n\r\n<LI> <I>8) Hvis arbejdsløshedskassen er af den opfattelse, at medlemmet har  \r\n\r\n udvist svigagtig adfærd over for kassen, skal kassen træffe afgørelse om  \r\n\r\n sagens realitet og tilbagebetalingsbeløbets størrelse. </I></LI>  \r\n\r\n</UL>  \r\n\r\n<P>Endvidere skal kassen komme med en indstilling om, at medlemmet skal  \r\n\r\n idømmes en sanktion på grund af svigagtig adfærd, jf.  \r\n\r\n arbejdsløshedsforsikringslovens § 87, stk. 1. Arbejdsløshedskassen  \r\n\r\n underretter straks direktoratet om denne afgørelse. </P>  \r\n\r\n<P>Arbejdsløshedsforsikringslovens § 87, stk. 1, bestemmer, at det alene er  \r\n\r\n direktoratet, der kan træffe afgørelse vedrørende sanktionsfastsættelse i  \r\n\r\n svigstilfælde. </P>  \r\n\r\n<P>Det er derfor nødvendigt at fastsætte en særlig procedure for  \r\n\r\n tilsynssager, hvor det viser sig, at der er udvist svig over for kassen. Der  \r\n\r\n henvises herved til afsnit VI i cirkulære af 14. januar 1986 om almindelige  \r\n\r\n krav til arbejdsløshedskassernes (afdelingernes) sagsbehandling og  \r\n\r\n afgørelser, idet det dog bemærkes, at tilsynet straks skal underrettes om  \r\n\r\n afgørelsen. </P>  \r\n\r\n<P> <I>Ad § 8:</I>  </P>  \r\n\r\n<P>Med udgangspunkt i bestemmelsen kan arbejdsløshedskasserne pålægges at  \r\n\r\n anvende bestemte standardskrivelser og dokumentationsformer, ligesom man til  \r\n\r\n statistisk brug kan pålægge kasserne at udfylde bestemte skemaer. </P>  \r\n\r\n<P>Af hensyn til en hurtig afvikling af tilsynsundersøgelserne og en hurtig  \r\n\r\n statistisk bearbejdelse kan det være nødvendigt at systematisere  \r\n\r\n arbejdsløshedskassernes tilbagemeldinger. </P>  \r\n\r\n<P>Der kan f.eks. være tale om, at tilbagebetalinger/efterbetalinger skal  \r\n\r\n opgøres på en bestemt måde og på særlige skemaer, således at tilsynet hurtigt  \r\n\r\n kan kontrollere dette. </P>  \r\n\r\n<P> <B>Påbud til arbejdsløshedskasserne</B>  </P>  \r\n\r\n<P> <I>Ad § 9:</I>  </P>  \r\n\r\n<P>Hvis arbejdsløshedskassernes administration ikke er tilfredsstillende, kan  \r\n\r\n tilsynet give kasserne forskellige pålæg med henblik på at forbedre  \r\n\r\n forholdene. </P>  \r\n\r\n<P>Der kan være tale om følgende pålæg: </P>  \r\n\r\n<UL CLASS=PLAIN-LIST>  \r\n\r\n<LI>1) ændring af administrative rutiner, </LI>  \r\n\r\n<LI>2) ændring af indholdet af kassernes EDB-systemer, </LI>  \r\n\r\n<LI>3) ændring i kassernes struktur og/eller </LI>  \r\n\r\n<LI>4) styrkelse af kassernes personalemæssige ressourcer. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 1. november 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Thorbjørn Høgholm Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/1991"
        },
        {
            "displayName": "Accession",
            "displayValue": "C19910018660"
        },
        {
            "displayName": "Entydig dokumentidentifikation",
            "displayValue": "CM028936"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "01/11/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsf. j.nr. 90-1271-93"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}