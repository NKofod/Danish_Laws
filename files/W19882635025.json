{
    "id": 32105,
    "title": "Godkendelse af trådløs telefon ulovligt indført fra udlandet. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26350 af 12/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En trådløs telefon blev konfiskeret ved forsøg på indførsel til  \r\n\r\n Danmark under henvisning til, at der ikke forelå den i henhold til  \r\n\r\n bekendtgørelse nr. 521 af 10. oktober 1974 om foranstaltninger til  \r\n\r\n imødegåelse af ulovlig benyttelse af radioanlæg krævede tilladelse fra  \r\n\r\n Generaldirektoratet for P&amp;T til oprettelse og drift af anlægget. </I>  \r\n\r\n</P>  \r\n\r\n<P> <I>Ejerens anmodning om teknisk afprøvning af anlægget med henblik på  \r\n\r\n tilladelse afvistes, idet anlægget ikke ville kunne bringes i  \r\n\r\n overensstemmelse med kravene til trådløse telefoner. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Godkendelse af trådløs telefon ulovligt indført  \r\n\r\n fra udlandet. </H1>  \r\n\r\n<P></P>  \r\n\r\n<BR>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Ejeren havde ved indrejse til Danmark fået konfiskeret en i udlandet  \r\n\r\n indkøbt trådløs telefon, idet der ikke forelå den fornødne tilladelse til  \r\n\r\n indførsel. Teleinspektionen afslog efterfølgende en anmodning om prøvning af  \r\n\r\n den trådløse telefon med henblik på godkendelse idet Teleinspektionen gav  \r\n\r\n udtryk for, at der under ingen omstændigheder ville kunne udstedes tilladelse  \r\n\r\n til brug af anlægget. Dette begrundedes med, at anlægget ikke ville kunne  \r\n\r\n godkendes efter de for denne type anlæg fastsatte tekniske og administrative  \r\n\r\n bestemmelser - bl.a. anvendte anlægget frekvenser, der i Danmark benyttes til  \r\n\r\n andre formål, f.eks. TV. Ejeren påklagede Teleinspektionens afslag i et brev  \r\n\r\n af 31. maj 1988 til Generaldirektoratet for P&amp;T. </P>  \r\n\r\n<P>GENERALDIREKTORATETS AFGØRELSE: </P>  \r\n\r\n<P>Generaldirektoratets afgørelse af 12. juli 1988: </P>  \r\n\r\n<P>&#187;I brev af 31. maj 1988 har De påklaget Teleinspektionens afgørelse  \r\n\r\n af 18. maj 1988 vedrørende indførsel af en trådløs telefon. </P>  \r\n\r\n<P>Ministeriet har i denne anledning indhentet en udtalelse fra  \r\n\r\n Teleinspektionen. </P>  \r\n\r\n<P>Det fremgår af sagen, at De har søgt at indføre 1 stk. trådløs telefon af  \r\n\r\n mærket &#187;Conairphone&#171; Prima series model CTP-700 til Danmark. Da der  \r\n\r\n ikke forelå den i henhold til § 1, stk. 4 i bekendtgørelse om  \r\n\r\n foranstaltninger til imødegåelse af ulovlig benyttelse af radioanlæg krævede  \r\n\r\n tilladelse fra generaldirektoratet til oprettelse og drift af anlægget, blev  \r\n\r\n dette konfiskeret i henhold til straffelovens regler herom. </P>  \r\n\r\n<P>Efterfølgende har De anmodet om myndighedernes afprøvning af det  \r\n\r\n pågældende anlæg med henblik på godkendelse her i landet. Teleinspektionen  \r\n\r\n har imidlertid meddelt Dem afslag herpå under henvisning til, at anlægget  \r\n\r\n ikke i henhold til de for godkendelse af trådløse telefoner fastsatte  \r\n\r\n tekniske bestemmelser vil kunne godkendes i Danmark, idet anlægget blandt  \r\n\r\n andet anvender frekvenser, der her i landet benyttes til andre formål, f.eks.  \r\n\r\n TV. </P>  \r\n\r\n<P>På denne baggrund har Teleinspektionen fundet det irrelevant at lade  \r\n\r\n anlægget afprøve med henblik på godkendelse til brug i Danmark. På det  \r\n\r\n foreliggende grundlag skal ministeriet meddele, at ministeriet ikke finder  \r\n\r\n grundlag for at tilsidesætte den af Teleinspektionen trufne afgørelse.' </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19882635025"
        },
        {
            "displayName": "Entydig dokumentidentifikation",
            "displayValue": "CA000016"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26350"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/07/1988"
        },
        {
            "displayName": "Administrerende myndighed",
            "displayValue": "Generaldirektoratet for P&T"
        },
        {
            "displayName": "Ressortministeriets journalnummer",
            "displayValue": "TLK. 3329-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}