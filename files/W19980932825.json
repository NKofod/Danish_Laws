{
    "id": 157435,
    "title": "Ankestyrelsens principafgørelse O-23-98 om kontanthjælp - tilbagebetaling - ægtefælle - udmåling - terminshjælp - solidarisk hæftelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9328 af 15/02/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-23-98 om kontanthjælp - tilbagebetaling - ægtefælle - udmåling - terminshjælp - solidarisk hæftelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det forhold, at udmålingen af hjælpen til en ægtefælle som følge af den offentligretlige forsørgelsespligt sker efter en ægtefælleberegning, og at tildeling af hjælpen er afhængig af den anden ægtefælles forhold, medførte ikke, at nogen del af hjælpen kunne anses for ydet til den ægtefælle, der ikke havde opfyldt betingelserne for at modtage hjælpen.</p>\r\n   <p class=\"TekstGenerel\">Hvem af ægtefællerne, der hæftede for en eventuel tilbagebetalingspligtig terminshjælp, måtte bero på en vurdering af, hvem der konkret havde søgt om hjælpen, og hvem der opfyldte betingelserne for at modtage den.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 25, stk. 2 og § 37a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kommune ydede i januar/februar 1994 terminshjælp til en kvindes daværende ægtefælle, som var uden indtægt. Ægtefællerne blev skilt i sommeren 1996, og kvinden fraflyttede i den forbindelse boligen.</p>\r\n<p>I september 1996 fremsendte kommunen en rykkerskrivelse til kvinden på 2.051 kr. for tilbagebetalingspligtig terminshjælp for perioden 1. januar 1994 til 28. februar 1994 samt rykkergebyr på 50 kr.</p>\r\n<p>Kvinden gjorde indsigelse mod opkrævningen og anførte, at hun ikke på noget tidspunkt havde anmodet om kontanthjælp, og at hun på det tidspunkt, hvor beløbet var udbetalt, havde været i arbejde.</p>\r\n<p>Endvidere var hun uforstående overfor, at hun pludselig kunne få tilsendt en regning påført et rykkergebyr. Hun var ikke bevidst om, at hun skyldte kommunen penge, og hun var på intet tidligere tidspunkt blevet præsenteret for en regning. Kommunen oplyste, at der i perioden januar/februar 1994 var udmålt hjælp efter bistandslovens § 37, da hendes daværende ægtefælle var uden indtægt. Hjælpen var ydet efter bistandslovens § 37a.</p>\r\n<p>Kommunen meddelte endvidere, at til ægtepar, hvor begge ægtefæller var berettiget til støtte, udgjorde støtten som udgangspunkt det beløb, hvormed hver af ægtefællernes andele af nettoboligudgiften oversteg den pågældende ægtefælles grænsebeløb, jf. § 5, stk. 1 i daværende bekendtgørelse om særlig støtte efter bistandslovens § 37a.</p>\r\n<p>Der havde ved en konkret udmåling efter bistandslovens § 37 + 37a på daværende tidspunkt været grundlag for at yde kvinden hjælp efter bistandslovens § 37a, da hendes daværende ægtefælle på dette tidspunkt ikke var i stand til at skaffe det fornødne til sit eget eller familiens underhold.</p>\r\n<p>Ved udbetaling af tilbagebetalingspligtige ydelser efter ovennævnte bestemmelse, skulle der ikke nødvendigvis foreligge underskrift, jf. SM O-19-90.</p>\r\n<p>På udbetalingstidspunktet var kvinden gift, og hendes daværende ægtefælle kunne få udbetalt ydelserne til hende ifølge ægtefællers offentligretlige forsørgelsespligt, jf. bistandslovens § 6.</p>\r\n<p>I klagen til ankenævnet blev det gjort gældende, at ansøger i den anførte periode i 1994 modtog en løn, der blev anvendt til forsørgelse af familien. Det blev derfor gjort gældende, at hun fuldt ud havde opfyldt sin forsørgelsespligt, jf. bistandslovens § 6. Endvidere havde hun aldrig indgivet nogen ansøgning til kommunen om hjælp, hverken til sig selv eller sin ægtefælle.</p>\r\n<p>Nævnet ændrede kommunens afgørelse.</p>\r\n<p>Nævnet bemærkede indledningsvis, at hjælp, der bliver ydet i henhold til bistandslovens regler om terminshjælp, skal tilbagebetales, jf. bistandslovens § 25.</p>\r\n<p>Praksis havde hidtil været, at dette tilbagebetalingskrav kunne rettes mod begge ægtefæller (solidarisk hæftelse). Dette gjaldt, uanset om begge ægtefæller var gjort bekendt med tilbagebetalingspligten, jf. bl.a. SM O-15-92 og SM O-19-90.</p>\r\n<p>Denne praksis var blevet underkendt af Vestre Landsret og senere Højesteret i dom af 9. oktober 1996.</p>\r\n<p>På denne baggrund fandt nævnet, at kommunen ikke kunne rette tilbagebetalingskravet mod kvinden, idet terminshjælpen ifølge sagens oplysninger var ydet til dennes tidligere ægtefælle.</p>\r\n<p>I klagen til Ankestyrelsen anførte kommunen bl.a., at ankenævnet ved sin afgørelse havde overset det væsentligste punkt i kommunens afgørelse. Den kontanthjælp, der blev ydet i henhold til bistandslovens § 37a, blev ikke alene ydet til ægtefællen. Hjælpen efter § 37a blev ydet til begge ægtefæller. Den nye praksis fremgik af de lovændringer, der trådte i kraft på dette område fra den 1. januar 1994. Derfor fandt kommunen det forkert, at ankenævnet havde behandlet klagen ud fra den opfattelse, at hjælpen efter bistandslovens § 37a udelukkende var ydet til ægtefællen.</p>\r\n<p>Man var klar over, at kommunen havde begået den fejl, ikke før udbetalingen at orientere kvinden om ydelsen og eventuelt at bede hende underskrive en tilbagebetalingserklæring, men dette fandtes ikke at ændre på kravets lovlighed.</p>\r\n<p>Sagen blev behandlet i principielt møde med henblik på afklaring af, hvem hjælpen efter bistandslovens § 37a kunne anses for bevilget til i den situation, hvor den ene ægtefælle var i arbejde, medens det var den anden ægtefælles forhold, der udløste hjælpen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at hjælpen efter bistandslovens § 37a, som var udbetalt i perioden 1. januar til 28. februar 1994 til ægtefællen, alene kunne anses for ydet til ægtefællen.</p>\r\n<p>Ankestyrelsen fandt således, at kommunen ikke havde været berettiget til at kræve nogen del af den udbetalte terminshjælp tilbagebetalt af kvinden.</p>\r\n<p>Ankestyrelsen lagde ved afgørelsen vægt på, at alene ansøgers ægtefælle opfyldte betingelserne for at modtage hjælp efter bistandslovens § 37a i ovennævnte periode og alene han indgav ansøgning om kontanthjælp til kommunen.</p>\r\n<p>Der blev herved særligt lagt vægt på, at kvinden var i beskæftigelse i perioden den 1. januar til 28. februar 1994, medens ægtefællen var uden indtægt.</p>\r\n<p>Ankestyrelsen fandt ikke, at det forhold, at udmålingen af hjælpen til en ægtefælle som følge af den offentligretlige forsørgelsespligt, jf. bistandslovens § 6, stk 1, blev foretaget efter en ægtefælleberegning (jf. dog bistandslovens § 37, stk. 5), og at tildeling af hjælp var afhængig af den anden ægtefælles forhold, medførte, at nogen del af hjælpen kunne anses for ydet til den ægtefælle, der ikke opfyldte betingelserne for at modtage hjælpen.</p>\r\n<p>Således kunne heller ikke det forhold, at hjælpen efter § 37a til en gift ansøger udmåltes til hver af ægtefællerne, i sig selv bevirke, at hjælpen kunne anses for ydet til begge ægtefæller.</p>\r\n<p>Spørgsmålet om, hvem der hæftede for en eventuel tilbagebetalingspligtig terminshjælp, måtte derfor bero på en vurdering af, hvem der i den konkrete situation kunne anses for at have søgt om hjælpen, og hvem der i den konkrete situation opfyldte betingelserne for at modtage den.</p>\r\n<p>Ankestyrelsen bemærkede, at der ikke var solidarisk hæftelse forægtefæller for tilbagebetalingspligtig terminshjælp, jf. SM O-152 96. *)</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980932825"
        },
        {
            "displayName": "Entydig dokumentidentifikation",
            "displayValue": "BS010221"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9328"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/02/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201226-97"
        },
        {
            "displayName": "Stikord",
            "displayValue": "O-23-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}