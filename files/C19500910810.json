{
    "id": 52495,
    "title": "Civilforsvarsstyrelsens cirkulærskrivelse vedrørende planlægning af evakuering (Til samtlige politimestre, bortset fra Århus, Odense, Ålborg, Nørresundby, Esbjerg og Rønne) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9108 af 22/12/1950",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende planlægning af evakuering </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige politimestre, bortset fra  \r\n\r\n Århus, Odense, Ålborg, </P>  \r\n\r\n<P CLASS=TITEL-KOMMENTAR ALIGN=CENTER>Nørresundby, Esbjerg og Rønne) </P>  \r\n\r\n<BR>  \r\n\r\n<P>Under hensyn til, at tilvejebringelsen af en tidssvarende  \r\n\r\n evakueringsordning må anses for at være en af de vigtigste opgaver i  \r\n\r\n forbindelse med civilforsvarets genopbygning, har civilforsvarsstyrelsen på  \r\n\r\n grundlag af en undersøgelse af udenlandske og indenlandske erfaringer fra  \r\n\r\n krigens tid udarbejdet nye retningslinier for evakuering, der til de  \r\n\r\n planlæggende myndigheders vejledning indeholder en almindelig redegørelse for  \r\n\r\n de forudsætninger og hovedprincipper, på hvilke en evakueringsordning må  \r\n\r\n hvile. </P>  \r\n\r\n<P>Da civilforsvarsstyrelsen fandt det ønskeligt, at der allerede på et  \r\n\r\n tidligere tidspunkt for enkelte byers vedkommende blev taget forberedende  \r\n\r\n skridt til gennemførelse af en planlægning af en evakuering af de pågældende  \r\n\r\n byer, har man med indenrigsministeriets bemyndigelse ved skrivelser af 3. og  \r\n\r\n 26. juli 1950 anmodet henholdsvis politidirektøren i København og  \r\n\r\n politimestrene i Århus, Odense, Ålborg, Nørresundby, Esbjerg og Rønne om på  \r\n\r\n grundlag af de dengang foreliggende foreløbige retningslinier at iværksætte  \r\n\r\n en evakueringsplanlægning for de respektive byer. </P>  \r\n\r\n<P>Man fremsender hoslagt 2 eksemplarer af de nu udarbejdede endelige  \r\n\r\n retningslinier, der efter foretagelsen af enkelte redaktionelle ændringer og  \r\n\r\n suppleringer med forskelligt bilagsmateriale, hvortil der i retningslinierne  \r\n\r\n henvises, i trykt stand vil blive udsendt til samtlige politimestre,  \r\n\r\n civilforsvarskommisioner, amter og sogneråd m.fl. </P>  \r\n\r\n<P>Af retningsliniernes indhold, der er godkendt af indenrigsministeriet,  \r\n\r\n skal man fremhæve følgende hovedsynspunkter vedrørende evakuering: </P>  \r\n\r\n<UL CLASS=PLAIN-LIST>  \r\n\r\n<LI>1) Uanset at mange faktorer vil vanskeliggøre iværksættelsen og  \r\n\r\n opretholdelsen af omfattende evakueringer - forhold, som dog i ganske særlig  \r\n\r\n grad vil gøre sig gældende for en evakuering af Storkøbenhavn - må man på  \r\n\r\n baggrund af de foreliggende erfaringer erkende, at en masseevakuering af  \r\n\r\n større byer i givet fald kan blive uafviselig eller vil kunne tænkes iværksat  \r\n\r\n rent spontant af befolkningen selv. Det er derfor absolut nødvendigt, at der  \r\n\r\n udarbejdes velovervejede planer for en omfattende evakuering af landets byer  \r\n\r\n samt for en hjælpetjeneste (indkvartering m.v.) i landdistrikterne, således  \r\n\r\n at man ikke i en akut situation udsætter sig for et fuldstændigt sammenbrud.  \r\n\r\n</LI>  \r\n\r\n<LI>2) Ikke alene hensynet til civilbefolkningens beskyttelse, men også  \r\n\r\n hensyn til landets militære forsvar nødvendiggør, at evakuering er forberedt.  \r\n\r\n Evakueringsplanlægningen indgår som et vigtigt led i landets totale forsvar.  \r\n\r\n</LI>  \r\n\r\n<LI>3) Da årsagen til en evakuering, dennes omfang og de vilkår, under hvilke  \r\n\r\n den må gennemføres, kan blive af vidt forskellig art, er det nødvendigt, at  \r\n\r\n evakueringsordningerne tilrettelægges med den størst mulige smidighed. Det  \r\n\r\n drejer sig i første række om at få tilvejebragt et hjælpeapparat, som kan  \r\n\r\n finde anvendelse til gennemførelse af såvidt muligt enhver evakuering, uanset  \r\n\r\n den militære situation og uanset, hvorhen evakueringen skal ske. </LI>  \r\n\r\n<LI>4) Dette formål nås ved for alle middelstore og store  \r\n\r\n civilforsvarsområder at udarbejde planer for en fuldstændig evakuering med  \r\n\r\n kort varsel (1/2-1 døgn). Evakueringer af begrænset omfang, der iværksættes  \r\n\r\n med længere varsel, nødvendiggør ikke særlig planlægning i fredstid. For  \r\n\r\n mindre civilforsvarsområder og for landdistrikter er det ikke nødvendigt at  \r\n\r\n udarbejde evakueringsplaner. </LI>  \r\n\r\n</UL>  \r\n\r\n<P>Indkvartering af evakuerede påregnes kun at ske i landdistrikterne. I alle  \r\n\r\n sognekommuner udenfor civilforsvarsområderne udarbejdes derfor planer for  \r\n\r\n indkvartering. </P>  \r\n\r\n<P>Til varetagelse af forsorgen for de evakuerede under transporten oprettes  \r\n\r\n i alle sognekommuner uden for civilforsvarsområderne hjælpestationer.  \r\n\r\n Indenfor områderne varetages disse opgaver af socialtjenesten. </P>  \r\n\r\n<UL CLASS=PLAIN-LIST>  \r\n\r\n<LI>5) Planlægningsarbejdet udføres på politimestrenes foranstaltning og  \r\n\r\n disses ansvar. De herfra udsendte retningslinier er VEJLEDENDE. </LI>  \r\n\r\n<LI>6) Ved Geneve-Konventionen af 12. august 1949, der er tiltrådt af  \r\n\r\n Danmark, er der hjemlet adgang til at oprette særlige hospitals- og  \r\n\r\n sikkerhedszoner og -lokaliteter til beskyttelse af særlige kategorier af  \r\n\r\n evakuerede. Sådanne zoner og lokaliteter vil efter Danmarks ratifikation af  \r\n\r\n konventionen blive søgt udpeget. </LI>  \r\n\r\n<LI>7) For i videst muligt omfang at undgå, at de civile og militære  \r\n\r\n myndigheder i givet fald træffer dispositioner, der ikke stemmer overens, bør  \r\n\r\n de civile evakueringsmyndigheder under evakueringsforberedelsen søge fornøden  \r\n\r\n kontakt med de stedlige militære myndigheder. </LI>  \r\n\r\n<LI>8) Ved en eventuel evakuering må man i givet fald regne med, at der  \r\n\r\n såvidt muligt foretages en forudgående trinsvis evakuering af de dele af  \r\n\r\n civilbefolkningen, hvis tilstedeværelse i byen ikke er påkrævet (børn, gamle,  \r\n\r\n syge m.fl.), ligesom der regnes med muligheden af en forudgående frivillig  \r\n\r\n evakuering. </LI>  \r\n\r\n<LI>9) I adskillige tilfælde vil planlægningen kræve koordinering mellem  \r\n\r\n flere politikredse. Dette vil, foruden tilrettelæggelsen af en regional plan  \r\n\r\n for Storkøbenhavns evakuering (jfr. retningsliniernes kapitel X), antagelig  \r\n\r\n gælde byer som Århus, Odense og Ålborg, hvis evakueringsplanlægning  \r\n\r\n utvivlsomt i et vist omfang får indflydelse på de forberedelser, til  \r\n\r\n tilstødende politikredse bør træffe. Dette nødvendiggør et indgående  \r\n\r\n samarbejde mellem de pågældende politimestre (hhv. politidirektøren i  \r\n\r\n København) med bistand af civilforsvarsstyrelsen, der kan give almindelige  \r\n\r\n direktiver for tilrettelæggelsen af sådanne regionalplaner og yde råd og  \r\n\r\n vejledning ved arbejdet med disse ordninger. </LI>  \r\n\r\n<LI>10) Ledelsen af evakueringsplanlægningen varetages af politimesteren. Til  \r\n\r\n at udføre det detaillerede planlægningsarbejde for området nedsættes der for  \r\n\r\n hvert enkelt af de civilforsvarsområder, for hvilke en evakueringsplan skal  \r\n\r\n udarbejdes (jfr. retningslinierne side 18-19) en evakueringssektion bestående  \r\n\r\n af politimesteren eller dennes repræsentant som formand, den daglige leder af  \r\n\r\n hjælpetjenesten, en repræsentant for Civilforsvars-Forbundet (evt. tillige  \r\n\r\n for Danske Kvinders Beredskab) samt de fornødne transport-, sanitets-,  \r\n\r\n socialtjeneste- og forplejningssagkyndige. </LI>  \r\n\r\n<LI>11) Planer for evakuering af områdets beboere udarbejdes for hele den  \r\n\r\n bymæssigt bebyggede del af civilforsvarsområdet. </LI>  \r\n\r\n<LI>12) I sognekommunerne forberedes - foruden oprettelse af hjælpestationer  \r\n\r\n m.v. - indkvartering af de evakuerede. </LI>  \r\n\r\n<LI>13) Den nærmere tilrettelæggelse af befolkningens evakuering ad landevej  \r\n\r\n samt med jernbaner, sporvogne m.v. vil først kunne foretages, når den  \r\n\r\n aktuelle situations vilkår er kendt, men retningslinierne indeholder en  \r\n\r\n orienterende redegørelse for forskellige muligheder. </LI>  \r\n\r\n<LI>14) Særlige foranstaltninger må træffes for de befolkningsgrupper, der  \r\n\r\n efter evakueringen skal forblive i byen. </LI>  \r\n\r\n<LI>15) Spørgsmålet om tilrettelæggelsen af forplejningen af de evakuerede og  \r\n\r\n af forsorgsforanstaltninger fra det offentliges side må løses. </LI>  \r\n\r\n<LI>16) Af visse institutioner m.v., der hver for sig kræver en særlig samlet  \r\n\r\n plads på de steder, hvortil de evakuers (kommunalforvaltningerne, sygehuse,  \r\n\r\n særforsorgsanstalter m.fl.), udarbejdes særlige evakueringsplaner, der  \r\n\r\n indsendes til politimesteren. Dette spørgsmål vil - når retningslinierne  \r\n\r\n foreligger trykt - af civilforsvarsstyrelsen blive taget op for hele landets  \r\n\r\n vedkommende (jfr. retningslinierne side 28-29). Spørgsmålet om særlige  \r\n\r\n retningslinier for en udflytning af sygehusene er taget op til overvejelse af  \r\n\r\n sundhedsstyrelsen. </LI>  \r\n\r\n</UL>  \r\n\r\n<P>Da der må påregnes at hengå endnu nogen tid, inden trykningen af  \r\n\r\n retningslinierne kan afsluttes, har civilforsvarsstyrelsen fundet det  \r\n\r\n ønskeligt, at planlægningsarbejdet for evakuering af de bymæssigt bebyggede  \r\n\r\n dele af civilforsvarsområderne allerede nu iværksættes på grundlag af de  \r\n\r\n hermed udsendte duplikerede eksemplarer af retningslinierne. </P>  \r\n\r\n<P>Man skal derfor anmode hr. politimesteren om for hvert af de  \r\n\r\n civilforsvarsområder, for hvilke der bliver tale om at udarbejde en  \r\n\r\n evakueringsplan (jfr. retningslinierne side 18-19), </P>  \r\n\r\n<P>AT nedsætte en EVAKUERINGSSEKTION til udførelse af  \r\n\r\n evakueringsplanlægningen for det pågældende område, og </P>  \r\n\r\n<P>AT lade udarbejde en PLAN FOR EVAKUERING af den bymæssigt bebyggede del af  \r\n\r\n området. </P>  \r\n\r\n<P>Udarbejdelsen for sognekommunerne af indkvarteringsplaner og planer for  \r\n\r\n hjælpetjenesten under transporten af de evakuerede bør derimod stilles i  \r\n\r\n bero, indtil retningslinierne - antagelig omkring 1. februar 1951 - i trykt  \r\n\r\n tilstand kan udsendes også til samtlige sogneråd m.fl. </P>  \r\n\r\n<P>Planlægningsarbejdet henstilles tilrettelagt i overensstemmelse med de i  \r\n\r\n betænkningen indeholdte retningslinier. </P>  \r\n\r\n<P>Man henleder opmærksomheden på, at overvejelserne med hensyn til  \r\n\r\n udpegningen af de i retningsliniernes side 20 omhandlede distriktschefer  \r\n\r\n endnu ikke er afsluttede, men at det kan påregnes, at etableringen af en  \r\n\r\n distriktordning vil ske i løbet af vinteren. </P>  \r\n\r\n<P>Det bemærkes, at civilforsvarsstyrelsen står til rådighed med hensyn til  \r\n\r\n fornøden vejledning og bistand, ligesom eventuelle tvivlsspørgsmål, der måtte  \r\n\r\n opstå under planlægningsarbejdet, kan forelægges styrelsen. </P>  \r\n\r\n<P>Det tilføjes, at de trykte eksemplarer af retningslinierne vil blive  \r\n\r\n fremsendt til de forskellige myndigheder i det tilstrækkelige antal  \r\n\r\n eksemplarer, såsnart de foreligger fra trykkeriet; indtil da kan der ikke  \r\n\r\n påregnes stillet flere end de nu fremsendte 2 duplikerede eksemplarer til  \r\n\r\n rådighed. </P>  \r\n\r\n<P>DAHL </P>  \r\n\r\n<P>/O. Bjerregaard. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19500910810"
        },
        {
            "displayName": "Entydig dokumentidentifikation",
            "displayValue": "CM011331"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9108"
        },
        {
            "displayName": "År for udstedelse",
            "displayValue": "1950"
        },
        {
            "displayName": "Dato for underskrift",
            "displayValue": "22/12/1950"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 1.kt.j.nr.2084/1950"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}