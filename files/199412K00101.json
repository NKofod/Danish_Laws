{
    "id": 111664,
    "title": "1994 LSF 101   FORSLAG TIL LOV OM ÆNDRING AF LOV OM RADIO- OG FJERNSYNSVIRKSOMHED   (TILNÆRMELSE AF REKLAMEREGLERNE FOR TV 2 TIL UDENLANDSKE TV-SELSKABERS   VILKÅR) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 101 </P>  \r\n\r\n<P></P>  \r\n\r\n<P>Forslag til Lov om ændring af lov om radio- og fjernsynsvirksomhed  \r\n\r\n (Tilnærmelse af reklamereglerne for TV 2 til udenlandske tv-selskabers  \r\n\r\n vilkår) </P>  \r\n\r\n<P></P>  \r\n\r\n<P>Fremsat af Helge Sander (V) Hans Christian Schmidt (V) H.P. Clausen (KF)  \r\n\r\n Agnete Laustsen (KF) Kim Behnke (FP) Ole Donner (FP) </P>  \r\n\r\n<P></P>  \r\n\r\n<P>den 13. december 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om radio- og fjernsynsvirksomhed, jf. lovbekendtgørelse nr. 578 af  \r\n\r\n 24. juni 1994, foretages følgende ændringer: </P>  \r\n\r\n<P> <B>1.</B> I <I>§ 18, stk. 3,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;TV 2 skal påse, at regler om reklamer i TV 2 efter kapitel 8  \r\n\r\n overholdes.&#171; </P>  \r\n\r\n<P> <B>2.</B> I <I>§ 24, stk. 2,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;TV 2's reklameafdeling aflægger særskilt regnskab for sin  \r\n\r\n virksomhed.&#171; </P>  \r\n\r\n<P> <B>3.</B>  <I>§ 29, stk. 2, 2. pkt.,</I> ophæves. </P>  \r\n\r\n<P> <B>4.</B>  <I>§ 31</I> med tilhørende overskrift ophæves. </P>  \r\n\r\n<P> <B>5.</B>  <I>§ 32</I> ophæves. </P>  \r\n\r\n<P> <B>6.</B>  <I>§ 33</I> ophæves. </P>  \r\n\r\n<P> <B>7.</B>  <I>§ 65, stk. 1,</I> affattes således: </P>  \r\n\r\n<P>&#187;For reklamer udsendt i TV 2 gælder følgende, jf. dog stk. 2 og 3:  \r\n\r\n</P>  \r\n\r\n<P>1) Reklamer må kun sendes i blokke, som skal placeres mellem udsendelserne  \r\n\r\n eller mellem uafhængige dele af en udsendelse. </P>  \r\n\r\n<P>2) Der må ikke reklameres for receptpligtige lægemidler, spiritus eller  \r\n\r\n tobak. Der må endvidere ikke reklameres for økonomiske interessegrupper samt  \r\n\r\n religiøse og politiske anskuelser. </P>  \r\n\r\n<P>3) Reklamer må højst udgøre 10 pct. af den daglige sendetid.&#171; </P>  \r\n\r\n<P> <B>8.</B>  <I>§ 71</I> affattes således: </P>  \r\n\r\n<P> <B>&#187;§ 71.</B> Kulturministeren nedsætter et nævn vedrørende reklame  \r\n\r\n i radio og fjernsyn, Radio- og TV-Reklamenævnet. </P>  \r\n\r\n<P> <I>Stk. 2.</I> Nævnet er bl.a. ankeinstans i forbindelse med tv-spots,  \r\n\r\n der er afvist af TV 2. </P>  \r\n\r\n<P> <I>Stk. 3.</I> Kulturministeren fastsætter nærmere regler for nævnets  \r\n\r\n sammensætning og virksomhed.&#171; </P>  \r\n\r\n<P> <B>9.</B> I <I>§ 72, stk. 1, nr. 1</I> og <I>2,</I> ændres &#187;TV2  \r\n\r\n Reklame A/S&#171; til: &#187;TV 2&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. april 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Hovedformålet med lovforslaget er at tilnærme reklamereglerne for TV 2 til  \r\n\r\n vilkårene for udenlandske, kommercielle tv-selskaber, der opererer på det  \r\n\r\n danske marked. </P>  \r\n\r\n<P>Nærværende lovforslag ligger i betydeligt omfang i forlængelse af Radio-  \r\n\r\n og TV-Reklamenævnets udtalelse af 1. november 1994 til kulturminister Jytte  \r\n\r\n Hilden. </P>  \r\n\r\n<P>TV 2 har i de senere år kunnet konstatere en tendens til faldende  \r\n\r\n markedsandele (fra 90 pct. i 1991 til ca. 75 pct. i 1994), der bl.a. skyldes,  \r\n\r\n at selskabet er afskåret fra at bringe reklamer for håndkøbsmedicin, øl og  \r\n\r\n vin. </P>  \r\n\r\n<P>Udviklingen i det samlede medielandskab vil betyde flere nye kommercielle  \r\n\r\n tv-stationer allerede fra årsskiftet. Disse stationer vil ikke være underlagt  \r\n\r\n de samme restriktioner på reklameområdet som TV 2. Det gælder både med hensyn  \r\n\r\n til de særlige danske tv-reklameregler, der alene rammer TV 2, og som  \r\n\r\n adskiller sig fra de øvrige europæiske landes, og for så vidt angår den  \r\n\r\n særegne virksomhedskonstruktion, som i sig selv begrænser TV 2's muligheder  \r\n\r\n for at være selvfinansierende. </P>  \r\n\r\n<P>Vedtagelse af lovforslaget vil for TV 2's vedkommende ikke alene betyde  \r\n\r\n administrative forenklinger, men også give mulighed for øget indtjening. </P>  \r\n\r\n<P>Lovforslaget indeholder en forenkling af bestemmelserne om kontrol med  \r\n\r\n reklamerne, som betyder en tilnærmelse til vilkårene i andre medier. </P>  \r\n\r\n<P>Forslagsstillerne finder i øvrigt, at bestemmelsen i § 25, stk. 3, i  \r\n\r\n bekendtgørelse nr. 108 af 8. februar 1994 om reklame og sponsorering i radio  \r\n\r\n og fjernsyn, som har ordlyden: </P>  \r\n\r\n<P>&#187;I fjernsyn skal angivelse af sponsors navn finde sted i form af et  \r\n\r\n ikke bevægeligt billede af sponsors navn eller mærke (logo).&#171; </P>  \r\n\r\n<P>bør ophæves. </P>  \r\n\r\n<P>Bekendtgørelsen forbyder sponsorer at bruge &#187;bevægelige  \r\n\r\n billeder&#171;, hvilket i sig selv forekommer inkonsekvent i et medium for  \r\n\r\n levende billeder. En ophævelse vil ligestille danske tv-stationer med  \r\n\r\n udenlandske, der kan tilbyde sponsorer brug af levende billeder. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1-6 og 9 </P>  \r\n\r\n<P>Loven foreslås ændret, så reklameselskabet henlægges under TV 2's  \r\n\r\n virksomhed (§ 18) og under bestyrelsens ansvar. </P>  \r\n\r\n<P>Herved bliver TV2 Reklame en annonceafdeling der integreres i TV 2's  \r\n\r\n organisation. Det forventes at give økonomiske og administrative fordele og  \r\n\r\n som følge deraf også besparelser i driften. </P>  \r\n\r\n<P>Selv om reklameselskabet henlægges under TV 2's virksomhed, ønskes  \r\n\r\n programvirksomhedens integritet sikret gennem en selvstændig  \r\n\r\n regnskabsaflæggelse for reklamevirksomheden. </P>  \r\n\r\n<P>Til nr. 7 </P>  \r\n\r\n<P>Med den foreslåede ændring tillades reklamer i pauser mellem uafhængige  \r\n\r\n dele af en udsendelse, f.eks. mellem to halvlege i en fodboldkamp, og  \r\n\r\n reklamer for håndkøbsmedicin, øl (over 2,25 pct. alkoholindhold) og vin. </P>  \r\n\r\n<P>Hvis forslaget skulle følge Europarådets konvention af 5. maj 1989 fuldt  \r\n\r\n og helt, så Danmark kan ratificere konventionen, skulle også medtages: </P>  \r\n\r\n<P>1) at reklamesendetiden, der for TV 2 er begrænset til 10 pct. af den  \r\n\r\n daglige sendetid og højst 12 pct. i timen, erstattes af en regel om 15 pct.  \r\n\r\n af den samlede sendetid og højst 20 pct. i timen, </P>  \r\n\r\n<P>2) reklamer tillades under udsendelserne, når det sker på en sådan måde,  \r\n\r\n at &#187;udsendelsernes integritet og værdi ikke berøres&#171;, </P>  \r\n\r\n<P>3) reklamer tillades i spillefilm med en afbrydelse for hver samlet  \r\n\r\n periode på 45 minutter, </P>  \r\n\r\n<P>4) reklamer tillades i nyhedsudsendelser af over 30 minutters varighed,  \r\n\r\n</P>  \r\n\r\n<P>5) mulighed for reklamer for spiritus. </P>  \r\n\r\n<P>Lovforslaget opretholder således en række forbehold, men ved at tilnærme  \r\n\r\n de danske regler til de europæiske forbedres konkurrencevilkårene for danske  \r\n\r\n radio- og tv-annoncører og danske radio- og tv-stationer på væsentlige  \r\n\r\n områder. </P>  \r\n\r\n<P>Forslagsstillerne finder, at bestemmelsen i § 23, stk. 1, i bekendtgørelse  \r\n\r\n nr. 108 af 8. februar 1994 om reklame og sponsorering i radio og fjernsyn og  \r\n\r\n om børns medvirken, bør reformuleres, så børn kan medvirke i  \r\n\r\n fjernsynsreklamer, medmindre det i det enkelte tilfælde må anses for at  \r\n\r\n indebære risiko for skader eller urimelig belastning. </P>  \r\n\r\n<P>Til nr. 8 </P>  \r\n\r\n<P>Bekendtgørelsens § 32 pålægger TV2 Reklame A/S ansvaret for, at de  \r\n\r\n reklamer, der udsendes, er i overensstemmelse med reglerne i lovens § 8.  \r\n\r\n Afvisning af en reklame er inappellabel. </P>  \r\n\r\n<P>Lovforslaget forudsætter, at denne kontrol i fremtiden udøves af TV 2  \r\n\r\n selv, sådan som det er tilfældet i andre medier. Dog indføres der  \r\n\r\n appelmulighed til reklamenævnet. Det forudsættes, at der tilrettelægges  \r\n\r\n procedurer, så der bliver hurtig adgang til anke i forbindelse med tv-spots,  \r\n\r\n der er afvist. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/12/1994"
        },
        {
            "displayName": "Accession",
            "displayValue": "199412K00101"
        },
        {
            "displayName": "Entydig dokumentidentifikation",
            "displayValue": "CL000931"
        },
        {
            "displayName": "Dato for førstegangsindlæggelse",
            "displayValue": "13/12/1994"
        },
        {
            "displayName": "Dato for indlæggelse",
            "displayValue": "13/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}