{
    "id": 58870,
    "title": "Cirkulæreskrivelse til notarerne vedrørende østrigske statsborgeres stemmeafgivelse i Danmark ",
    "documentTypeId": "210",
    "isSagsforlobPeriodValid": false,
    "shortName": "CIS nr 11385 af 24/07/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til notarerne vedrørende  \r\n\r\n østrigske statsborgeres stemmeafgivelse i Danmark </H1>  \r\n\r\n<P></P>  \r\n\r\n<BR>  \r\n\r\n<P>Det østriske nationalråd (parlament) har gennemført en lovændring,  \r\n\r\n hvorefter østrigske statsborgere, der på tidspunktet for valg eller  \r\n\r\n folkeafstemning opholder sig i udlandet, er berettigede til at afgive deres  \r\n\r\n stemme i opholdslandet. Loven finder anvendelse første gang i forbindelse med  \r\n\r\n valg til nationalrådet i oktober 1990. </P>  \r\n\r\n<P>I den anledning er det mellem Justitsministeriet og den østriske ambassade  \r\n\r\n aftalt, at stemmeberettigede østriske statsborgere, der på tidspunktet for  \r\n\r\n valg eller folkeafstemning opholder sig i Danmark, kan afgive deres stemme  \r\n\r\n efter følgende fremgangsmåde: </P>  \r\n\r\n<P>De stemmeberettigede østrigske statsborgere kan fra de østrigske  \r\n\r\n myndigheder rekvirere en stemmeseddel, en kuvert, hvori stemmesedlen skal  \r\n\r\n lægges, samt et valgkort med en kuvert vedhæftet. De pågældende henvender sig  \r\n\r\n herefter til notarialkontoret medbringende den udfyldte stemmeseddel samt det  \r\n\r\n i øvrigt nævnte materiale. Notaren attesterer på valgkortet, at der er  \r\n\r\n identitet mellem den fremmødte person og den person, der er angivet på  \r\n\r\n valgkortet, hvorefter den pågældende lægger stemmesedlen i den ene kuvert,  \r\n\r\n der herefter sammen med det attesterede valgkort i den herpå vedhæftede  \r\n\r\n kuvert, hvorefter også denne kuvert forsegles af notaren. Den pågældende  \r\n\r\n formidler herefter selv kuverten overbragt til de østrigske myndigheder. </P>  \r\n\r\n<P>På denne baggrund skal Justitsministeriet anmode notarialkontorene om,  \r\n\r\n såfremt man måtte modtage henvendelser fra østrigske statsborgere, der ønsker  \r\n\r\n at afgive deres stemme,  <I>at</I>  forsegle den kuvert, hvori den udfyldte  \r\n\r\n stemmeseddel er lagt,  <I>at</I>  sikre sig, at der er identitet mellem den  \r\n\r\n fremmødte person og den person, der er angivet på valgkortet, og attestere  \r\n\r\n dette på valgkortet med underskrift og segl, samt endelig  <I>at</I>  påse,  \r\n\r\n at valgkortet og kuverten med den udfyldte stemmeseddel lægges i den til  \r\n\r\n valgkortet vedhæftede kuvert, der herefter forsegles af notarialkontoret.  \r\n\r\n</P>  \r\n\r\n<P>Til orientering vedlægges en gengivelse af det valgkort (Wahlkarate),  \r\n\r\n hvorpå notarialkontoret skal attestere det ovenfor anførte. Opmærksomheden  \r\n\r\n henledes på, at den østriske ambassade har tilkendegivet, at der lægges vægt  \r\n\r\n på, at såvel dato som klokkeslet for forretningen fremgår af påtegningen.  \r\n\r\n</P>  \r\n\r\n<P>Det tilføjes, at der for notarialforretningen beregnes sædvanlig  \r\n\r\n retsafgift, jf. retsafgiftslovens § 45, 1.- pkt. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Ida Heide-Jørgensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901138510"
        },
        {
            "displayName": "Entydig dokumentidentifikation",
            "displayValue": "CM017819"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11385"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "24/07/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1.kt. j. nr. 1989-1003-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}