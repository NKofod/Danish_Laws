{
    "id": 52476,
    "title": "Civilforsvarsstyrelsens cirkulære om fordeling m.v. af såkaldte X-værnepligtige (ikke-fredstidsuddannede § 31-værnepligtige) til sygehusberedskabet (Sygehusberedskabscirkulære nr. 5) ",
    "documentTypeId": "140",
    "isSagsforlobPeriodValid": false,
    "shortName": "CIR nr 9579 af 04/08/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulære om fordeling  \r\n\r\n m.v. af såkaldte X-værnepligtige (ikke-fredstidsuddannede § 31-værnepligtige)  \r\n\r\n til sygehusberedskabet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Sygehusberedskabscirkulære nr. 5) </P>  \r\n\r\n<BR>  \r\n\r\n<P>I tilslutning til tidligere udsendte cirkulærer om den fortsatte opbygning  \r\n\r\n af sygehusberedskabet skal Civilforsvarsstyrelsen til foreløbig orientering  \r\n\r\n om hjælpemandskab, der i en beredskabssituation kan forventes stillet til  \r\n\r\n rådighed for sygehusberedskabet, oplyse følgende: </P>  \r\n\r\n<P>I henhold til regeringsbeslutning om en regulering af værnepligtsmassen  \r\n\r\n blev der i foråret 1975 gennemført en væsentlig udvidelse af  \r\n\r\n frinummerordningen med henblik på afvikling af den på dette tidspunkt  \r\n\r\n oparbejdede værnepligtspukkel og til imødegåelse af nye pukkeldannelser. </P>  \r\n\r\n<P>Der blev samtidig truffet beslutning om at overføre det herved opståede  \r\n\r\n kontingent af frinumre fra forsvaret til civilforsvaret i henhold til  \r\n\r\n civilforsvarslovens § 31. </P>  \r\n\r\n<P>Civilforsvaret har herved fået en kategori af værnepligtige - teknisk  \r\n\r\n betegnet som § 31-værnepligtige med CRM (centralregistrerende myndighed)  \r\n\r\n -kode X, i det følgende benævnt X-værnepligtige - som kan indkaldes i en  \r\n\r\n beredskabssituation, men ikke til nogen uddannelse i fredstid. Mønstring af  \r\n\r\n mandskabet vil kun kunne foretages efter forud indhentet tilladelse fra  \r\n\r\n Civilforsvarsstyrelsen. En sådan tilladelse kan først gives, når  \r\n\r\n Indenrigsministeriets godkendelse dertil foreligger. </P>  \r\n\r\n<P>Der er tale om et betydeligt antal værnepligtige, idet der siden foråret  \r\n\r\n 1975 er overført ca. 64.000 mand af denne kategori til civilforsvaret. </P>  \r\n\r\n<P>ANVENDELSE OG FORDELING. </P>  \r\n\r\n<P>De X-værnepligtige vil blive anvendt inden for følgende 3 tjenesteområder:  \r\n\r\n CF-ordenskorpset til bistand for politiet ved varetagelse af  \r\n\r\n civilforsvarsmæssige opgaver, det kommunale civilforsvar og  \r\n\r\n sygehusberedskabet. </P>  \r\n\r\n<P>Planlægningen af sygehusberedskabets opbygning er endnu ikke ført så langt  \r\n\r\n frem, at mandskabsbehovet inden for denne sektor kan opgøres eksakt. Efter et  \r\n\r\n groft skøn på basis af det hidtidige udvalgsarbejde påregnes der at blive  \r\n\r\n brug for et kontingent af hjælpemandskab hertil af en størrelsesorden på  \r\n\r\n 10.000 mand. Der regnes herefter med en foreløbig tildeling af 10.000 mand  \r\n\r\n til sygehusberedskabet af den samlede pulje af X-værnepligtige. </P>  \r\n\r\n<P>En nærmere fastsættelse af det samlede mandskabsbehov til de enkelte  \r\n\r\n sygehuse samt mandskabets arbejdsområder vil først kunne opgøres i  \r\n\r\n forbindelse med udarbejdelsen af beredskabsplaner ved sygehusene, jfr.  \r\n\r\n sygehusberedskabscirkulære nr. 3 af 15. december 1977 vedrørende  \r\n\r\n standardberedskabsplan for sygehuse. </P>  \r\n\r\n<P>PERSONELORDNINGENS ADMINISTRATIVE TILRETTELÆGGELSE. </P>  \r\n\r\n<P>Administrationen tilrettelægges ved anvendelse af EDB, og registreringen  \r\n\r\n foretages af Datacentralen ved indkodning af disse værnepligtige på et  \r\n\r\n særskilt bånd med CRM-kode X. Datacentralen fører lister over de til  \r\n\r\n sygehusberedskabet tildelte værnepligtige opstillet kommunevis efter alder og  \r\n\r\n med en sammentælling for hver amtskommune og holder disse løbende ajour. Når  \r\n\r\n mandskabsbehovet for de enkelte sygehuse kendes, kan lister med navne på de  \r\n\r\n pågældende værnepligtige udskrives efter behov i henhold til nærmere regler,  \r\n\r\n der til sin tid vil blive udsendt af Civilforsvarsstyrelsen. </P>  \r\n\r\n<P>Indkaldelse af mandskabet i en beredskabssituation foretages ved  \r\n\r\n ekstraordinære indkaldelsesordrer udskrevet af Datacentralen, og samtidig vil  \r\n\r\n sygehusmyndighederne modtage en udskrift med navne over de indkaldte  \r\n\r\n værnepligtige. </P>  \r\n\r\n<P>Schultz </P>  \r\n\r\n<P>/K.E. Fisker </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19780957909"
        },
        {
            "displayName": "Entydig dokumentidentifikation",
            "displayValue": "CM011312"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9579"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "04/08/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.708-8-1/1978"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}