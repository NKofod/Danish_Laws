{
    "id": 33517,
    "title": "Efter indstilling fra Erhvervssygdomsudvalget anerkendte Arbejdsskadestyrelsen i efteråret 1991, at en række syerskers lidelser i nakke/skulder var opstået som følge af deres arbejdsforhold. Der er nu truffet afgørelse om erstatning i disse    sager, og en enkelt af disse refereres i det følgende (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 19080 af 30/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter indstilling fra Erhvervssygdomsudvalget anerkendte  \r\n\r\n Arbejdsskadestyrelsen i efteråret 1991, at en række syerskers lidelser i  \r\n\r\n nakke/skulder var opstået som følge af deres arbejdsforhold. </I> </P>  \r\n\r\n<P> <I>Der er nu truffet afgørelse om erstatning i disse sager, og en enkelt  \r\n\r\n af disse refereres i det følgende </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Efter indstilling fra Erhvervssygdomsudvalget  \r\n\r\n anerkendte Arbejdsskadestyrelsen i efteråret 1991, at en række syerskers  \r\n\r\n lidelser i nakke/skulder var opstået som følge af deres arbejdsforhold. Der  \r\n\r\n er nu truffet afgørelse om erstatning i disse sager, og en enkelt af disse  \r\n\r\n refereres i det følgende (* 1) </H1>  \r\n\r\n<P></P>  \r\n\r\n<BR>  \r\n\r\n<P>SAGEN: </P>  \r\n\r\n<P>En kvinde, der nu er i slutningen af 40'erne, havde været syerske i ca. 30  \r\n\r\n år. </P>  \r\n\r\n<P>For et par år siden måtte hun ophøre med at arbejde på grund af smerter i  \r\n\r\n nakke, skuldre og arme. Smerterne generede også om natten, og der var tillige  \r\n\r\n føleforstyrrelser i armene. </P>  \r\n\r\n<P>Lidelsen i form af smerter i nakke/skulderområdet blev efter indstilling  \r\n\r\n fra Erhvervssygdomsudvalget anerkendt som erhvervssygdom, fordi udvalget og  \r\n\r\n styrelsen var af den opfattelse, at det var overvejende sandsynligt, at  \r\n\r\n lidelsen skyldtes arbejdet som syerske. </P>  \r\n\r\n<P>Efter at følgerne af skaden var blevet yderligere undersøgt, blev der i  \r\n\r\n februar 1992 truffet afgørelse om erstatning for de rent lægeligt-medicinske  \r\n\r\n følger af lidelsen, dvs. erstatning for men, som skal dække de daglige gener,  \r\n\r\n der følger af skaden. </P>  \r\n\r\n<P>Erstatningen blev fastsat til 12 pct, nemlig en  \r\n\r\n &quot;basiserstatning&quot; på 8 pct for daglige belastningsudløste smerter  \r\n\r\n og nogen bevægeindskrænkning + et tillæg på 4 pct, fordi smerterne var  \r\n\r\n dobbeltsidige og tillige søvnhindrende. </P>  \r\n\r\n<P>Erstatningen udgjorde ca. 38.000 kr. </P>  \r\n\r\n<P>Efter arbejdsophør blev syersken arbejdsprøvet med flere forskellige  \r\n\r\n arbejdsfunktioner, men måtte hver gang opgive på grund af smerter. </P>  \r\n\r\n<P>Socialforvaltningen har nu indstillet, at syersken tilkendes  \r\n\r\n førtidspension, fordi det skønnes, at erhvervsevnen på grund af  \r\n\r\n helbredsmæssige forhold er nedsat med mindst halvdelen. </P>  \r\n\r\n<P>Arbejdsskadestyrelsen har på denne baggrund truffet en foreløbig afgørelse  \r\n\r\n om erstatning for tab af erhvervsevne på 50 pct. Hvis revaliderings- og  \r\n\r\n pensionsnævnet følger kommunens indstilling, vil styrelsen formentlig gøre  \r\n\r\n den foreløbige afgørelse endelig. </P>  \r\n\r\n<P>Erstatningen for tab af erhvervsevne er beregnet på grundlag af  \r\n\r\n oplysninger om kvindens indtægt som syerske. </P>  \r\n\r\n<P>Erstatningen udbetales som en løbende ydelse, det p.t. udgør ca. 4.600 kr.  \r\n\r\n mdl. før skattetræk. </P>  \r\n\r\n<P>KOMMENTAR: </P>  \r\n\r\n<P>Da den nu anerkendte lidelse ikke er omfattet af  \r\n\r\n erhvervssygdomsfortegnelsen, og da Arbejdsskadestyrelsen ikke tidligere har  \r\n\r\n anerkendt nakke/skulderlidelser som følge af syerskearbejde eller tilsvarende  \r\n\r\n monotont, repetetivt præcisionsarbejde, er der ikke i den eksisterende  \r\n\r\n mentabel fastsat mengrader for denne type lidelser. </P>  \r\n\r\n<P>Styrelsen har derfor efterfølgende med udgangspunkt i lidelser i  \r\n\r\n mentabellen, der minder om de nu anerkendte nakke/skulderlidelser, fastsat  \r\n\r\n særlige mengrader. </P>  \r\n\r\n<P>Disse mengrader er nu offentliggjort som et tillæg til den mentabel, der  \r\n\r\n blev udsendt af Arbejdsskadestyrelsen (dengang Sikringsstyrelsen) i 1985.  \r\n\r\n</P>  \r\n\r\n<P>Mengraden fastsættes til 8 pct i de tilfælde, hvor der er tale om daglige  \r\n\r\n belastningsudløste smerter og nogen bevægeindskrænkning, og til 12 pct, hvis  \r\n\r\n der er tale om mere udpræget bevægeindskrænkning. </P>  \r\n\r\n<P>Der kan endvidere gives tillæg til de nævnte satser, hvis der tillige er  \r\n\r\n tale om søvnhindrende smerter, udpræget dobbeltsidig tilstand, eller hvis  \r\n\r\n funktionsniveauet er særlig udtalt forringet. </P>  \r\n\r\n<P>Den refererede konkrete sag illustrerer i øvrigt, at der godt kan ydes en  \r\n\r\n ganske stor erstatning for tab af erhvervsevnen, selv om erstatningen for men  \r\n\r\n er forholdsvis beskeden. </P>  \r\n\r\n<P>Yderligere oplysninger kan fås hos kontorchef Kirsten Tjagvad eller  \r\n\r\n direktør Finn Svarrer. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort i Nyt om Arbejdsskader 04/06/1992.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19921908001"
        },
        {
            "displayName": "Entydig dokumentidentifikation",
            "displayValue": "CA001445"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19080"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/06/1992"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}