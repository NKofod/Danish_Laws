{
    "id": 106799,
    "title": "1992 BSF 60   FORSLAG TIL FOLKETINGSBESLUTNING OM AKTIVITETSORLOV ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 60 </P>  \r\n\r\n<P></P>  \r\n\r\n<P>Forslag til folketingsbeslutning om aktivitetsorlov </P>  \r\n\r\n<P></P>  \r\n\r\n<P>Fremsat af Lilli Gyldenkilde (SF) Tommy Dinesen (SF) Aage Frandsen (SF)  \r\n\r\n Gade (SF) Hanne Thanning Jacobsen (SF) </P>  \r\n\r\n<P></P>  \r\n\r\n<P>den 23. februar 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest den 1. maj 1993 at fremsætte </P>  \r\n\r\n<P>lovforslag om en aktivitetsorlov for modtagere af dagpenge eller </P>  \r\n\r\n<P>kontanthjælp med henblik på ikrafttræden den 1. januar 1994 efter </P>  \r\n\r\n<P>følgende retningslinier: </P>  \r\n\r\n<P>1. Aktivitetsorloven kan bruges til alternative projekter inden for  \r\n\r\n foreningsliv, frivilligt socialt arbejde, internationale samarbejdsprojekter,  \r\n\r\n lokalradioer m.v., som godkendes af kommunen. </P>  \r\n\r\n<P>2. Retten til aktivitetsorlov indebærer, at den pågældende ikke skal  \r\n\r\n opfylde de almindelige rådighedsregler. Til gengæld kan kommunen nægte  \r\n\r\n aktivitetsorlov, såfremt der er udsigt til mangel på arbejdskraft inden for  \r\n\r\n de områder, der svarer til den arbejdsløses faglige kvalifikationer. </P>  \r\n\r\n<P>3. En arbejdsløs, der er beskæftiget på et godkendt projekt, kan ikke  \r\n\r\n oppebære løn samtidig med dagpenge. </P>  \r\n\r\n<P>4. En bistandsmodtager kan oppebære et vederlag, der sammen med  \r\n\r\n bistandshjælpen ikke kan overstige det maksimale dagpengebeløb. </P>  \r\n\r\n<P>5. Lønmodtagere i arbejde kan deltage i aktivitetsorlov med dagpenge i  \r\n\r\n 36-52 sammenhængende uger på betingelse af, at arbejdsgiveren ansætter en  \r\n\r\n dagpengeberettiget ledig som afløser. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Dette beslutningsforslag skal ses i sammenhæng med en række forslag, SF  \r\n\r\n fremsætter med henblik på: </P>  \r\n\r\n<P>- at forøge uddannelsesindsatsen </P>  \r\n\r\n<P>- at nedbringe arbejdsløsheden </P>  \r\n\r\n<P>- at give arbejdsfrihed </P>  \r\n\r\n<P>- at give dem, der er arbejdsløse, frihedsgrader til at beskæftige sig  \r\n\r\n selv, uden at dette medfører fratagelse af dagpenge eller bistandshjælp </P>  \r\n\r\n<P>- at afsætte midler til at udvide arbejdsmarkedet. </P>  \r\n\r\n<P>Alt for længe har lovgivningen for arbejdsløse og bistandsmodtagere hvilet  \r\n\r\n på latent mistro i retning af, at de arbejdsløse nok ikke vil i arbejde. </P>  \r\n\r\n<P>Det er ikke SF's mening. SF er overbevist om, at mange arbejdsløse og  \r\n\r\n bistandsmodtagere gerne vil arbejde - også for dagpenge og bistandshjælp.  \r\n\r\n Dette ses i øvrigt tydeligt af alle de mange kulturprojekter, der er i gang.  \r\n\r\n</P>  \r\n\r\n<P>Ved en gennemførelse af dette forslag legaliseres det også, at mange  \r\n\r\n kulturprojekter i dag udføres af disse grupper. Det samme kan siges om  \r\n\r\n sociale projekter m.v. </P>  \r\n\r\n<P>Det er i det lokale samfund, der er bedst viden om mulighederne for at  \r\n\r\n skaffe ordinært arbejde. Såfremt dette ikke lader sig gøre, er det i  \r\n\r\n kommunen, der skal gives accept af 1 års adgang til aktivitetsorlov. Dette  \r\n\r\n skal gøres så hurtigt som muligt, således at der ikke indbygges nye  \r\n\r\n barrierer. Forslagsstillerne finder således, at aktivitetsorloven skal  \r\n\r\n betragtes som bevilget, såfremt en kommune ikke har reageret inden for 14  \r\n\r\n dage efter at have modtaget en henvendelse om aktivitetsorlov. </P>  \r\n\r\n<P>Ved godkendelse for dagpengemodtagere orienteres A-kassen af kommunen. Der  \r\n\r\n indsættes en bestemmelse i dagpengeloven om, at den ledige kan oppebære  \r\n\r\n dagpenge, så længe man er beskæftiget på aktivitetsorlov. </P>  \r\n\r\n<P>En ledig på dagpenge kan ikke modtage løn samtidigt. </P>  \r\n\r\n<P>En ledig på bistandshjælp skal have muligheder for at tjene et beløb uden  \r\n\r\n fradrag i bistandshjælpen, men skal ikke kunne have bedre indtjening end  \r\n\r\n ledige på dagpenge. </P>  \r\n\r\n<P>Der skal gives lønmodtagere mulighed for at deltage i aktivitetsorlov på  \r\n\r\n betingelse af, at arbejdsgiveren ansætter en dagpengeberettiget ledig som  \r\n\r\n afløser. </P>  \r\n\r\n<P>I aktiveringsforliget 1992 blev der åbnet en smule for denne mulighed. Det  \r\n\r\n er denne mulighed, forslagsstillerne vil udvide til at gælde alle projekter,  \r\n\r\n kommunerne vil godkende, og til også at gælde kontanthjælpsmodtagere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/02/1993"
        },
        {
            "displayName": "Accession",
            "displayValue": "19921BA00060"
        },
        {
            "displayName": "Entydig dokumentidentifikation",
            "displayValue": "CL006569"
        },
        {
            "displayName": "Dato for førstegangsindlæggelse",
            "displayValue": "23/02/1993"
        },
        {
            "displayName": "Dato for indlæggelse",
            "displayValue": "23/02/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}