{
    "id": 106377,
    "title": "1997 BSF 90   FORSLAG TIL FOLKETINGSBESLUTNING OM REGELFORENKLING GENNEM OVERFØRELSE AF   LANDZONEKOMPETENCEN TIL KOMMUNERNE ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 90",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 90 </P>  \r\n\r\n<P></P>  \r\n\r\n<P>Forslag til folketingsbeslutning om regelforenkling gennem overførelse af  \r\n\r\n landzonekompetencen til kommunerne </P>  \r\n\r\n<P></P>  \r\n\r\n<P>Fremsat af Hans Christian Schmidt (V) Svend Erik Hovmand (V) Niels Jørgen  \r\n\r\n Langkilde (KF) Pernille Sams (KF) </P>  \r\n\r\n<P></P>  \r\n\r\n<P>den 12. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at forenkle den offentlige administration, nedbringe og  \r\n\r\n forenkle regelmængden samt lette de administrative byrder pålægges regeringen  \r\n\r\n at fremsætte lovforslag om ændring af lov om planlægning, hvorved  \r\n\r\n landzonekompetencen flyttes fra amterne til kommunerne, så det er kommunerne,  \r\n\r\n der giver tilladelse til udstykning og ny bebyggelse m.v. i landzonen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Venstre og Det Konservative Folkeparti har sat regelforenkling og  \r\n\r\n afbureaukratisering højt på dagsordenen. I folketingsåret 1996-97 fremsatte  \r\n\r\n Venstre og Det Konservative Folkeparti et fælles beslutningsforslag  \r\n\r\n (beslutningsforslag nr. B 127), hvor regeringen blev pålagt at nedbringe og  \r\n\r\n forenkle regelmængden samt lette de administrative byrder. Dette  \r\n\r\n beslutningsforslag er et led i en række af konkrete beslutningsforslag om  \r\n\r\n regelforenkling og en opfølgning på beslutningsforslaget fra sidste  \r\n\r\n folketingsår. </P>  \r\n\r\n<P>I landzonen må der som hovedregel ikke foretages udstykning, opføres ny  \r\n\r\n bebyggelse eller ske ændringer i anvendelsen af bebyggelse og arealer, uden  \r\n\r\n at landzonemyndigheden tillader det. I dag er det amterne, der har denne  \r\n\r\n myndighed. </P>  \r\n\r\n<P>Forslagsstillerne har den holdning, at de folk, som lever og bor i  \r\n\r\n naturen, har den fornødne respekt for den. Mange har valgt at bo på landet,  \r\n\r\n fordi de kan lide at bo tæt ved naturen. Ofte lever de endda af naturen, og  \r\n\r\n deres familier har boet der i generationer. Forslagsstillerne har derfor  \r\n\r\n tillid til, at de forvalter naturen godt. Vi glæder os over, at folk bruger  \r\n\r\n naturen, og at der er folk, der vælger at bo i landdistrikterne. Selvfølgelig  \r\n\r\n skal der være regler, men disse regler håndhæves bedst af de mennesker, der  \r\n\r\n er valgt i området. Derfor skal beslutninger om udstykning og byggeri i  \r\n\r\n landdistrikterne lægges ud til kommunerne. De har lokalkendskabet, og de er  \r\n\r\n tættere på borgerne. De er derfor bedre til at vurdere, om en beslutning er  \r\n\r\n god eller dårlig for det lokale miljø. Beslutningerne vil være under tæt  \r\n\r\n politisk kontrol, fordi borgerne kan henvende sig til deres lokale  \r\n\r\n politikere, hvis de er utilfredse med disses beslutninger. </P>  \r\n\r\n<P>Amterne bør kun fastlægge rammerne i regionplanerne, hvorefter det er  \r\n\r\n kommunerne, der træffer de konkrete beslutninger. Undersøgelser har vist  \r\n\r\n tilfredshed hos både amter og kommuner med denne foreslåede opgavefordeling.  \r\n\r\n</P>  \r\n\r\n<P>I dag, hvor det er amterne, der træffer den endelige afgørelse, er der  \r\n\r\n meget dobbeltadministration. En &#187;zonesag&#171; skal både behandles i  \r\n\r\n kommunen og i amtet. Det vil sige, at kommunens tekniske forvaltning først  \r\n\r\n skal ud for at besigtige området og derefter forelægge sagen i kommunens  \r\n\r\n tekniske udvalg. Herefter skal sagen sendes videre til amtsrådet, som så  \r\n\r\n laver nøjagtig det samme arbejde. Det er dyr dobbeltadministration, og også  \r\n\r\n derfor bør landzonekompetencen ligge hos kommunerne. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Hans Christian Schmidt</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om regelforenkling gennem overførelse  \r\n\r\n af landzonekompetencen til kommunerne.</I>  </P>  \r\n\r\n<P>(Beslutningsforslag nr. B 90). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/12/1997"
        },
        {
            "displayName": "Accession",
            "displayValue": "19971BA00090"
        },
        {
            "displayName": "Entydig dokumentidentifikation",
            "displayValue": "CL008197"
        },
        {
            "displayName": "Dato for førstegangsindlæggelse",
            "displayValue": "12/12/1997"
        },
        {
            "displayName": "Dato for indlæggelse",
            "displayValue": "12/12/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}