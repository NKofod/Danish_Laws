{
    "id": 8975,
    "title": "Udtalelse afgivet af Indenrigsministeriet om adgang til delegation af kompetence til lånekonvertering",
    "documentTypeId": "250",
    "isSagsforlobPeriodValid": true,
    "shortName": "UDT nr 60347 af 15/12/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Udtalt, at delegationsforbudet i den kommunale styrelseslovs § 41 ikke  \r\n\r\n udelukker, at kommunalbestyrelsen træffer beslutning om at delegere  \r\n\r\n kompetencen  \r\n\r\n til at optage lån i forbindelse med lånekonvertering til et udvalg eller den  \r\n\r\n kommunale administration, såfremt delegationen alene omfatter almindelig  \r\n\r\n lånepleje i form af konvertering af lån.  \r\n\r\n</P>  \r\n\r\n<P class=\"Resume\">  \r\n\r\n Endvidere  \r\n\r\n udtalt, at det vil være en forudsætning, at der i forbindelse med  \r\n\r\n kommunalbestyrelsens beslutning om delegation fastsættes nærmere  \r\n\r\n retningslinier  \r\n\r\n for, i hvilke tilfælde og på hvilke betingelser lånekonvertering vil kunne  \r\n\r\n finde sted.  \r\n\r\n<BR>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Udtalelse afgivet af Indenrigsministeriet om adgang til  \r\n\r\n delegation af kompetence til lånekonvertering  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Fakse Kommune  \r\n\r\n<BR>  \r\n\r\n Rådhusgade 2  \r\n\r\n<BR>  \r\n\r\n 4640 Fakse  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Fakse Kommune har i brev af  \r\n\r\n 1. juli 1999 forespurgt Indenrigsministeriet om, hvorvidt delegationsforbudet  \r\n\r\n i  \r\n\r\n den kommunale styrelseslovs § 41 tillige omfatter konvertering af lån.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Fakse Kommune har om  \r\n\r\n baggrunden for henvendelsen nærmere oplyst, at kommunen gerne vil have  \r\n\r\n mulighed  \r\n\r\n for at pleje sine lån bedst muligt, og at dette kræver mulighed for at handle  \r\n\r\n forholdsvis hurtigt. Fakse Kommune har endvidere anført, at en  \r\n\r\n byrådsbehandling  \r\n\r\n vil kunne trække afgørelsen så længe ud, at mulighederne for besparelser går  \r\n\r\n tabt. Kommunen overvejer derfor at delegere kompetencen til at kunne  \r\n\r\n konvertere  \r\n\r\n lån fra kommunalbestyrelsen til administrationen.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Det anføres endvidere i  \r\n\r\n brevet, at delegationsforbudet i den kommunale styrelseslovs § 41 efter Fakse  \r\n\r\n Kommunes opfattelse ikke bør omfatte konverteringer, idet der ved  \r\n\r\n konvertering  \r\n\r\n ikke sker en forøgelse af kommunens gæld, men at formålet derimod er en  \r\n\r\n reduktion  \r\n\r\n af gælden.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n I den anledning skal  \r\n\r\n Indenrigsministeriet udtale følgende:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n § 41 i lov om kommunernes  \r\n\r\n styrelse har følgende ordlyd:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n &#148;Beslutning om optagelse af  \r\n\r\n lån og påtagelse af garantiforpligtelser skal, medmindre Indenrigsministeren  \r\n\r\n fastsætter andet, træffes af kommunalbestyrelsen.&#148;  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Bestemmelsen fastsætter, at  \r\n\r\n kompetencen til at træffe de i bestemmelsen nævnte beslutninger, herunder  \r\n\r\n optagelse af lån, ikke kan delegeres fra kommunalbestyrelsen, medmindre andet  \r\n\r\n er fastsat af indenrigsministeren.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n § 55, stk. 1, i lov om  \r\n\r\n kommunernes styrelse har følgende ordlyd:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n &#148;Indenrigsministeren kan  \r\n\r\n fastsætte regler om kommunernes låntagning og lignende dispositioner&#148;.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Regler om kommunal  \r\n\r\n låntagning er fastsat i Indenrigsministeriets bekendtgørelse nr. 989 af 17.  \r\n\r\n december 1998 om kommunernes låntagning og meddelelse af garantier m.v.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Bekendtgørelsens § 2, stk.  \r\n\r\n 2, nr. 3, har følgende ordlyd:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n &#148;Stk. 2. En kommunes adgang  \r\n\r\n til at optage lån omfatter herudover følgende lån:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n  .  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n 3) Lån, hvis provenu fuldt  \r\n\r\n ud anvendes til indfrielse af eksisterende lån. Ved omlægning til et serie-  \r\n\r\n eller annuitetslån er det en betingelse, at den totale finansiering herved  \r\n\r\n til  \r\n\r\n stadighed opfylder kravene i § 8, stk. 1. Hvis omlægningen sker fra et  \r\n\r\n stående  \r\n\r\n lån eller et lån med en afdragsfri periode, er det derudover en betingelse,  \r\n\r\n at  \r\n\r\n den gennemsnitlige løbetid af den totale finansiering ikke herved overstiger  \r\n\r\n 10  \r\n\r\n år. Ved omlægning til et stående lån eller lån med en afdragsfri periode er  \r\n\r\n det  \r\n\r\n en betingelse, at den totale finansiering herved til stadighed opfylder  \r\n\r\n kravene  \r\n\r\n i § 8 stk. 2. Hvis flere lån omlægges samtidig til et nyt lån, beregnes  \r\n\r\n restløbetiden som en vægtet sum af de enkelte låns restløbetid.&#148;  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Af Indenrigsministeriets  \r\n\r\n vejledning af 18. marts 1997 om kommunernes låntagning og meddelelse af  \r\n\r\n garantier m.v. pkt. 4, fremgår blandt andet følgende om bestemmelsen:  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n &#148;Lånereglerne omfatter en  \r\n\r\n generel adgang til at foretage konvertering af lån. Denne adgang er begrundet  \r\n\r\n i  \r\n\r\n hensynet til at gøre det muligt for kommunerne at opnå en mere fordelagtig  \r\n\r\n rente. Derimod er det ikke hensigten, at konvertering skal kunne medføre en  \r\n\r\n øjeblikkelig likviditetsgevinst.&#148;  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Det er således fastsat i  \r\n\r\n bestemmelsen i § 2, stk. 2, nr. 3, at kommunernes låneadgang omfatter  \r\n\r\n optagelse  \r\n\r\n af lån i forbindelse med konvertering. Det fremgår endvidere af  \r\n\r\n Indenrigsministeriets vejledning om kommuners låntagning og meddelelse af  \r\n\r\n garantier m.v., at denne låneadgang er begrundet i hensynet til at gøre det  \r\n\r\n muligt for kommunerne at opnå en mere fordelagtig rente.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Det er ikke fastsat i  \r\n\r\n Indenrigsministeriets bekendtgørelse nr. 989 af 17. december 1998 om  \r\n\r\n kommunernes låntagning og meddelelse af garantier m.v., at kompetencen til at  \r\n\r\n træffe  \r\n\r\n beslutning om optagelse af lån i forbindelse med lånekonvertering kan  \r\n\r\n delegeres  \r\n\r\n fra kommunalbestyrelsen.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Indenrigsministeriet finder  \r\n\r\n imidlertid ikke, at delegationsforbudet i den kommunale styrelseslovs § 41  \r\n\r\n udelukker, at kommunalbestyrelsen træffer beslutning om at delegere  \r\n\r\n kompetencen  \r\n\r\n til at optage lån i forbindelse med lånekonvertering til et udvalg eller den  \r\n\r\n kommunale administration, såfremt delegationen alene omfatter almindelig  \r\n\r\n lånepleje i form af konvertering af lån.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Det vil endvidere være en forudsætning,  \r\n\r\n at der i forbindelse med kommunalbestyrelsens beslutning om delegation  \r\n\r\n fastsættes nærmere retningslinier for, i hvilke tilfælde og på hvilke  \r\n\r\n betingelser lånekonvertering vil kunne finde sted.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Kopi af dette brev er sendt  \r\n\r\n til Tilsynsrådet for Storstrøms Amt.  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Med venlig hilsen  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n Christian Schønau  \r\n\r\n</P>  \r\n\r\n<P class=\"TekstV\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/2000"
        },
        {
            "displayName": "Accession",
            "displayValue": "Y19996034758"
        },
        {
            "displayName": "Entydig dokumentidentifikation",
            "displayValue": "AI000373"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60347"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/12/1999"
        },
        {
            "displayName": "Ressortministeriets journalnummer",
            "displayValue": "Indenrigsministeriet, j.nr. 1999/1070/351-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}