{
    "id": 50273,
    "title": "Bekendtgørelse af overenskomst af 13. november 1957 mellem Danmark og Holland vedrørende international vejtransport. ",
    "documentTypeId": "220",
    "isSagsforlobPeriodValid": false,
    "shortName": "BKI nr 47 af 10/09/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af overenskomst af 13. november  \r\n\r\n 1957 mellem Danmark og Holland vedrørende international vejtransport. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Kongeriget Danmarks regering og Kongeriget Hollands regering, der ønsker  \r\n\r\n at fremme den internationale befordring af passagerer og gods ad landevej  \r\n\r\n mellem deres lande, </P>  \r\n\r\n<P>er blevet enige om følgende: </P>  \r\n\r\n<P>Passagerbefording. </P>  \r\n\r\n<P>Artikel 1. </P>  \r\n\r\n<P>Danske og hollandske transportudøvere kan erholde tilladelse fra de  \r\n\r\n kompetente myndigheder i det land, hvor køretøjet er indregistreret, til at  \r\n\r\n udføre international turistkørsel til og igennem det andet land under  \r\n\r\n forudsætning af, at </P>  \r\n\r\n<UL PLAIN>\r\n\r\n<LI>a) de samme passagerer befordres fra det land, hvor køretøjet er  \r\n\r\n indregistreret, til eller igennem det andet land og tilbage, samt at der ikke  \r\n\r\n optages eller afsættes passagerer under rejsen, eller at </LI>  \r\n\r\n<LI>b) en gruppe passagerer befordres fra et sted i det land, hvor køretøjet  \r\n\r\n er indregistreret, til en sø- eller lufthavn i det andet land, forudsat at  \r\n\r\n køretøjet vender tomt tilbage til indregistreringslandet. </LI>  \r\n\r\n</UL>  \r\n\r\n<P>Såfremt et skibs eller luftfartøjs besætning befordres til en sø- eller  \r\n\r\n lufthavn i det andet land, er det tilladt køretøjet at befordre en anden  \r\n\r\n sådan besætning tilbage til indregistreringslandet. </P>  \r\n\r\n<P>Tilladelsen skal medfølge køretøjet under kørslen og forevises de  \r\n\r\n kompetente myndigheder. </P>  \r\n\r\n<P>Tilladelsen er strengt personlig og kan ikke overdrages til andre personer  \r\n\r\n eller organer. </P>  \r\n\r\n<P>Artikel 2. </P>  \r\n\r\n<P>Disse betingelser skal optages i de tilladelser, der af de kompetente  \r\n\r\n myndigheder udstedes til danske og hollandske transportudøvere. </P>  \r\n\r\n<P>Artikel 3. </P>  \r\n\r\n<P>Ansøgninger om tilladelse til udførelse af andre former for lejlighedsvis  \r\n\r\n kørsel eller til rutekørsel må forelægges det andet lands myndigheder gennem  \r\n\r\n indregistreringslandets myndigheder, ledsaget af sidstnævntes bemærkninger.  \r\n\r\n</P>  \r\n\r\n<P>Godstransport. Artikel 4. </P>  \r\n\r\n<P>Danske transportudøvere, der er i besiddelse af en dansk tilladelse til at  \r\n\r\n udføre international godskørsel, er berettigede til at transportere gods  \r\n\r\n mellem Holland og andre lande, men ikke mellem steder i Holland. </P>  \r\n\r\n<P>Artikel 5. </P>  \r\n\r\n<UL PLAIN>\r\n\r\n<LI>a) Hollandske transportudøvere, der er i besiddelse af en af deres egne  \r\n\r\n myndigheder udstedt tilladelse, er berettigede til at transportere gods til  \r\n\r\n og igennem Danmark og fra Danmark til Holland, men ikke til at udføre lokal  \r\n\r\n transport mellem steder i Danmark eller transport fra Danmark til noget andet  \r\n\r\n land end Holland. </LI>  \r\n\r\n</UL>  \r\n\r\n<P>Transportudøverne må ikke køre ind i Danmark med et tomt køretøj for at  \r\n\r\n afhente gods i Danmark, medmindre føreren ved grænsekontrolstedet foreviser  \r\n\r\n en kontrakt, ifølge hvilken han er forpligtet til at afhente et nærmere  \r\n\r\n angivet parti gods i Danmark for at transportere det til Holland. Det er dog  \r\n\r\n tilladt en hollandsk transportudøver på tilbagevejen gennem Danmark fra et  \r\n\r\n andet land at optage gods, bestemt for Holland, uden forudgående  \r\n\r\n dokumentation, selv om han på tilbagevejen er kørt ind i Danmark med et tomt  \r\n\r\n køretøj. </P>  \r\n\r\n<P>Tilladelsen skal medfølge køretøjet under transporten og skal på begæring  \r\n\r\n forevises de kompetente myndigheder. </P>  \r\n\r\n<P>Tilladelsen er strengt personlig og kan ikke overdrages til andre personer  \r\n\r\n eller organer. </P>  \r\n\r\n<UL PLAIN>\r\n\r\n<LI>b) Ovennævnte betingelser skal optages i de tilladelser, der af de  \r\n\r\n kompetente hollandske myndigheder udstedes til hollandske transportudøverer.  \r\n\r\n</LI>  \r\n\r\n<LI>c) Ansøgninger om disse tilladelser må indgives til de kompetente  \r\n\r\n hollandske myndigheder. </LI>  \r\n\r\n</UL>  \r\n\r\n<P>Almindelige bestemmelser. </P>  \r\n\r\n<P>Artikel 6. </P>  \r\n\r\n<P>For så vidt angår Holland gælder denne overenskomst kun for kongerigets  \r\n\r\n europæiske territorium. </P>  \r\n\r\n<P>Artikel 7. </P>  \r\n\r\n<P>Denne overenskomst vil træde i kraft dagen efter, at regeringerne har  \r\n\r\n underrettet hinanden om, at de fornødne forfatningsmæssige formaliteter er  \r\n\r\n opfyldt. </P>  \r\n\r\n<P>Artikel 8. </P>  \r\n\r\n<P>Når denne overenskomst har været i kraft i et år, kan den af hver af  \r\n\r\n parterne opsiges med tre måneders varsel. </P>  \r\n\r\n<P>TIL BEKRÆFTELSE HERAF har undertegnede, som er behørigt bemyndiget der  \r\n\r\n til, underskrevet nærværende overenskomst. </P>  \r\n\r\n<P>UDFÆRDIGET i Haag den 13. november 1957 i to eksemplarer på engelsk. </P>  \r\n\r\n<P>For Kongeriget Danmarks regering: </P>  \r\n\r\n<P>(sign.) Wilhelm Eickhoff. </P>  \r\n\r\n<P>For Kongeriget Hollands regering: </P>  \r\n\r\n<P>(sign.) J. Luns. </P>  \r\n\r\n<P>Efter at den danske og den hollandske regering har underrettet hinanden  \r\n\r\n om, at de i overenskomstens artikel 7 omhandlede forfatningsmæssige  \r\n\r\n formaliteter er blevet opfyldt, er overenskomsten trådt i kraft den 13. maj  \r\n\r\n 1958. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 10. september  \r\n\r\n 1958. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>J. O. Krag. </P>  \r\n\r\n</center>\r\n\r\n<P>Minister for Udenrigsøkonomi. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1958"
        },
        {
            "displayName": "Accession",
            "displayValue": "L19580004764"
        },
        {
            "displayName": "Entydig dokumentidentifikation",
            "displayValue": "CM009093"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "10/09/1958"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}