{
    "id": 106726,
    "title": "1995 BSF 123   FORSLAG TIL FOLKETINGSBESLUTNING OM OPHØR AF BRUG AF INTERNATIONALE UDBUD   VED BILATERALE UDVIKLINGSPROJEKTER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 123",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 123 </P>  \r\n\r\n<P></P>  \r\n\r\n<P>Forslag til folketingsbeslutning om ophør af brug af internationale udbud  \r\n\r\n ved bilaterale udviklingsprojekter </P>  \r\n\r\n<P></P>  \r\n\r\n<P>Fremsat af Per Stig Møller (KF) Niels J. Langkilde (KF) Agnete Laustsen  \r\n\r\n (KF) Pernille Sams (KF) </P>  \r\n\r\n<P></P>  \r\n\r\n<P>den 9. april 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at ophøre med brugen af internationale  \r\n\r\n udbud ved bilaterale udviklingsprojekter. Regeringen pålægges samtidig at  \r\n\r\n indstille den igangværende prækvalifikations- og udbudsrunde. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Efter allerede at have sendt tre opgaver i internationalt udbud har  \r\n\r\n udviklingsministeren besluttet at sende yderligere femten opgaver/projekter i  \r\n\r\n international konkurrence. Det er ikke rimeligt at gøre Danmark til det  \r\n\r\n eneste land, som giver sådanne opgaver til udenlandske virksomheder. En sådan  \r\n\r\n fremgangsmåde vil i strid med Danidas Strategi 2000 svække den danske  \r\n\r\n ressoursebase til skade for såvel dansk vidensudvikling, herunder ved  \r\n\r\n universiteterne, som det samarbejde i udviklingslandene, der finder sted  \r\n\r\n mellem de danske ingeniører og f.eks. udsendte bistandsmedarbejdere fra de  \r\n\r\n ikkestatslige organisationer. Dette samarbejde tjener til at fremme  \r\n\r\n forståelsen for demokrati og menneskerettigheder i udviklingslandene, som er  \r\n\r\n en del af den danske bistandsfilosofi. </P>  \r\n\r\n<P>For det danske samfund er det vigtigt, at alle offentligt betalte  \r\n\r\n tjenester fås bedst og billigst muligt. Det er naturligvis væsentligt, at  \r\n\r\n danske virksomheder tilbyder rådgivning og projekter, som økonomisk er  \r\n\r\n konkurrencedygtige og velfunderede. De danske firmaer har vanskelige  \r\n\r\n konkurrencevilkår, fordi det danske skatte- og lønniveau typisk er højere end  \r\n\r\n niveauet i de lande, Danmark konkurrerer med. Man gør derved det danske  \r\n\r\n system til en direkte svaghed, når man udbyder danske opgaver i udenlandsk  \r\n\r\n konkurrence inden for et område, som i andre lande netop er undtaget fra  \r\n\r\n konkurrence. </P>  \r\n\r\n<P>Blandt de femten projekter, udviklingsministeren ifølge svar til  \r\n\r\n Folketingets Udenrigsudvalg på spørgsmål 18 (alm. del - bilag 208), har sendt  \r\n\r\n i udbud, bemærker man f.eks. opgaver omfattende vand- og sanitetsprojekter,  \r\n\r\n elforsyning, bekæmpelse af olieudslip og opbygning af miljøstyrelse -  \r\n\r\n områder, hvor Danmark traditionelt står særligt stærkt og hvor ministeren nu  \r\n\r\n vil styrke udenlandske firmaer og dermed svække den danske vidensudvikling.  \r\n\r\n Ministerens beslutning betyder, at opgaver til en pris af ca. 160 mio. kr.  \r\n\r\n risikerer at blive sendt ud af landet uden begrundelse i hverken det danske  \r\n\r\n prisniveau eller manglende dansk viden eller kvalitet. Dermed bidrager  \r\n\r\n ministeren til at underminere en del af den danske bilaterale  \r\n\r\n bistandspolitik, som jo netop indeholder opgaver til kvalificerede danske  \r\n\r\n virksomheder. </P>  \r\n\r\n<P>Da ministeren i sit svar til udvalget på spørgsmål 20 (samme bilag)  \r\n\r\n fastslår, at han &#187;naturligvis kun vil overveje en sådan beslutning, hvis  \r\n\r\n jeg bliver stillet over for et krav herom fra et flertal i Folketinget&#171;,  \r\n\r\n ønsker forslagsstillerne at præsentere ministeren for et flertal, som  \r\n\r\n pålægger ham at standse denne udbudsrunde med øjeblikkelig virkning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1996"
        },
        {
            "displayName": "Accession",
            "displayValue": "19951BA00123"
        },
        {
            "displayName": "Entydig dokumentidentifikation",
            "displayValue": "CL006268"
        },
        {
            "displayName": "Dato for førstegangsindlæggelse",
            "displayValue": "09/04/1996"
        },
        {
            "displayName": "Dato for indlæggelse",
            "displayValue": "09/04/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}