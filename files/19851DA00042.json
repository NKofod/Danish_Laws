{
    "id": 107502,
    "title": "1985 BTB 42   BETÆNKNING OVER FORSLAG TIL FOLKETINGSBESLUTNING OM CHRISTIANIAS FREMTID     NR B 42 1985-86, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 42 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Christianias fremtid  \r\n\r\n<BR>  \r\n\r\n Nr B 42 1985-86, 1. samling </P>  \r\n\r\n<P></P>  \r\n\r\n<P>Afgivet af det særlige udvalg om Christianias fremtid </P>  \r\n\r\n<P></P>  \r\n\r\n<P>Afgivet: 19860506 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. I </P>  \r\n\r\n<P>forbindelse hermed har socialministeren, miljøministeren og </P>  \r\n\r\n<P>forsvarsministeren dels skriftligt, dels i samråd besvaret en række </P>  \r\n\r\n<P>spørgsmål. </P>  \r\n\r\n<P>Udvalget har desuden modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Christianias lovliggørelses udvalg og </P>  \r\n\r\n<P>Vor Frelsers Sogns Menighedsråd. </P>  \r\n\r\n<P>I et bilagshæfte vil de skriftlige henvendelser til udvalget, </P>  \r\n\r\n<P>udvalgets skriftlige spørgsmål til ministrene og disses svar herpå </P>  \r\n\r\n<P>m.m. blive optrykt. </P>  \r\n\r\n<P>Der er af et flertal stillet ændringsforslag. </P>  \r\n\r\n<P>Herefter indstiller et flertal (socialdemokratiets, socialistisk </P>  \r\n\r\n<P>folkepartis, det radikale venstres og venstresocialisternes </P>  \r\n\r\n<P>medlemmer af udvalget) beslutningsforslaget til vedtagelse med det </P>  \r\n\r\n<P>af flertallet stillede ændringsforslag. </P>  \r\n\r\n<P>Den 16. marts 1982 vedtog folketinget en dagsorden, der tog daværende </P>  \r\n\r\n<P>miljøminister Erik Holsts redegørelse af 9. marts 1982 om </P>  \r\n\r\n<P>Christiania til efterretning. Redegørelsen var baseret på en skitse </P>  \r\n\r\n<P>til Christianias fremtidige anvendelse udarbejdet af </P>  \r\n\r\n<P>konsulentfirmaet Møller og Grønborg. </P>  \r\n\r\n<P>Beslutningen indebar, at Christiania fortsat skal eksistere, og at </P>  \r\n\r\n<P>der skal ske en lovliggørelse af forholdene på området. Det fremgik </P>  \r\n\r\n<P>endvidere af debatten, at et flertal i folketinget fandt det </P>  \r\n\r\n<P>nødvendigt med offentlig økonomisk støtte i forbindelse med </P>  \r\n\r\n<P>Christianias fremtidige eksistens og lovliggørelse. </P>  \r\n\r\n<P>Flertallet er af den opfattelse, at der nu må udstikkes klare </P>  \r\n\r\n<P>retningslinjer for denne lovliggørelse og for regeringens </P>  \r\n\r\n<P>Christiania-koordinationsgruppes videre arbejde. Disse </P>  \r\n\r\n<P>retningslinjer må tage hensyn til Christianias egenart, således at </P>  \r\n\r\n<P>lovliggørelsen sker som en proces, der foregår gradvis og i et tæt </P>  \r\n\r\n<P>samarbejde med Christianias beboere. Københavns kommune har </P>  \r\n\r\n<P>indstillet, at planstyrelsen under miljøministeriet udarbejder et </P>  \r\n\r\n<P>landsplandirektiv (jfr. kommuneplanlovens § 29) for Christianias </P>  \r\n\r\n<P>fremtidige anvendelse. Flertallet er enig i denne fremgangsmåde. Et </P>  \r\n\r\n<P>landsplandirektiv fastlægger imidlertid kun de generelle </P>  \r\n\r\n<P>retningslinjer for den fremtidige anvendelse (som blandet bolig- og </P>  \r\n\r\n<P>erhvervsområde). Flertallet finder derfor, at landsplandirektivet </P>  \r\n\r\n<P>må følges op ved, at planstyrelsen udarbejder en bevarende </P>  \r\n\r\n<P>lokalplan for Christiania, der fastholder området som blandet </P>  \r\n\r\n<P>bolig- og erhvervsområde med mulighed for placering af de </P>  \r\n\r\n<P>servicefunktioner og de institutioner, som området har brug for. </P>  \r\n\r\n<P>Placering af andre institutioner eller funktioner må ske under den </P>  \r\n\r\n<P>forudsætning, at disse har et indhold og er af en type, der er </P>  \r\n\r\n<P>forenelige med områdets særpræg. </P>  \r\n\r\n<P>Udgangspunktet for den bevarende lokalplan er, at de nuværende </P>  \r\n\r\n<P>boliger og erhverv i videst muligt omfang fastholdes (for så vidt </P>  \r\n\r\n<P>dette er hygiejnisk, arbejdsmiljømæssigt og brandmæssigt </P>  \r\n\r\n<P>forsvarligt). Fredningsforholdene skal respekteres, således at </P>  \r\n\r\n<P>voldanlæg, voldgrave og beplantning bringes i orden i videst muligt </P>  \r\n\r\n<P>omfang. Byggeri af permanent karakter må ikke foregå inden for </P>  \r\n\r\n<P>fredningslinjen uden særlig accept af og medvirken fra </P>  \r\n\r\n<P>fredningsstyrelsen. Det vil ikke være nødvendigt at fjerne boliger </P>  \r\n\r\n<P>eller hindre etablering af nye, men selve voldanlægget skal </P>  \r\n\r\n<P>friholdes for nye huse og skure. Eksisterende skure og skurvogne </P>  \r\n\r\n<P>(og eventuelle nye) må samles omkring fælles forsynings- og </P>  \r\n\r\n<P>afløbsanlæg. </P>  \r\n\r\n<P>På længere sigt må det tilstræbes, at de mest interimistiske boliger </P>  \r\n\r\n<P>erstattes af bedre og mere permanente boliger, således at de </P>  \r\n\r\n<P>hygiejniske problemer løses. Bliver det nødvendigt at fjerne </P>  \r\n\r\n<P>eksisterende boliger, må beboerne sikres genhusning på Christiania. </P>  \r\n\r\n<P>Dette skal også ske, hvis nogle beboere må rykke ud på grund af </P>  \r\n\r\n<P>istandsættelse. </P>  \r\n\r\n<P>Flertallet er endvidere af den opfattelse, at det vedtægtsmæssigt må </P>  \r\n\r\n<P>sikres, at der ikke foretages salg af boliger til beløb, som rækker </P>  \r\n\r\n<P>ud over de midler, der dokumenteres at være investeret i </P>  \r\n\r\n<P>forbedringer af boligen. Forbedringerne afskrives over højst 10 år. </P>  \r\n\r\n<P>Den af forsvarets bygningstjeneste udarbejdede bygningsregistrering </P>  \r\n\r\n<P>(december 1983) har påvist en række graverende sikkerhedsproblemer </P>  \r\n\r\n<P>(tagskader, svampeskader, skader ved skorstene og ildsteder m.v.). </P>  \r\n\r\n<P>Udbedring af disse forhold bør påbegyndes omgående, idet det under </P>  \r\n\r\n<P>alle omstændigheder vil være hensigtsmæssigt at strække </P>  \r\n\r\n<P>bygningsistandsættelserne over en længere årrække. </P>  \r\n\r\n<P>Der vil i forbindelse med istandsættelserne være mulighed for at </P>  \r\n\r\n<P>etablere et ganske stort antal arbejdspladser for såvel </P>  \r\n\r\n<P>Christianias egne beboere som for arbejdsløse i bydelen. Etablering </P>  \r\n\r\n<P>af sådanne arbejdspladser må prioriteres ud fra princippet om hjælp </P>  \r\n\r\n<P>til selvhjælp. Arbejdet og beboernes medvirken må endvidere </P>  \r\n\r\n<P>planlægges således, at der skabes egentlige uddannelsespladser i </P>  \r\n\r\n<P>videst muligt omfang. Uddannelse må i denne forbindelse defineres </P>  \r\n\r\n<P>bredere end sædvanligt, idet det er hensigtsmæssigt, at der oplæres </P>  \r\n\r\n<P>håndværkere med større indsigt i bygningshistorie og traditionelt </P>  \r\n\r\n<P>håndværk, end det er normalt ved byfornyelse. </P>  \r\n\r\n<P>Flertallet finder, at området bør være åbent for hele bydelens </P>  \r\n\r\n<P>befolkning, der således kan trække på de rekreative værdier, </P>  \r\n\r\n<P>Christiania byder på. </P>  \r\n\r\n<P>En oprydning og kultivering af voldanlægget samt, hvor det er muligt, </P>  \r\n\r\n<P>etablering af direkte adgang til volden, vil formentlig i sig selv </P>  \r\n\r\n<P>være tilstrækkeligt til at genskabe de rekreative værdier i </P>  \r\n\r\n<P>området. </P>  \r\n\r\n<P>Specifikke ønsker fra beboere på Christianshavn om institutioner og </P>  \r\n\r\n<P>andre aktiviteter i området må behandles særskilt i et samarbejde </P>  \r\n\r\n<P>med Christianias beboere. </P>  \r\n\r\n<P>Det er i denne sammenhæng naturligt at pege på muligheden for at </P>  \r\n\r\n<P>inddrage de dele af Trekantsgrunden, der ikke er udnyttet, og </P>  \r\n\r\n<P>Arsenaløen til sportsaktiviteter. Områderne kan forbindes med en </P>  \r\n\r\n<P>gangbro, og de allerede eksisterende sportsfaciliteter på </P>  \r\n\r\n<P>Arsenaløen kan på denne måde blive til gavn for hele bydelen. </P>  \r\n\r\n<P>Menighedsrådet ved Vor Frelsers Kirke har givet udtryk for et ønske </P>  \r\n\r\n<P>om, at der etableres et menighedshus med tilknyttede </P>  \r\n\r\n<P>sundhedsfunktioner i udkanten af Christiania. Flertallet ser </P>  \r\n\r\n<P>positivt på denne ide (der vil kunne styrke kontakten mellem </P>  \r\n\r\n<P>Christianias og Christianhavns beboere) under forudsætning af, at </P>  \r\n\r\n<P>der kan findes en passende lokalisering i samarbejde med </P>  \r\n\r\n<P>Christiania. </P>  \r\n\r\n<P>De nordlige bastioner (Frederiks og Carls bastioner) er så tyndt </P>  \r\n\r\n<P>befolkede, at der her eksisterer mulighed for i højere grad at </P>  \r\n\r\n<P>udnytte området rekreativt (f.eks. som &#187;skovtursområde&#171;). </P>  \r\n\r\n<P>Naturligvis må dette ske under hensyntagen til bastionernes </P>  \r\n\r\n<P>fredningsmæssige og kulturhistoriske værdier. </P>  \r\n\r\n<P>Det er flertallets opfattelse, at Christianias sociale netværk skal </P>  \r\n\r\n<P>styrkes og, hvor det er nødvendigt, genoplives gennem princippet om </P>  \r\n\r\n<P>hjælp til selvhjælp. </P>  \r\n\r\n<P>Flertallet har allerede peget på støtten til bygningsistandsættelser </P>  \r\n\r\n<P>og etablering af lokale arbejds- og uddannelsespladser i </P>  \r\n\r\n<P>forbindelse hermed. Hertil kommer det store antal arbejdspladser, </P>  \r\n\r\n<P>Christianias egne beboere har lagt i etableringen af lokale </P>  \r\n\r\n<P>produktioner, servicefunktioner, institutioner, kulturelle </P>  \r\n\r\n<P>aktiviteter m.v. Disse er ofte etableret ud fra et ønske om et </P>  \r\n\r\n<P>lavøkonomi- og et lavenergisamfund, ligesom det i forbindelse med </P>  \r\n\r\n<P>institutionerne er lykkedes at udviske skellet mellem &#187;klient&#171;  \r\n\r\n og </P>  \r\n\r\n<P>&#187;behandler&#171;. Dette er erfaringer, som også det omkringliggende  \r\n\r\n</P>  \r\n\r\n<P>samfund kan høste nytte af. </P>  \r\n\r\n<P>Det er flertallets opfattelse, at disse forhold skal støttes ved, at </P>  \r\n\r\n<P>der ud over støtten til bygningsistandsættelse ydes et særligt </P>  \r\n\r\n<P>statsligt bloktilskud til Christiania. Bloktilskuddet administreres </P>  \r\n\r\n<P>af den særlige styringsgruppe (se herom senere) i samarbejde med </P>  \r\n\r\n<P>Christiania. Bloktilskuddet anvendes primært til sociale formål </P>  \r\n\r\n<P>(opsøgende socialt arbejde i forhold til grønlændere, </P>  \r\n\r\n<P>stofmisbrugere, børnehuse m.v.). Det vil i denne forbindelse være </P>  \r\n\r\n<P>hensigtsmæssigt at bygge videre på institutionen Herfra og Videre, </P>  \r\n\r\n<P>men således at midlerne også kan kanaliseres ad andre veje. </P>  \r\n\r\n<P>Bloktilskuddets størrelse fastsættes som et fast beløb, f.eks. 2.500 </P>  \r\n\r\n<P>kr. pr. fastboende pr. år. Bloktilskuddet tages op til fornyet </P>  \r\n\r\n<P>vurdering efter 2 års forløb (vurdering af midlernes anvendelse, </P>  \r\n\r\n<P>størrelse m.v.). </P>  \r\n\r\n<P>Det er flertallets opfattelse, at der hurtigst muligt må etableres </P>  \r\n\r\n<P>lovlige forhold i forbindelse med værtshusdriften. Dette kan efter </P>  \r\n\r\n<P>flertallets mening ske ved, at der etableres en prøvebevilling (på </P>  \r\n\r\n<P>f.eks. 2 år), som senere kan overgå til at være en permanent </P>  \r\n\r\n<P>bevilling. Flertallet er af den opfattelse, at der skal stræbes mod </P>  \r\n\r\n<P>en fælles bevilling til værtshusrådet fremfor mod individuelle </P>  \r\n\r\n<P>bevillinger. </P>  \r\n\r\n<P>En af årsagerne til, at Christianias værtshusråd ikke fik bevilling, </P>  \r\n\r\n<P>da rådets ansøgning blev behandlet i Landsbevillingsnævnet i </P>  \r\n\r\n<P>efteråret 1985, var de uafklarede ejerforhold. </P>  \r\n\r\n<P>Det er flertallets opfattelse, at ejerforholdene må afklares </P>  \r\n\r\n<P>hurtigst muligt ved, at der indgås en brugsretskontrakt mellem </P>  \r\n\r\n<P>forsvarsministeriet og Christiania. </P>  \r\n\r\n<P>Kontrakten må indeholde bestemmelser om betaling af de løbende </P>  \r\n\r\n<P>afgifter for vand, el, gas og kloaktilslutning. Endvidere bør </P>  \r\n\r\n<P>kontrakten på længere sigt indeholde bestemmelser om egentlig </P>  \r\n\r\n<P>husleje. Størrelsen af huslejen må fastsættes på et niveau, der </P>  \r\n\r\n<P>svarer til områdets lavøkonomistatus, således at ingen derved </P>  \r\n\r\n<P>presses til at forlade området. Lejeloven pålægger i forvejen </P>  \r\n\r\n<P>ejeren at varetage den udvendige vedligeholdelse. Dette indebærer, </P>  \r\n\r\n<P>at alene de omkostninger, der er forbundet med boligernes </P>  \r\n\r\n<P>indretning til beboelse og erhverv (forbedringerne) lægges til </P>  \r\n\r\n<P>grund for lejefastsættelsen. </P>  \r\n\r\n<P>Flertallet har endvidere noteret sig, at der gennem de seneste år er </P>  \r\n\r\n<P>etableret et meget dårligt forhold mellem politiet (især </P>  \r\n\r\n<P>uropatruljen) og Christianias beboere. Flertallet finder, at dette </P>  \r\n\r\n<P>bedst kan ændres ved, at der etableres en ordning, hvor kontakten </P>  \r\n\r\n<P>til politiet enten varetages af en fast person (som i den tidlige </P>  \r\n\r\n<P>fase af Christianias eksistens) eller gennem etablering af en lille </P>  \r\n\r\n<P>nærpolitistation. Flertallet finder, at dette både vil gavne </P>  \r\n\r\n<P>forholdene på Christiania og gavne Christianshavns beboere. </P>  \r\n\r\n<P>Med henblik på at følge den videre udvikling på Christiania er </P>  \r\n\r\n<P>flertallet indstillet på gennem aftale med de i folketinget </P>  \r\n\r\n<P>repræsenterede partier at søge etableret et Christianiaudvalg </P>  \r\n\r\n<P>bestående af en repræsentant for hvert af disse partier. </P>  \r\n\r\n<P>Flertallet foreslår, at der til varetagelse af det daglige arbejde </P>  \r\n\r\n<P>med planlægning af bygningsistandsættelser, udbedring og udbygning </P>  \r\n\r\n<P>af kloakeringen, pleje af voldterrænet, det sociale arbejde m.v. </P>  \r\n\r\n<P>nedsættes en styringsgruppe med den nødvendige bistand. Gruppen </P>  \r\n\r\n<P>skal bestå af tre personer, der alle har grundigt kendskab til </P>  \r\n\r\n<P>forholdene på Christiania, og som vurderes at være velegnede til at </P>  \r\n\r\n<P>føre den dialog og varetage det samarbejde med Christiania, der er </P>  \r\n\r\n<P>forudsætningen for lovliggørelsens succes. Gruppens sammensætning </P>  \r\n\r\n<P>bør være: en person med social sagkundskab, en person med </P>  \r\n\r\n<P>bygningsmæssig og planmæssig sagkundskab og en person fra Kirkens </P>  \r\n\r\n<P>Korshær. Herudover skal gruppen kunne trække på sagkundskaben i </P>  \r\n\r\n<P>ministerier m.v., ligesom der i særlige tilfælde åbnes mulighed for </P>  \r\n\r\n<P>at trække på sagkundskab udefra. Gruppen skal have reference til </P>  \r\n\r\n<P>regeringens særlige koordinationsgruppe vedrørende Christiania og </P>  \r\n\r\n<P>til det permanente Christianiaudvalg. </P>  \r\n\r\n<P>Et mindretal (det konservative folkepartis, venstres, </P>  \r\n\r\n<P>centrum-demokraternes og kristeligt folkepartis medlemmer af </P>  \r\n\r\n<P>udvalget) udtaler, at der bør tilvejebringes det bredest mulige </P>  \r\n\r\n<P>grundlag, hvorpå folketinget kan tage stilling til Christianias </P>  \r\n\r\n<P>fremtid. Af hensyn hertil er der nedsat en særlig </P>  \r\n\r\n<P>koordinationgruppe vedrørende Christiania bestående af </P>  \r\n\r\n<P>repræsentanter for 7 ministerier og Københavns kommune. </P>  \r\n\r\n<P>Der er givet gruppen et meget bredt kommissorium med henblik på at </P>  \r\n\r\n<P>fremsætte forslag til lovliggørelse af forholdene i området. </P>  \r\n\r\n<P>Koordinationsgruppen har foreløbig udarbejdet &#187;Delredegørelse </P>  \r\n\r\n<P>vedrørende værtshusforholdene i Christiania&#171;. </P>  \r\n\r\n<P>Det øvrige arbejde med færdiggørelse af den samlede handlingsplan </P>  \r\n\r\n<P>pågår og forventes afsluttet omkring 1. oktober 1986. </P>  \r\n\r\n<P>Mindretallet er af den opfattelse, at koordinationsgruppen skal have </P>  \r\n\r\n<P>lejlighed til at afslutte sit arbejde, før der tages endelig </P>  \r\n\r\n<P>stilling til en handlingsplan for Christiania. </P>  \r\n\r\n<P>På den baggrund indstiller mindretallet forslaget til forkastelse. </P>  \r\n\r\n<P>Et andet mindretal (fremskridtspartiets medlem af udvalget) </P>  \r\n\r\n<P>indstiller beslutningsforslaget til forkastelse. </P>  \r\n\r\n<P>Mindretallet udtaler, at folketinget hurtigst muligt bør følge </P>  \r\n\r\n<P>højesterets dom fra februar 1978, som indeholder et krav om rømning </P>  \r\n\r\n<P>af området. Det er utopi at tale om lovliggørelse af Christiania. </P>  \r\n\r\n<P>Det er krænkende for retsbevidstheden, at heller ikke en borgerlig </P>  \r\n\r\n<P>regering har evnet at tage fat på problemerne, der hersker i </P>  \r\n\r\n<P>fristadens lovløse samfund. Fremskridtspartiet er af den </P>  \r\n\r\n<P>opfattelse, at man skal undgå at trække tiden unødigt ud og ønsker </P>  \r\n\r\n<P>en omgående rømning af Christiania. </P>  \r\n\r\n<P>ÆNDRINGSFORSLAG </P>  \r\n\r\n<P>Af </P>  \r\n\r\n<P>et flertal (S, SF, RV og VS): </P>  \r\n\r\n<P>I indledningen ændres &#187;inden den 1. januar 1986&#171; til:  \r\n\r\n &#187;inden den 1. </P>  \r\n\r\n<P>januar 1987&#171;. </P>  \r\n\r\n<P>Karen Thurøe Hansen (KF) nfmd. Connie Hedegaard (KF) Agnete </P>  \r\n\r\n<P>Lausten (KF) Birthe Rønn Hornbech (V) Sønderby (V) Birgith </P>  \r\n\r\n<P>Mogensen (CD) Inger Stilling Pedersen (KrF) Pia Kjærsgaard (FP) </P>  \r\n\r\n<P>Camre (S) Erik Holst (S) Torben Lund (S) Joanna Rønn (S) </P>  \r\n\r\n<P>Løvig Simonsen (S) Tastesen (S) Ebba Strange (SF) Anne Grete </P>  \r\n\r\n<P>Holmsgård (VS) Lone Dybkjær (RV) fmd. </P>  \r\n\r\n<P>Partiet FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00042"
        },
        {
            "displayName": "Entydig dokumentidentifikation",
            "displayValue": "CL005787"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}