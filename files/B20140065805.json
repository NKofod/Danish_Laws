{
    "id": 163504,
    "title": "Bekendtgørelse om indberetning og registrering af jordforureningsdata",
    "documentTypeId": "60",
    "isSagsforlobPeriodValid": true,
    "shortName": "BEK nr 658 af 18/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Regionsrådets indberetning af oplysninger om forurenede arealer til brug for offentligheden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Regionsrådets indberetning af data og oplysninger om jordforureninger til statistisk formål</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Kommunalbestyrelsens registrering af oplysninger til brug for ejendomshandler og om videregivelse og offentliggørelse af sådanne oplysninger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttrædelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om indberetning og registrering af jordforureningsdata</p>\r\n<p class=\"Indledning2\">I medfør af § 14, stk. 4, § 59, stk. 1, og § 61, stk. 4, og 6-7, i lov om forurenet jord, jf. lovbekendtgørelse nr. 1427 af 4. december 2009, som ændret ved lov nr. 1555 af 21. december 2010, lov nr. 446 af 23. maj 2012 og lov nr. 490 af 21. maj 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen fastsætter regler om kommunalbestyrelsens registreringer og regionsrådets indberetninger og ajourføring af oplysninger om jordforurening og om videregivelse og offentliggørelse af sådanne oplysninger.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Danmarks Arealinformation: Den del af Danmarks Miljøportal, der formidler fælles offentlige geografiske data på miljøområdet.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Danmarks Miljøportal: Et samarbejde mellem kommuner, regioner og Miljøministeriet der har til formål at samle miljødata ét sted, skabe digitale løsninger til forvaltning af Danmarks miljø og formidle miljødata til myndigheder og offentlighed.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Digital indberetning: En digital indberetning af data i et på forhånd givet, fast format.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> DKjord: Den fælles offentlige database på jordforureningsområdet og det centrale autoritative register for jordforureningsoplysninger under Danmarks Miljøportal.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Kortlagt areal: Areal, som regionsrådet har kortlagt på vidensniveau 1 eller vidensniveau 2 i henhold til lovens § 4 eller § 5.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Regionsrådets indberetning af oplysninger om forurenede arealer til brug for offentligheden</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Regionsrådet skal indberette oplysninger om kortlagte arealer som nævnt i stk. 2 til DKjord. Oplysningerne skal indberettes umiddelbart efter, at adressaten for en af de i stk. 2 nævnte afgørelser er underrettet om afgørelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Indberetningen efter stk. 1 skal omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Afgørelser om kortlægning, herunder ændring og ophævelse heraf, af et areal efter lovens § 3, jf. henholdsvis § 4, om vidensniveau 1, og § 5 om vidensniveau 2.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Erklæringer efter lovens § 21, stk. 3, og § 30, stk. 6, om, at en kortlagt forurening er uden betydning for anvendelsen af grunden til den faktiske anvendelse til bolig eller helårsbolig.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Nuancering, herunder ændring og ophævelse heraf, af kortlægningen af et areal, der anvendes til bolig jf. lovens § 12 a.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Regionsrådet skal sikre, at kortlægningen er registreret på de korrekte matrikelnumre, når der i matriklen er registreret ændringer af matrikelnumre, hvorpå der findes kortlagt areal. Regionsrådet skal straks indberette justeringer til DKjord.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Regionsrådets indberetning af data og oplysninger om jordforureninger til statistisk formål</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Regionsrådet skal indberette data til statistisk formål til DKjord og til Miljøstyrelsen, jf. §§ 5 og 6.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Den digitale indberetning</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Regionsrådet skal indberette de data og de oplysninger, der fremgår Miljøstyrelsens vejledning om regionernes indberetning af digitale data. Vejledningen er tilgængelige på www.mst.dk.</p>\r\n<p class=\"ParagrafGruppeOverskrift\">\r\n   <span id=\"Kap3_X3\">Den skriftlige indberetning</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Regionsrådet skal én gang årligt senest den 1. maj skriftligt indberette oplysninger om det foregående kalenderårs gennemførte aktiviteter efter loven, som ikke indberettes til DKjord eller Danmarks Arealinformation, til Miljøstyrelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forud for fremsendelse af den skriftlige indberetning skal regionsrådet sikre, at der er overensstemmelse mellem oplysningerne i regionsrådets indberetning til DKjord og Miljøstyrelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Indberetningen efter stk. 1 skal indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num1\">1)</span> En regnskabsoversigt over regionsrådets udbetalinger og årsværk på jordforureningsområdet i det foregående kalenderår ekskl. personaleomkostninger. Alle udgifter i regnskabsoversigten opgøres eksklusiv moms, og disponeringer under værditabsordningen skal ikke indgå i opgørelsen. Budgetoverførsler fra indberetningsåret til det efterfølgende finansår skal anføres. Regnskabsoversigten skal være specificeret på:</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Lita\">a)</span> ledelse og planlægning,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Litb\">b)</span> IT og data,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Litc\">c)</span> borgerrettede opgaver,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Litd\">d)</span> vidensniveau 1-kortlægning,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Lite\">e)</span> indledende undersøgelser,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Litf\">f)</span> videregående undersøgelser,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Litg\">g)</span> projektering og etablering af afværgetiltag,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Lith\">h)</span> drift og overvågning, og</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk3_Num1_Liti\">i)</span> tværgående projekter, herunder udviklingsprojekter (eksklusiv IT), jf. Miljøstyrelsens »Skema til blokinddeling af økonomi og årsværk«, der er tilgængelig på www.mst.dk.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num2\">2)</span> En beskrivelse af indholdet af tværgående projekter (regnskabsoversigtens punkt i).</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num3\">3)</span> Oplysning om antal årsværk beskæftiget på jordforureningsområdet i regionen opgjort samlet. Årsværk skal opgøres inklusiv ledelse.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num4\">4)</span> Aktivitetsplaner for det efterfølgende budgetår sat i relation til regionsrådets målsætninger samt de forventede omkostninger hertil. Der redegøres endvidere for regionsrådets prioritering af henholdsvis grundvands-, overfladevands-, natur- og arealanvendelseshensyn.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num5\">5)</span> Budgettet for det efterfølgende budgetår specificeret på samme måde som regnskabsoversigten for det forløbne kalenderår. Desuden skal det budgetterede antal beskæftigede på jordforureningsområdet i regionen oplyses samlet. Årsværk skal opgøres inklusiv ledelse.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num6\">6)</span> Oplysninger om større forureningssager, hvor udgifterne til oprydning forventes at overstige 10 mio. kr., og hvor forureningen kan have skadelig virkning på den nuværende arealanvendelse eller på grundvand, der skal anvendes til drikkevandsforsyning eller overfladevand. Oplysningerne skal afleveres i skemaet »Ekstra data til den skriftlige indberetning«, der er tilgængeligt på www.mst.dk.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kommunalbestyrelsens registrering af oplysninger til brug for ejendomshandler og om videregivelse og offentliggørelse af sådanne oplysninger</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kommunalbestyrelsen skal sikre, at følgende oplysninger, som omfatter en ejendom, registreres digitalt, og at registreringen løbende ajourføres i Danmarks Arealinformation:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> Oplysning om, at ejendommen er omfattet af et af kommunalbestyrelsen meddelt påbud efter lovens §§ 9, stk. 2, 10, 44, stk. 2, 48 og 72 a, stk. 3, der ikke er dokumenteret opfyldt, eller med længerevarende vilkår, som efter påbuddets indhold fortsat skal efterleves.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> Oplysning om, at ejendommen er omfattet af områdeklassificering efter lovens § 50 a.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Kommunalbestyrelsen skal sikre, at oplysningerne efter stk. 1, for hver enkelt ejendom på forespørgsel videregives og offentliggøres digitalt som relevante oplysninger ved ejendomshandel. Oplysninger om forhold, der ikke længere er gældende, og vilkår, der er opfyldte, skal ikke videregives til eller offentliggøres ved ejendomshandel.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Kommunalbestyrelsen skal ved videregivelse og offentliggørelse af oplysninger efter stk. 1, nr. 1, samtidig oplyse om, hvorvidt påbuddet er meddelt efter lovens §§ 9, stk. 2, 10, 44, stk. 2, 48 eller § 72 a, stk. 3.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Kommunalbestyrelsen skal sikre, at registrering og ajourføring sker senest 10 hverdage efter kundgørelse for adressaten.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. juli 2014.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Cirkulære nr. 9060 af 18. marts 2011 om indberetning og registrering af oplysninger om forureningskortlagte arealer i matrikelregister og matrikelkort ophæves. Dette medfører, at jordforureningskortlagte arealer herefter heller ikke vil fremgå af tingbogen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Cirkulære nr. 14 af 3. februar 2012 om indberetninger om jordforureninger ophæves.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Kommunalbestyrelsens forpligtelse til at registrere oplysninger digitalt i medfør af bekendtgørelsens § 7, stk. 1, nr. 1, gælder kun for påbud udstedt den 1. januar 2007 eller senere. Oplysninger om påbud, som er udstedt fra denne dato og frem til denne bekendtgørelses ikrafttræden, skal være registreret digitalt senest den 31. december 2015.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Kommunalbestyrelsens forpligtelse til at registrere oplysninger digitalt i medfør af bekendtgørelsens § 7, stk. 1, nr. 2, gælder kun for områder, som er klassificeret den 1. januar 2007 eller senere. Oplysninger om områder, som er klassificeret fra denne dato og frem til denne bekendtgørelses ikrafttræden, skal være registreret digitalt senest den 31. december 2014.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 18. juni 2014</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ Michel Schilling</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/06/2014"
        },
        {
            "displayName": "Accession",
            "displayValue": "B20140065805"
        },
        {
            "displayName": "Entydig dokumentidentifikation",
            "displayValue": "AL002995"
        },
        {
            "displayName": "Dato for førstegangsindlæggelse",
            "displayValue": "21/06/2014"
        },
        {
            "displayName": "Dato for indlæggelse",
            "displayValue": "21/06/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "658"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-789-00084"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}