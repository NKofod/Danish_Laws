{
    "id": 87017,
    "title": "Vejledning om fremgangsmåden ved beregning af arbejdsfortjenesten for selvstændige erhvervsdrivende ",
    "documentTypeId": "180",
    "isSagsforlobPeriodValid": false,
    "shortName": "VEJ nr 41 af 20/03/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om fremgangsmåden ved beregning af  \r\n\r\n arbejdsfortjenesten for selvstændige erhvervsdrivende </H1>  \r\n\r\n<P></P>  \r\n\r\n<BR>  \r\n\r\n<P>I bekendtgørelse nr. 175 af 20. marts 1998 er der fastsat regler om  \r\n\r\n fremgangsmåden ved beregning af arbejdsfortjenesten for selvstændige  \r\n\r\n erhvervsdrivende. I denne vejledning beskrives anvendelsen af reglerne, og  \r\n\r\n nogle af reglerne uddybes med nærmere retningslinier. </P>  \r\n\r\n<P>Beregningsreglerne for både lønmodtagere og selvstændige tager  \r\n\r\n udgangspunkt i, at medlemmet skal have udbetalt dagpenge eller efterløn med  \r\n\r\n en sats, som beregnes på grundlag af den hidtidige arbejdsfortjeneste, jf. §  \r\n\r\n 51 i lov om arbejdsløshedsforsikring m.v. </P>  \r\n\r\n<P>På grund af forskellen mellem de to medlemsgrupper er det nødvendigt med  \r\n\r\n et særligt regelsæt for selvstændige erhvervsdrivende. </P>  \r\n\r\n<P>Som udgangspunkt sker beregningen på baggrund af indtægten i de 2 bedste,  \r\n\r\n hele regnskabsår, der er afsluttet i en medlemsperiode inden for de seneste 5  \r\n\r\n år, når der umiddelbart før ledigheden har været drevet selvstændig  \r\n\r\n virksomhed i mindst 3 sammenhængende, hele regnskabsår, jf. § 4, stk. 1. </P>  \r\n\r\n<P>Medlemmer, der opfylder denne betingelse, kan i stedet for en beregning  \r\n\r\n vælge at få udbetalt en mindstesats, jf. § 5. Medlemmet har ret til  \r\n\r\n mindstesatsen, når der i samme periode har været medlemskab af en  \r\n\r\n arbejdsløshedskasse for selvstændige, og medlemmet dokumenterer, at der har  \r\n\r\n været drevet virksomhed i væsentligt omfang i alle 3 hele regnskabsår. </P>  \r\n\r\n<P>Har medlemmet ikke drevet selvstændig virksomhed i 3 hele, sammenhængende  \r\n\r\n regnskabsår, skal et eventuelt tidligere beregningsgrundlag som lønmodtager  \r\n\r\n eller selvstændig bruges, jf. § 6, stk. 1 og 2. Hvis der ikke er et tidligere  \r\n\r\n beregningsgrundlag, sker beregningen efter reglerne i § 6, stk. 3-5. </P>  \r\n\r\n<P>Årsindtægten beregnes på grundlag af virksomhedens skattemæssige  \r\n\r\n overskud/underskud, jf. § 8, stk. 1 og 2. Årsindtægten reguleres for at  \r\n\r\n sikre, at beregningsgrundlaget bliver udtryk for den hidtidige  \r\n\r\n arbejdsfortjeneste. </P>  \r\n\r\n<P>Et medlem, der er ledig fra en enkeltmandsvirksomhed, kan i stedet for det  \r\n\r\n attesterede skema vælge at lade satsen beregne på grundlag af årsopgørelsen,  \r\n\r\n jf. § 9. </P>  \r\n\r\n<P>Der er endvidere regler for, hvordan årsindtægten skal opgøres, hvis  \r\n\r\n medlemmet har drevet virksomhed sammen med ægtefællen, jf. § 10. </P>  \r\n\r\n<P>Til § 1, stk. 2 </P>  \r\n\r\n<P> <I>Arbejdsmarkedsbidrag</I>  </P>  \r\n\r\n<P>Ved beregningstidspunktet forstås den dag, hvor medlemmet opfylder  \r\n\r\n betingelserne for at anses for ophørt efter reglerne om ophør med udøvelse af  \r\n\r\n selvstændig virksomhed som hovedbeskæftigelse. </P>  \r\n\r\n<P>Til § 3, stk. 1 </P>  \r\n\r\n<P> <I>1-års reglen</I>  </P>  \r\n\r\n<P>Det er en forudsætning for anvendelsen af reglen, at den tidligere  \r\n\r\n beregning har medført en udbetaling. </P>  \r\n\r\n<P>Til § 3, stk. 2 </P>  \r\n\r\n<P>Reglen er en undtagelse fra stk. 1. Medlemmer, der har valgt mindstesatsen  \r\n\r\n efter § 5, har ikke fået foretaget en egentlig beregning. Når medlemmet  \r\n\r\n bliver ledig fra lønarbejde, der giver ret til en beregning efter reglerne  \r\n\r\n for lønmodtagere, skal der altid foretages en ny beregning. Herved bevares  \r\n\r\n princippet om, at det er den aktuelle, hidtidige arbejdsfortjeneste, der  \r\n\r\n danner grundlag for dagpengenes størrelse. </P>  \r\n\r\n<P>Til § 4, stk. 1 </P>  \r\n\r\n<P> <B>Mindst 3 sammenhængende, hele regnskabsår</B>  </P>  \r\n\r\n<P>Ved afgørelse af, om beregning skal foretages efter denne bestemmelse,  \r\n\r\n skal der først tages stilling til, om medlemmet har drevet selvstændig  \r\n\r\n virksomhed som hovedbeskæftigelse i mindst 3 hele regnskabsår forud for  \r\n\r\n ledigheden. Opfylder medlemmet denne betingelse, skal der tages stilling til,  \r\n\r\n om det enkelte regnskabsår, som medlemmet ønsker at anvende, kan bruges som  \r\n\r\n grundlag for beregningen. </P>  \r\n\r\n<P>Hvis medlemmet bliver ledig efter at have fortsat virksomhedsdriften i  \r\n\r\n mindre end 3 hele regnskabsår efter en periode med iværksætterydelse,  \r\n\r\n igangsætningsydelse eller etableringsydelse, anvendes fremgangsmåden i § 6.  \r\n\r\n</P>  \r\n\r\n<P> <I>Et helt regnskabsår</I>  </P>  \r\n\r\n<P>Ved et helt regnskabsår forstås et regnskabsår, hvor medlemmet hele året  \r\n\r\n har drevet virksomheden som hovedbeskæftigelse. Regnskabsår, hvor  \r\n\r\n virksomheden en del af året har været bibeskæftigelse, eller hvor der er  \r\n\r\n udbetalt iværksætterydelse, igangsætningsydelse eller etableringsydelse, kan  \r\n\r\n ikke bruges. Dette gælder både ved afgørelse af, om der er drevet selvstændig  \r\n\r\n virksomhed i 3 hele regnskabsår forud for ledigheden, og ved afgørelse af, om  \r\n\r\n det enkelte regnskabsår kan bruges ved beregningen. </P>  \r\n\r\n<P> <I>Mindst 3 sammenhængende regnskabsår</I>  </P>  \r\n\r\n<P>Beregningen sker efter § 4, hvis medlemmet har drevet selvstændig  \r\n\r\n virksomhed som hovedbeskæftigelse i mindst 3 hele regnskabsår forud for  \r\n\r\n ledigheden. Perioden skal være sammenhængende og må derfor kun være afbrudt  \r\n\r\n af et endeligt ophør med selvstændig virksomhed som hovedbeskæftigelse, hvis  \r\n\r\n en anden virksomhed blev etableret inden eller i forlængelse af ophøret. </P>  \r\n\r\n<P> <I>Anvendelse af det enkelte regnskabsår</I>  </P>  \r\n\r\n<P>Kun <I>hele</I> regnskabsår kan indgå i beregningen af en sats. En  \r\n\r\n virksomheds regnskabsår er som hovedregel på 12 måneder. En virksomheds  \r\n\r\n første regnskabsperiode kan være på mere eller mindre end 12 måneder, dog  \r\n\r\n højest 18 måneder. Senere regnskabsår kan ved godkendt omlægning af  \r\n\r\n regnskabsperioden være på mere eller mindre end 12 måneder. Det sidste år i  \r\n\r\n en virksomheds samlede regnskabsperiode skal altid være på 12 hele måneder.  \r\n\r\n</P>  \r\n\r\n<P>Ved at beregne årsindtægten som gennemsnittet af indtægten i de 2 bedste  \r\n\r\n regnskabsår, der er afsluttet inden for de seneste 5 år, tilgodeses de  \r\n\r\n medlemmer, for hvem overskuddet i virksomheden har været faldende hen imod  \r\n\r\n det tidspunkt, hvor virksomheden ophører. </P>  \r\n\r\n<P>Medlemmet skal vælge 2 regnskabsår som beregningsgrundlag. Det gælder  \r\n\r\n også, selv om driften af virksomheden kun har givet overskud i et af  \r\n\r\n regnskabsårene. </P>  \r\n\r\n<P>Til § 4, stk. 2 </P>  \r\n\r\n<P>Perioder med de nævnte ydelser sidestilles med hovedbeskæftigelse i  \r\n\r\n relation til afgørelsen af, om der foreligger 3 hele regnskabsår, jf. § 4,  \r\n\r\n stk. 1. </P>  \r\n\r\n<P>Hvis der i et af de 3 seneste, hele regnskabsår forekommer fravær, som  \r\n\r\n nævnt i stk. 2, har medlemmet ikke i hele året været beskæftiget i væsentligt  \r\n\r\n omfang i virksomheden. Medlemmet opfylder derfor ikke betingelserne for ret  \r\n\r\n til mindstesatsen, jf. dog § 5, stk. 3. </P>  \r\n\r\n<P>Til § 4, stk. 3 </P>  \r\n\r\n<P>Bestemmelsen sikrer et beregningsgrundlag for selvstændige, der har drevet  \r\n\r\n virksomhed i 3 regnskabsår og opfylder beskæftigelseskravet, men som ikke har  \r\n\r\n 2 regnskabsår, der kan bruges. Det gælder, hvis kun et af regnskabsårene er  \r\n\r\n afsluttet i en medlemsperiode, eller hvis de øvrige regnskabsår er takserede.  \r\n\r\n</P>  \r\n\r\n<P>Til § 4, stk. 4 </P>  \r\n\r\n<P>Bestemmelsen sikrer, at medlemmer, som på ledighedstidspunktet endnu ikke  \r\n\r\n har fået udarbejdet regnskaber for det sidste regnskabsår, har mulighed for  \r\n\r\n at få en sats på grundlag heraf. Satsen ændres med tilbagevirkende kraft.  \r\n\r\n</P>  \r\n\r\n<P>Til § 5 </P>  \r\n\r\n<P> <I>Mindstesats</I>  </P>  \r\n\r\n<P>Hovedreglen i § 4, stk. 1, kan have den konsekvens, at selvstændige får  \r\n\r\n beregnet en meget lav sats eller en sats på 0 kr. Det kan være tilfældet,  \r\n\r\n hvis virksomheden i flere år har haft et ringe afkast, eller hvis det ikke er  \r\n\r\n lykkedes nyetablerede selvstændige at gøre virksomheden bæredygtig. </P>  \r\n\r\n<P>På grund af attestationskravet i § 8, stk. 4, kan udbetalingen af dagpenge  \r\n\r\n forsinkes eller helt udelukkes i tilfælde, hvor der ikke er udarbejdet  \r\n\r\n regnskaber eller har været midler til revisorattestation. </P>  \r\n\r\n<P>Derfor kan selvstændige vælge at få udbetalt dagpenge med mindstesatsen.  \r\n\r\n Det er en betingelse, at medlemmet har drevet selvstændig virksomhed i mindst  \r\n\r\n 3 hele regnskabsår og i samme periode uafbrudt har været medlem af en  \r\n\r\n arbejdsløshedskasse for selvstændige erhvervsdrivende. </P>  \r\n\r\n<P>Hvis medlemmet inden 6 måneder efter ledighedens indtræden fremlægger et  \r\n\r\n revisorattesteret skema om indtjeningen fra den selvstændige virksomhed,  \r\n\r\n eller fremlægger årsopgørelser med erklæring, foretages der en egentlig  \r\n\r\n beregning af dagpenge, jf. § 8, stk. 1 og 2, og § 9, stk. 1. Satsen ændres  \r\n\r\n med tilbagevirkende kraft. </P>  \r\n\r\n<P>Til § 5, stk. 2 </P>  \r\n\r\n<P>Mindstesatsen udbetales, når medlemmet har fremlagt dokumentation for, at  \r\n\r\n pågældende ved personligt arbejde har drevet selvstændig virksomhed i  \r\n\r\n væsentligt omfang i samtlige 3 hele regnskabsår. Kravet om, at medlemmets  \r\n\r\n beskæftigelse ved drift af virksomheden i hele perioden har været af  \r\n\r\n væsentligt omfang, skyldes, at der ikke må udbetales en ydelse, som  \r\n\r\n virksomheden aldrig har kunnet danne basis for. </P>  \r\n\r\n<P>Der lægges blandt andet vægt på virksomhedens omsætning og overskud, om  \r\n\r\n der var ansatte, om der var fast åbningstid, om virksomheden blev drevet fra  \r\n\r\n bopælen og andre oplysninger om virksomhedens aktivitetsniveau og karakter.  \r\n\r\n</P>  \r\n\r\n<P>Dokumentationen kan fremlægges i form af udskrifter fra Told- og Skat, der  \r\n\r\n viser momsbevægelserne i de 3 regnskabsår, eventuelt driftsregnskaber eller  \r\n\r\n kassekladder, der viser, at der har været væsentlig økonomisk aktivitet i  \r\n\r\n virksomheden. Hvis der kun var en ringe omsætning i virksomheden, skal  \r\n\r\n medlemmet fremlægge anden dokumentation, f.eks. kopi af korrespondance, for  \r\n\r\n at godtgøre, at virksomheden blev drevet i væsentligt omfang. </P>  \r\n\r\n<P>Til § 5, stk. 3 </P>  \r\n\r\n<P>Væsentlighedskravet anses kun for opfyldt, hvis medlemmet i hvert af de 3  \r\n\r\n seneste, hele regnskabsår har været beskæftiget i virksomheden i mere end 30  \r\n\r\n timer om ugen. Kravet om væsentligt omfang anses derfor ikke for opfyldt,  \r\n\r\n hvis medlemmet har været fraværende fra virksomheden inden for  \r\n\r\n 3-års-perioden. Perioder, hvor medlemmet har været fraværende på grund af  \r\n\r\n sygdom, barsel eller uddannelse, er dog ikke til hinder for retten til  \r\n\r\n mindstesatsen, hvis det samlede fravær i 3-års-perioden ikke overstiger 6  \r\n\r\n måneder. </P>  \r\n\r\n<P>Til § 6, stk. 1 </P>  \r\n\r\n<P> <B>Mindre end 3 sammenhængende, hele regnskabsår</B>  </P>  \r\n\r\n<P>Har medlemmet ikke drevet selvstændig virksomhed i mindst 3  \r\n\r\n sammenhængende, hele regnskabsår umiddelbart før ledigheden, kan denne  \r\n\r\n periode som hovedregel ikke danne grundlag for beregningen. Der skal i stedet  \r\n\r\n bruges det seneste forudgående beregningsgrundlag. Det gælder, selv om  \r\n\r\n medlemmet umiddelbart før den aktuelle ledighed har drevet selvstændig  \r\n\r\n virksomhed i 2 hele regnskabsår. Det forudgående beregningsgrundlag kan være  \r\n\r\n baseret på tidligere selvstændig virksomhed eller tidligere lønarbejde.  \r\n\r\n Afslutning af en uddannelse, der har givet grundlag for optagelse,  \r\n\r\n sidestilles hermed. </P>  \r\n\r\n<P>Hvis det tidligere beregningsgrundlag vedrører lønarbejde, kan dette kun  \r\n\r\n bruges, hvis betingelserne for at foretage en beregning for lønmodtagere er  \r\n\r\n opfyldt, jf. bekendtgørelse om fremgangsmåden ved beregning af  \r\n\r\n arbejdsfortjenesten for lønmodtagere. Beregningsgrundlaget skal således ligge  \r\n\r\n inden for de sidste 5 år fra beregningstidspunktet og efter medlemmets  \r\n\r\n seneste optagelse. I modsat fald skal beregning ske efter reglerne i § 6,  \r\n\r\n stk. 3, 4 eller 5. </P>  \r\n\r\n<P>Hvis det tidligere beregningsgrundlag vedrører en selvstændig virksomhed,  \r\n\r\n kan dette kun bruges, hvis det kan danne grundlag for en beregning, jf.  \r\n\r\n betingelserne i § 4, stk. 1, og § 7. Anvendelsen af et forudgående  \r\n\r\n beregningsgrundlag fra en selvstændig virksomhed er ikke som ved lønarbejde  \r\n\r\n betinget af, at det ligger inden for de seneste 5 år før  \r\n\r\n ledighedstidspunktet. </P>  \r\n\r\n<P>Var der tale om afslutning af en uddannelse, der har givet grundlag for  \r\n\r\n optagelse, bruges dimittendsatsen. </P>  \r\n\r\n<P>Selv om medlemmet i forbindelse med det forudgående beregningsgrundlag var  \r\n\r\n deltidsforsikret, er satsen ved den aktuelle ledighed alene begrænset af den  \r\n\r\n maksimale sats for fuldtidsforsikrede. Beregningen af satsen sker da efter  \r\n\r\n reglerne for deltidsforsikrede lønmodtagere. </P>  \r\n\r\n<P>Til § 6, stk. 2 </P>  \r\n\r\n<P> <I>Tidligere beregnet sats</I>  </P>  \r\n\r\n<P>Hvis der i forbindelse med det forudgående beregningsgrundlag blev  \r\n\r\n udbetalt dagpenge, skal denne sats bruges. Det gælder også, hvis det  \r\n\r\n forudgående beregningsgrundlag ikke opfylder betingelserne i § 4, stk. 1, og  \r\n\r\n § 7, eller de gældende regler for beregning af dagpenge til lønmodtagere,  \r\n\r\n eller hvis den tidligere udbetalte sats var mindstesatsen, jf. § 5. </P>  \r\n\r\n<P>Hvis den tidligere udbetalte sats var begrænset til den maksimale sats for  \r\n\r\n deltidsforsikrede, begrænses satsen ved den aktuelle ledighed alene af den  \r\n\r\n maksimale sats for fuldtidsforsikrede. Det gælder dog ikke, hvis ledigheden  \r\n\r\n er indtrådt mindre end 1 år efter seneste beregning, jf. § 3, stk. 1. </P>  \r\n\r\n<P>Til § 6, stk. 3, 4 og 5 </P>  \r\n\r\n<P> <I>Intet tidligere beregningsgrundlag eller udbetalt sats</I>  </P>  \r\n\r\n<P>Kan der herefter ikke bruges et tidligere beregningsgrundlag eller en  \r\n\r\n tidligere udbetalt sats, skal beregningen ske på grundlag af indtjeningen ved  \r\n\r\n den seneste selvstændige virksomhed. </P>  \r\n\r\n<P>Til §§ 4 og 6 </P>  \r\n\r\n<P> <I>Vægtning af regnskabsår, der er på mere eller mindre end 12  \r\n\r\n måneder</I>  </P>  \r\n\r\n<P>Indgår virksomhedens første regnskabsår i beregningen, og er dette på mere  \r\n\r\n eller mindre end 12 måneder (dog minimum 26 uger/6 måneder), omregnes  \r\n\r\n beregningsgrundlaget. </P>  \r\n\r\n<P>Hvis det 1. regnskabsår indgår sammen med et andet regnskabsår i  \r\n\r\n beregningen, opgøres antallet af hele måneders drift. Summen af de 2  \r\n\r\n regnskabsårs resultat reduceres til en 12 måneders periode. </P>  \r\n\r\n<P> <I>Eksempel 1:</I>  </P>  \r\n\r\n<PRE>  \r\n\r\n   Regnskabsår 1:  6 mdr.  \r\n\r\n   Regnskabsår 2: 12 mdr.  \r\n\r\n   Resultat af år 1 + år 2  \r\n\r\n   -------------------------     x 12 = beregningsgrundlag  \r\n\r\n           18  \r\n\r\n  Eksempel 2:  \r\n\r\n   Regnskabsår 1: 16 mdr.  \r\n\r\n   Regnskabsår 2: 12 mdr.  \r\n\r\n   Resultat af år 1 + år 2  \r\n\r\n   -------------------------     x 12 = beregningsgrundlag  \r\n\r\n           28  \r\n\r\n Indgår kun 1 regnskabsår på mere eller mindre end 12 måneder, dog  \r\n\r\n    mindst 26 uger, jf. § 6, stk. 4, i beregningen, reduceres eller  \r\n\r\n    forhøjes perioden til 12 måneder.  \r\n\r\n  Eksempel 3:  \r\n\r\n   Regnskabsår 1: 9 mdr.  \r\n\r\n   Resultat i regnskabsåret  \r\n\r\n   -------------------------     x 12 = beregningsgrundlag  \r\n\r\n             9  \r\n\r\n</PRE>  \r\n\r\n<P> <I>Regulering af beregningsgrundlag eller sats</I>  </P>  \r\n\r\n<P>Sker beregningen efter reglerne i § 4 eller § 6, stk. 3-5, reguleres  \r\n\r\n beregningsgrundlaget ikke, uanset hvilke regnskabsår der vælges. Der  \r\n\r\n reguleres dog under ledighed efter reglerne i arbejdsløshedsforsikringslovens  \r\n\r\n § 51, stk. 1. </P>  \r\n\r\n<P>I de tilfælde, hvor en tidligere sats eller et forudgående  \r\n\r\n beregningsgrundlag skal bruges, jf. § 6, stk. 1 og 2, reguleres  \r\n\r\n beregningsgrundlaget efter reglerne i arbejdsløshedsforsikringslovens § 51,  \r\n\r\n stk. 1. </P>  \r\n\r\n<P>Til § 7, stk. 1 </P>  \r\n\r\n<P> <I>Krav om medlemskab</I>  </P>  \r\n\r\n<P>Kun regnskabsår, der er afsluttet i en medlemsperiode, kan bruges som  \r\n\r\n beregningsgrundlag. </P>  \r\n\r\n<P>Regnskabsår, der er afsluttet i en medlemsperiode, kan anvendes, selv om  \r\n\r\n der fra regnskabsårets afslutning til ledighedstidspunktet er sket en  \r\n\r\n afbrydelse af medlemsperioden, f.eks. på grund af kontingentrestance. </P>  \r\n\r\n<P>Kravet om, at medlemmet skal have drevet virksomheden som  \r\n\r\n hovedbeskæftigelse i hele regnskabsåret betyder, at et medlem, der indtræder  \r\n\r\n eller udtræder i løbet af et regnskabsår, ikke kan bruge året som  \r\n\r\n beregningsgrundlag. </P>  \r\n\r\n<P>Til § 7, stk. 2 </P>  \r\n\r\n<P>Regnskabsår kan anvendes som beregningsgrundlag, uanset om der i året er  \r\n\r\n modtaget delefterløn eller delpension. Regnskabsår kan også bruges, selv om  \r\n\r\n medlemmet i en del af året har modtaget sygedagpenge, orlovsydelse eller  \r\n\r\n dagpenge under midlertidigt ophør med selvstændig virksomhed. Regnskabsåret  \r\n\r\n kan derfor også bruges i tilfælde, hvor medlemmet kun har været beskæftiget i  \r\n\r\n virksomheden i f.eks. een måned. </P>  \r\n\r\n<P>Til § 7, stk. 3 </P>  \r\n\r\n<P> <I>Anvendelse af tidligere regnskabsår</I>  </P>  \r\n\r\n<P>Det er uden betydning for anvendelse af tidligere regnskabsår, at der har  \r\n\r\n været konstateret ophør med selvstændig virksomhed efterfulgt af en periode  \r\n\r\n med f.eks. lønarbejde eller ledighed, når blot der ikke har været udbetalt  \r\n\r\n dagpenge eller efterløn. </P>  \r\n\r\n<P>Til § 7, stk. 4 </P>  \r\n\r\n<P> <I>Satsberegning efter periode med delefterløn eller delpension</I>  </P>  \r\n\r\n<P>Et medlem, som overgår til dagpenge eller efterløn efter en periode med  \r\n\r\n delefterløn, kan vælge enten at få satsen beregnet på grundlag af  \r\n\r\n beskæftigelsen forud for overgangen til delefterløn eller på grundlag af  \r\n\r\n overskuddet fra virksomheden i delefterlønsperioden med tillæg af den  \r\n\r\n udbetalte delefterløn. </P>  \r\n\r\n<P>Et medlem, som overgår til dagpenge eller efterløn efter en periode med  \r\n\r\n delpension, kan vælge enten at få satsen beregnet på grundlag af  \r\n\r\n beskæftigelsen forud for overgangen til delpension eller på grundlag af  \r\n\r\n delpensionsperioden. Delpensionen kan ikke indgå i beregningsgrundlaget. </P>  \r\n\r\n<P>Hvis medlemmet vælger at bruge det aktuelle beregningsgrundlag, kan der  \r\n\r\n således vælges 2 ud af de sidste 5 regnskabsår forud for  \r\n\r\n beregningstidspunktet. Det betyder, at der kan bruges såvel regnskabsår, hvor  \r\n\r\n medlemmet har modtaget delefterløn eller delpension, som regnskabsår hvor  \r\n\r\n medlemmet har været fuldtidsbeskæftiget i virksomheden. </P>  \r\n\r\n<P>Det forudgående beregningsgrundlag kan kun bruges, hvis det opfylder  \r\n\r\n betingelserne for at danne grundlag for beregning. Det gælder dog ikke, hvis  \r\n\r\n der i forbindelse med det forudgående beregningsgrundlag blev udbetalt  \r\n\r\n dagpenge. Det forudgående beregningsgrundlag kan ikke nu danne grundlag for  \r\n\r\n udbetaling af mindstesatsen efter § 5. </P>  \r\n\r\n<P>Til § 8, stk. 1 og 2 </P>  \r\n\r\n<P> <B>Opgørelse af årsindtægten med revisorattestation</B>  </P>  \r\n\r\n<P>Årsindtægten opgøres med udgangspunkt i virksomhedens skattemæssige  \r\n\r\n overskud/underskud, der reguleres således, at grundlaget for beregningen  \r\n\r\n bliver udtryk for medlemmets hidtidige arbejdsfortjeneste ved drift af  \r\n\r\n selvstændig virksomhed. </P>  \r\n\r\n<P>Renteindtægter og -udgifter og andre finansielle poster, der vedrører  \r\n\r\n finansiering af selve driften og forrentning af virksomhedens egenkapital,  \r\n\r\n indgår ikke i beregningsgrundlaget. </P>  \r\n\r\n<P>Nedenfor vises, hvordan årsindtægten opgøres for de forskellige  \r\n\r\n virksomhedsformer. Oversigten er ikke udtømmende. </P>  \r\n\r\n<P> <I>I. Personligt drevne virksomheder</I>  </P>  \r\n\r\n<P>Udgangspunktet ved opgørelsen af beregningsgrundlaget er virksomhedens  \r\n\r\n skattemæssige overskud/underskud før renter og andre finansielle poster.  \r\n\r\n Beløbet skal svare til det, der fremgår af selvangivelsen og seneste  \r\n\r\n årsopgørelse. Opgørelsen sker uden hensyn til eventuel anvendelse af  \r\n\r\n virksomhedsskattelovens regler (virksomhedsordningen, kapitalafkastordningen  \r\n\r\n og konjunkturudligningsordningen). </P>  \r\n\r\n<P>I det følgende eksempel vises, hvilket beløb fra årsopgørelsen, der skal  \r\n\r\n bruges ved beregningen. Medlemmet har i eksemplet anvendt  \r\n\r\n virksomhedsordningen. Kun den øverste del af årsopgørelsen er medtaget. </P>  \r\n\r\n<P> <I>Eksempel:</I>  </P>  \r\n\r\n<P>ÅRSOPGØRELSE </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                    Før      Arbejds-  Efter  \r\n\r\n                                  arbejds-   markeds-  arbejds-  Saldo  \r\n\r\n                                  markeds-   bidrag    bidrag  \r\n\r\n ---------------------------------------------------------------------  \r\n\r\n  Personlig indkomst  \r\n\r\n Over/underskud af virk-  \r\n\r\n somhed/udlejnings-  \r\n\r\n ejendom                         113.045 kr.  \r\n\r\n Renteindtægter virksomhed           753 kr.  \r\n\r\n Renteudgifter virksomhed        (20.725 kr.)  \r\n\r\n Kapitalafkast                   (25.766 kr.)  \r\n\r\n Indkomst til virksomheds-  \r\n\r\n beskatning                      (65.262 kr.)  \r\n\r\n ---------------------------------------------------------------------  \r\n\r\n Resultat af virksomhed            2.045 kr.  144 kr. 1.901 kr.  \r\n\r\n ---------------------------------------------------------------------  \r\n\r\n</PRE>  \r\n\r\n<P>Den post, der skal bruges ved beregningen, er &#187;Over/underskud af  \r\n\r\n virksomhed/udlejningsejendom&#171;, dvs. 113.045 kr. Det er altid denne post,  \r\n\r\n der bruges ved beregningen, også selv om virksomhedsordningen ikke anvendes.  \r\n\r\n</P>  \r\n\r\n<P> <I>A. Enkeltmandsvirksomheder</I>  </P>  \r\n\r\n<P>Virksomhedens skattemæssige overskud/underskud tillægges: </P>  \r\n\r\n<UL CLASS=PLAIN-LIST>  \r\n\r\n<LI>1) Ægtefællens eventuelle lønindkomst fra virksomheden, hvis ægtefællen  \r\n\r\n har haft sin hovedbeskæftigelse i virksomheden. </LI>  \r\n\r\n<LI>2) Foretagne fradrag for investeringsfondshenlæggelser. </LI>  \r\n\r\n<LI>3) Foretagne fradrag for underskud før renter og andre finansielle poster  \r\n\r\n af bibeskæftigelse ved selvstændig virksomhed. </LI>  \r\n\r\n<LI>4) Andre foretagne fradrag, der ikke vedrører virksomhedens primære  \r\n\r\n drift, f.eks. underskud ved anparter. </LI>  \r\n\r\n<LI>5) Sygedagpenge modtaget af medlemmet og den medarbejdende ægtefælle for  \r\n\r\n sygefravær i virksomheden. Ægtefællens sygedagpenge kan kun medregnes, hvis  \r\n\r\n ægtefællen har haft sin hovedbeskæftigelse i virksomheden. </LI>  \r\n\r\n</UL>  \r\n\r\n<P>Virksomhedens skattemæssige overskud/underskud fratrækkes: </P>  \r\n\r\n<UL CLASS=PLAIN-LIST>  \r\n\r\n<LI>1) Overskud før renter og andre finansielle poster af bibeskæftigelse ved  \r\n\r\n selvstændig virksomhed. </LI>  \r\n\r\n<LI>2) Andre indtægter, der ikke vedrører virksomhedens primære drift, f.eks.  \r\n\r\n vedrørende forpagtning, udlejning eller anpartsvirksomhed. </LI>  \r\n\r\n</UL>  \r\n\r\n<P> <I>B. Interessentskaber</I>  </P>  \r\n\r\n<P>Har virksomheden været drevet i interessentskabsform, bruges samme  \r\n\r\n fremgangsmåde som ved beregningen under I, A. Hvis interessenten er et  \r\n\r\n selskab, henvises til II. </P>  \r\n\r\n<P>Beregningsgrundlaget tillægges også lønindkomst eller andre  \r\n\r\n arbejdsbetingede, skattepligtige ydelser fra interessentskabet. </P>  \r\n\r\n<P>Herefter anses beregningsgrundlaget som udtryk for medlemmets og den  \r\n\r\n eventuelle ægtefælles hidtidige arbejdsfortjeneste ved drift af selvstændig  \r\n\r\n virksomhed. </P>  \r\n\r\n<P> <I>II. Aktieselskaber og anpartsselskaber</I>  </P>  \r\n\r\n<P>For en aktie- eller anpartsindehaver, der melder sig ledig og anmoder om  \r\n\r\n dagpenge som selvstændig erhvervsdrivende, sker beregningen på grundlag af  \r\n\r\n medlemmets og den eventuelle ægtefælles samlede andel af selskabets  \r\n\r\n regulerede overskud/underskud. Der tillægges skattepligtige, arbejdsbetingede  \r\n\r\n ydelser fra selskabet. </P>  \r\n\r\n<P>Opgørelsen af selskabets regulerede overskud/underskud sker med  \r\n\r\n udgangspunkt i selskabets skattepligtige indkomst. </P>  \r\n\r\n<P>Selskabets skattepligtige indkomst tillægges: </P>  \r\n\r\n<UL CLASS=PLAIN-LIST>  \r\n\r\n<LI>1) Alle fratrukne renteudgifter og kurstab. </LI>  \r\n\r\n<LI>2) Overførte underskud fra tidligere år. </LI>  \r\n\r\n<LI>3) Andre udgifter, der ikke vedrører selskabets primære drift. </LI>  \r\n\r\n</UL>  \r\n\r\n<P>Selskabets skattepligtige indkomst fratrækkes: </P>  \r\n\r\n<UL CLASS=PLAIN-LIST>  \r\n\r\n<LI>1) Renteindtægter og kursgevinster. </LI>  \r\n\r\n<LI>2) Skattepligtig del af udbytteindtægter. </LI>  \r\n\r\n<LI>3) Andre indtægter, der ikke vedrører virksomhedens primære drift. </LI>  \r\n\r\n</UL>  \r\n\r\n<P>Medlemmets og den eventuelle ægtefælles samlede andel af det således  \r\n\r\n regulerede overskud/underskud svarer til den del af selskabets kapital,  \r\n\r\n ægtefællerne ejer i alt i det valgte regnskabsår. Der tillægges  \r\n\r\n skattepligtige, arbejdsbetingede ydelser fra selskabet, der vedrører det  \r\n\r\n valgte år i form af: </P>  \r\n\r\n<UL CLASS=PLAIN-LIST>  \r\n\r\n<LI>1) Løn inkl. selskabets indbetalinger til pensionsordninger. </LI>  \r\n\r\n<LI>2) Bestyrelseshonorar og tantieme. </LI>  \r\n\r\n<LI>3) Andre skattepligtige ydelser fra selskabet, som f.eks. fri bil,  \r\n\r\n telefon og bolig. </LI>  \r\n\r\n</UL>  \r\n\r\n<P>Herefter anses beregningsgrundlaget som udtryk for medlemmets og den  \r\n\r\n eventuelle ægtefælles hidtidige arbejdsfortjeneste ved drift af selvstændig  \r\n\r\n virksomhed i selskabsform. </P>  \r\n\r\n<P> <I>III. Øvrige virksomhedsformer, herunder kommanditselskaber</I>  </P>  \r\n\r\n<P>Ved beregning af arbejdsfortjenesten for et medlem, der har drevet  \r\n\r\n selvstændig virksomhed i form af kommanditselskab, er opgørelsen afhængig af,  \r\n\r\n om komplementaren, eller eventuelt kommanditisten, er et selskab (aktie-  \r\n\r\n eller anpartsselskab) eller een eller flere personer. Der henvises derfor til  \r\n\r\n I og II. </P>  \r\n\r\n<P>Har medlemmet drevet selvstændig virksomhed i anden virksomhedsform,  \r\n\r\n f.eks. forening eller fond, og medlemmet undtagelsesvis ikke kan anses for at  \r\n\r\n være lønmodtager, må det afgøres konkret, om opgørelsen skal foretages efter  \r\n\r\n I eller II. </P>  \r\n\r\n<P> <I>IV. Særlige forhold vedrørende opgørelsen</I>  </P>  \r\n\r\n<P CLASS=PUNKT> <B>1.</B> Blandede indkomster </P>  \r\n\r\n<P>Har et medlem haft lønindkomst sideløbende med drift af selvstændig  \r\n\r\n virksomhed som hovedbeskæftigelse, kan indkomsten ikke indgå i  \r\n\r\n beregningsgrundlaget. Indkomsten kan dog medtages, når det er åbenbart: </P>  \r\n\r\n<UL CLASS=PLAIN-LIST>  \r\n\r\n<LI>1) at medlemmets selvstændige virksomhed har været en væsentlig  \r\n\r\n forudsætning for overtagelse af lønarbejdet, eller </LI>  \r\n\r\n<LI>2) at driften af virksomheden er muliggjort af, at medlemmet har påtaget  \r\n\r\n sig lønarbejdet. </LI>  \r\n\r\n</UL>  \r\n\r\n<P>Det er også en betingelse, at begge beskæftigelser er ophørt. Der medtages  \r\n\r\n alene indtægter, der vedrører samme periode som det øvrige  \r\n\r\n beregningsgrundlag. </P>  \r\n\r\n<P CLASS=PUNKT> <B>2.</B> Flere virksomheder </P>  \r\n\r\n<P>Bliver et medlem ledig efter ophør med drift af flere virksomheder, skal  \r\n\r\n indtægten fra alle virksomhederne indgå i beregningsgrundlaget. Det er en  \r\n\r\n forudsætning, at virksomhederne tilsammen har udgjort medlemmets  \r\n\r\n hovedbeskæftigelse og forsikringsgrundlag, og at alle virksomhederne er  \r\n\r\n ophørt på ledighedstidspunktet. Indtægt fra selvstændig virksomhed som  \r\n\r\n bibeskæftigelse kan ikke indgå i beregningsgrundlaget, jf. I. A. </P>  \r\n\r\n<P>Indtægter fra flere virksomheder, som indgår i beregningsgrundlaget, skal  \r\n\r\n omfatte samme regnskabsår. </P>  \r\n\r\n<P>Har virksomhederne indbyrdes forskudte regnskabsperioder, foretages der  \r\n\r\n ikke en periodisering af regnskabet for den enkelte virksomhed. I stedet  \r\n\r\n tages der udgangspunkt i det kalenderår, som regnskabsårene træder i stedet  \r\n\r\n for, dvs. det kalenderår, hvor regnskabsårene slutter. </P>  \r\n\r\n<PRE>  \r\n\r\n  Eksempel :  \r\n\r\n Virksomhed I:  Regnskabsår  \r\n\r\n                01.01.97-31.12.97  \r\n\r\n Virksomhed II: Regnskabsår  \r\n\r\n                01.07.96-30.06.97  \r\n\r\n</PRE>  \r\n\r\n<P>Regnskabsåret i virksomhed II træder i stedet for kalenderåret 1997 og  \r\n\r\n skal derfor anvendes i sin helhed sammen med regnskabet for 1997 for  \r\n\r\n virksomhed I. </P>  \r\n\r\n<P CLASS=PUNKT> <B>3.</B> Virksomheder med finansieringsaktiviteter </P>  \r\n\r\n<P>Indtægter og udgifter, der vedrører en virksomheds finansieringsaktivitet,  \r\n\r\n kan ikke indgå i beregningsgrundlaget, medmindre det godtgøres, at  \r\n\r\n aktiviteten er en væsentlig og sædvanlig del af virksomhedens drift. Det er  \r\n\r\n også en betingelse, at finansieringsaktiviteten ophører samtidig med den  \r\n\r\n øvrige del af virksomheden. </P>  \r\n\r\n<P>Til § 9 </P>  \r\n\r\n<P> <I>Anvendelse af årsopgørelserne med medlemmets erklæring</I>  </P>  \r\n\r\n<P>Har medlemmet drevet virksomheden som enkeltmandsvirksomhed eller  \r\n\r\n interessentskab, kan beregningen ske på grundlag af medlemmets seneste  \r\n\r\n årsopgørelser i stedet for et revisorattesteret skema, jf. § 8. Grundlaget  \r\n\r\n for beregningen er virksomhedens skattemæssige overskud/underskud før renter  \r\n\r\n og andre finansielle poster. Det beløb fra årsopgørelsen, der skal lægges til  \r\n\r\n grund ved beregningen, er det der fremgår af posten &#187;Over/underskud af  \r\n\r\n virksomhed/udlejningsejendom&#171;, jf. eksemplet i vejledningen til § 8,  \r\n\r\n stk. 1. </P>  \r\n\r\n<P>Satsen beregnes uden hensyn til eventuel anvendelse af  \r\n\r\n virksomhedsskatteloven (virksomhedsordningen, kapitalafkastordningen og  \r\n\r\n konjunkturudligningsordningen). </P>  \r\n\r\n<P>Det er en betingelse, at beløbet ikke er takseret eller på anden måde helt  \r\n\r\n eller delvis skønsmæssigt ansat af skattemyndighederne. </P>  \r\n\r\n<P>Det er også en betingelse, at beløbet kun vedrører medlemmets indkomst fra  \r\n\r\n hovedbeskæftigelsen. Årsopgørelsen kan derfor ikke bruges, hvis beløbet også  \r\n\r\n indeholder overskud eller underskud fra en virksomhed, der ikke er medlemmets  \r\n\r\n forsikringsgrundlag og hovedbeskæftigelse. Det gælder f.eks. bibeskæftigelse,  \r\n\r\n udlejning, forpagtning eller anparter. </P>  \r\n\r\n<P>Har ægtefællen deltaget i virksomheden, kan årsopgørelserne ikke bruges,  \r\n\r\n men beregningen skal ske efter § 8. </P>  \r\n\r\n<P>Medlemmet skal erklære: </P>  \r\n\r\n<UL CLASS=PLAIN-LIST>  \r\n\r\n<LI>1) at årsopgørelserne ønskes anvendt som beregningsgrundlag, </LI>  \r\n\r\n<LI>2) at beløbet alene vedrører medlemmets hovedbeskæftigelse, og </LI>  \r\n\r\n<LI>3) at skattemyndighederne for de valgte år ikke har takseret eller på  \r\n\r\n anden måde skønsmæssigt har ansat beløbet. </LI>  \r\n\r\n</UL>  \r\n\r\n<P>Hvis medlemmet fremlægger dokumentation fra kommunen for sygedagpenge, der  \r\n\r\n er modtaget i det valgte beregningsår, kan beløbet tillægges virksomhedens  \r\n\r\n resultat. </P>  \r\n\r\n<P>Til § 10, stk. 1 </P>  \r\n\r\n<P> <I>Ægtefæller</I>  </P>  \r\n\r\n<P>Beregningsgrundlaget for hver af ægtefællerne udgør altid 50 pct. af den  \r\n\r\n samlede opgjorte årsindtægt. Det gælder, selv om den ene ægtefælle ikke er  \r\n\r\n arbejdsløshedsforsikret, ikke anmoder om dagpenge eller har lønarbejde. Det  \r\n\r\n gælder også, hvis ægtefællerne ikke bruger samme regnskabsår. </P>  \r\n\r\n<P>Til § 10, stk. 2 og 3 </P>  \r\n\r\n<P>Medlemmets beregningsgrundlag udgør i disse tilfælde en forholdsmæssig del  \r\n\r\n af den samlede, opgjorte årsindtægt, svarende til det tidsrum, hvor medlemmet  \r\n\r\n har drevet selvstændig virksomhed som hovedbeskæftigelse og faktisk har  \r\n\r\n arbejdet i virksomheden. </P>  \r\n\r\n<P> <I>Eksempel 1:</I>  </P>  \r\n\r\n<P>I det valgte år har M deltaget i driften af virksomheden i 12 måneder,  \r\n\r\n mens H har deltaget i 6 måneder. </P>  \r\n\r\n<P>M's andel af den samlede opgjorte årsindtægt udgør 12/18. </P>  \r\n\r\n<P>Da H ikke har deltaget i driften af virksomheden hele året, kan H ikke  \r\n\r\n bruge året som grundlag for beregning, jf. § 4, stk. 1. </P>  \r\n\r\n<P> <I>Eksempel 2:</I>  </P>  \r\n\r\n<P>I det valgte år har M deltaget i driften af virksomheden i 12 måneder. H  \r\n\r\n har deltaget i virksomheden i 6 måneder som sin bibeskæftigelse og i 6  \r\n\r\n måneder som sin hovedbeskæftigelse. </P>  \r\n\r\n<P>M's andel udgør 12/18 af virksomhedens overskud efter fradrag for den del  \r\n\r\n af indtægten, som må anses for indtjent ved H's arbejdsindsats i de første 6  \r\n\r\n måneder, jf. § 10, stk. 4. </P>  \r\n\r\n<P>H kan ikke bruge dette år, da H ikke har deltaget i driften af  \r\n\r\n virksomheden som hovedbeskæftigelse i hele året, jf. § 4, stk. 1. </P>  \r\n\r\n<P> <I>Eksempel 3:</I>  </P>  \r\n\r\n<P>I det valgte år har M deltaget i driften af virksomheden i 12 måneder. H  \r\n\r\n har i 6 måneder haft orlov fra virksomheden og i 6 måneder arbejdet på fuld  \r\n\r\n tid i virksomheden. </P>  \r\n\r\n<P>M's andel udgør 12/18 af virksomhedens overskud. </P>  \r\n\r\n<P>H kan anvende året som beregningsgrundlag, jf. § 7, stk. 2. H's andel  \r\n\r\n udgør 6/18 af virksomhedens overskud. Orlovsydelsen kan ikke indgå i  \r\n\r\n beregningsgrundlaget. </P>  \r\n\r\n<P> <I>Eksempel 4:</I>  </P>  \r\n\r\n<P>I det valgte år har både H og M deltaget i driften i 12 måneder, men H har  \r\n\r\n i alle 12 måneder været på delpension. </P>  \r\n\r\n<P>M's andel udgør 12/18 af virksomhedens overskud. </P>  \r\n\r\n<P>H kan anvende året som beregningsgrundlag, jf. § 7, stk. 2. H's andel  \r\n\r\n udgør 6/18 af virksomhedens overskud. Delpensionen kan ikke indgå i  \r\n\r\n beregningsgrundlaget. H kan også vælge perioden forud for delpensionsperioden  \r\n\r\n som beregningsgrundlag, jf. § 7, stk. 4. </P>  \r\n\r\n<P>Til § 10, stk. 4 </P>  \r\n\r\n<P>I medlemmets beregningsgrundlag skal der altid ske fradrag for indkomst,  \r\n\r\n der må anses for indtjent af ægtefællen, selv om denne ikke har sin  \r\n\r\n hovedbeskæftigelse i virksomheden. </P>  \r\n\r\n<P>Når der er overført beløb til beskatning som medarbejdende ægtefælle,  \r\n\r\n fradrages dette beløb. </P>  \r\n\r\n<P>I andre tilfælde skal værdien af ægtefællens arbejdsindsats opgøres  \r\n\r\n skønsmæssigt og fradrages i beregningsgrundlaget. Værdien af arbejdsindsatsen  \r\n\r\n ansættes til lønudgiften ved ansættelse af fremmed arbejdskraft til  \r\n\r\n ægtefællens arbejdsfunktion i virksomheden. </P>  \r\n\r\n<P>Hvis ægtefællen har været aflønnet i virksomheden, sker der ikke fradrag.  \r\n\r\n</P>  \r\n\r\n<P>Til § 11 </P>  \r\n\r\n<P> <I>Oplysningspligt</I>  </P>  \r\n\r\n<P>Sker der ændringer i den skattepligtige indkomst, der er anvendt ved en  \r\n\r\n beregning, enten som følge af medlemmets anmodning eller skattemyndighedernes  \r\n\r\n ligning, skal medlemmet underrette kassen. </P>  \r\n\r\n<P>Til § 12 </P>  \r\n\r\n<P> <I>Efterbetaling/tilbagebetaling</I>  </P>  \r\n\r\n<P>Ændres den skattepligtige indkomst, skal kassen foretage en ny beregning  \r\n\r\n af satsen med virkning fra ledighedstidspunktet, hvis ændringen har betydning  \r\n\r\n for satsens størrelse. Ansætter skattemyndighederne skønsmæssigt  \r\n\r\n virksomhedens skattepligtige indkomst for et regnskabsår eller indkomstår,  \r\n\r\n som hidtil har ligget til grund for beregningen af satsen, kan året ikke  \r\n\r\n bruges som grundlag for beregning, jf. § 8, stk. 3, og § 9, stk. 1. </P>  \r\n\r\n<P>For meget udbetalte dagpenge kan kræves tilbagebetalt af medlemmet efter  \r\n\r\n arbejdsløshedsforsikringslovens § 86, stk. 1, eller efter den almindelige  \r\n\r\n retsgrundsætning om bristende forudsætninger. Lovens § 86, stk. 1, kan kun  \r\n\r\n bruges som hjemmel for tilbagesøgning af udbetalte dagpenge, hvis medlemmet  \r\n\r\n på modtagelsestidspunktet har afgivet urigtige oplysninger eller mod bedre  \r\n\r\n vidende uberettiget har modtaget dagpengene. </P>  \r\n\r\n<P>Når skattemyndighederne først efter udbetalingstidspunktet ændrer den  \r\n\r\n skattepligtige indkomst, og medlemmet har været i god tro om  \r\n\r\n skattemyndighedernes godkendelse af selvangivelsen og regnskabet, kan  \r\n\r\n dagpengene ikke kræves tilbagebetalt efter lovens § 86, stk. 1. Dagpengene  \r\n\r\n kan i så fald kræves tilbagebetalt efter den almindelige retsgrundsætning om  \r\n\r\n bristende forudsætninger. </P>  \r\n\r\n<P>Til § 13 </P>  \r\n\r\n<P>Samtidig bortfalder vejledning nr. 90 af 22. maj 1996 om fremgangsmåden  \r\n\r\n ved beregning af arbejdsfortjenesten for selvstændige erhvervsdrivende. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 20. marts 1998 </I> </P>  \r\n\r\n<P CLASS=UNDERSKREVET-AF ALIGN=CENTER>Karen Hellen Andersson </P>  \r\n\r\n<P CLASS=MINISTER ALIGN=RIGHT>/ Christina Sommer </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/03/1998"
        },
        {
            "displayName": "Accession",
            "displayValue": "C19980004160"
        },
        {
            "displayName": "Entydig dokumentidentifikation",
            "displayValue": "CM046817"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "20/03/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. for Arbejdsløshedsforsikr., A4, j.nr. 98-22-0007"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}