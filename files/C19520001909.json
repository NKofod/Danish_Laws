{
    "id": 58091,
    "title": "Cirkulære om overtrædelser af bestemmelserne om foranstaltninger til bekæmpelse af mund- og klovesyge. ",
    "documentTypeId": "140",
    "isSagsforlobPeriodValid": false,
    "shortName": "CIR nr 19 af 11/02/1952",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overtrædelser af bestemmelserne om  \r\n\r\n foranstaltninger til bekæmpelse af mund- og klovesyge. </H1>  \r\n\r\n<P></P>  \r\n\r\n<BR>  \r\n\r\n<P>Ved landbrugsministeriets cirkulære af 14. november 1951 anmodede  \r\n\r\n ministeriet om, at politisager angående overtrædelser af de gældende  \r\n\r\n bestemmelser vedrørende foranstaltninger til bekæmpelse af mund- og klovesyge  \r\n\r\n blev forelagt ministeriet til udtalelse før tiltalerejsning. </P>  \r\n\r\n<P>Efter at landbrugsministeriet i henhold til nævnte cirkulære har haft  \r\n\r\n forelagt et ret stort antal sager, har der kunnet fastlægges almindelige  \r\n\r\n retningslinier for strafpåstandene i sådanne sager, og jeg skal efter aftale  \r\n\r\n med ministeriet herved meddele, at forelæggelse for landbrugsministeriet  \r\n\r\n fremtidig kun skal ske, når der er tale om særlige tvivlsspørgsmål. </P>  \r\n\r\n<P>Forudsætningen for, at forelæggelse kan undlades, er imidlertid, at der  \r\n\r\n ved rejsning af tiltale i sådanne sager nedlægges strafpåstande, der er i  \r\n\r\n overensstemmelse med den praksis, der har været fulgt ved ministeriets  \r\n\r\n udtalelser i de hidtil forelagte sager. </P>  \r\n\r\n<P>Idet bemærkes, at de gældende bestemmelser for tiden findes optaget i  \r\n\r\n bekendtgørelse nr. 11 af 15. januar 1930 om foranstaltninger til bekæmpelse  \r\n\r\n af mund- og klovesyge som ændret ved bekendtgørelse af 21. december 1951, i  \r\n\r\n tillæg af 8. maj 1931 til førstnævnte bekendtgørelse og i instruks nr. 12 af  \r\n\r\n 15. januar 1930 for veterinærpolitiet ved offentlig behandling af mund- og  \r\n\r\n klovesyge, kan jeg oplyse, at landbrugsministeriet har fulgt følgende  \r\n\r\n retningslinier, og disse skal jeg bede iagttaget i fremtidige sager af den  \r\n\r\n nævnte art: </P>  \r\n\r\n<P CLASS=PUNKT> <B>1.</B> UDGANG FRA SMITTET EJENDOM efter bekendtgørelse nr.  \r\n\r\n 11 af 15. januar 1930 med senere ændringer § 4, stk. 3, litre a, jfr.  \r\n\r\n instruks nr. 12 af 15. januar 1930, § 6, stk. 3: </P>  \r\n\r\n<P>For gårdbrugeren, dennes hustru, fodermesteren og andre tjenestefolk, der  \r\n\r\n har særlig berøring med staldarbejde: Bøder ikke under 300 kr., ved  \r\n\r\n formildende omstændigheder 200 kr. For tjenestefolk iøvrigt: Bøder ikke under  \r\n\r\n 100 kr., under formildende omstændigheder, og når det drejer sig om ganske  \r\n\r\n unge mennesker, 50 kr. </P>  \r\n\r\n<P CLASS=PUNKT> <B>2.</B> UDGANG FRA IKKE SMITTET EJENDOM I LOKALAFSPÆRRING  \r\n\r\n efter bekendtgørelse § 4, stk. 4, litra a og b: Bøder på 75-100 kr. </P>  \r\n\r\n<P CLASS=PUNKT> <B>3.</B> TILSTEDELSE AF ADGANG FOR UVEDKOMMENDE TIL SMITTET  \r\n\r\n EJENDOM efter instruksens § 6, stk. 2; jfr iøvrigt bekendtgørelsen: Bøder fra  \r\n\r\n 200 til 400 kr. </P>  \r\n\r\n<P CLASS=PUNKT> <B>4.</B> KØRSEL MED MÆLK FOR ANDRE AF PERSONER MED OPHOLD PÅ  \r\n\r\n EJENDOM I LOKALAFSPÆRRING efter bekendtgørelsen § 4, stk. 4, litra c: Bøder  \r\n\r\n ikke under 300 kr. </P>  \r\n\r\n<P CLASS=PUNKT> <B>5.</B> JAGT MED HUND PÅ OG FRA SMITTET EJENDOM efter  \r\n\r\n bekendtgørelsens § 4, stk. 6 og 7, evt. § 7, stk. 1: Bøder ikke under 300 kr.  \r\n\r\n</P>  \r\n\r\n<P CLASS=PUNKT> <B>6.</B> DEN FOR OMSTREJFENDE HUNDE I ELLER FRA  \r\n\r\n IAGTTAGELSESDISTRIKTET ANSVARLIGE efter bekendtgørelsen § 7, stk. 1: Bøder på  \r\n\r\n 50 kr. </P>  \r\n\r\n<P CLASS=PUNKT> <B>7.</B> UDKØRSEL AF GØDNING OG RODFRUGTER FRA SMITTET  \r\n\r\n EJENDOM efter instruksens §§ 9 og 10, jfr. bekendtgørelsen: Bøder ikke under  \r\n\r\n 300 kr. </P>  \r\n\r\n<P CLASS=PUNKT> <B>8.</B> TRANSPORT AF FODERSTOFFER SAMMEN MED DYR, DER  \r\n\r\n TRANSPORTERES MED SUNDHEDSPAS ELLER PASSERSEDDEL efter bekendtgørelsens § 5,  \r\n\r\n stk. 2: Bøder ikke under 100 kr . </P>  \r\n\r\n<P CLASS=PUNKT> <B>9.</B> MANGLENDE PLAKAT PÅ KØRETØJER MED DYR FRA  \r\n\r\n AFSPÆRREDE OMRÅDER efter bekendtgørelse § 5, stk. 9: Første overtrædelse kan  \r\n\r\n afgøres med en advarsel. </P>  \r\n\r\n<P CLASS=PUNKT> <B>10.</B> BORTFØRSEL AF KVÆG, FÅR ELLER GEDER FRA ET  \r\n\r\n IAGTTAGELSESDISTRIKT TIL ET MARKED (bortset fra de i bekendtgørelsen § 5a,  \r\n\r\n omhandlede markeder), efter bekendtgørelsen § 5, stk. 1 og 2: Bøder ikke  \r\n\r\n under 500 kr. </P>  \r\n\r\n<P CLASS=PUNKT> <B>11.</B> FORSØMT ANMELDELSE AF UDBRUD AF MUND- OG KLOVESYGE  \r\n\r\n efter lov nr. 156 af 14. april 1920 § 3, jfr. lov nr. 138 af 18. april 1925 §  \r\n\r\n 1: Ved forsætlige overtrædelser bøder ikke under 1000-2000 kr., og ved  \r\n\r\n uagtsomhed bøder ikke under 500 kr. </P>  \r\n\r\n<P CLASS=PUNKT> <B>12.</B> OVERTRÆDELSER AF BESTEMMELSERNE FOR MEJERIER,  \r\n\r\n INDEN FOR HVIS LEVERANDØRKREDS DER FOREKOMMER MUND- OG KLOVESYGE, efter  \r\n\r\n bekendtgørelsens § 9: Bøder ikke under 1000 kr. </P>  \r\n\r\n<P>Det tilføjes, at bødekravene ved særligt formildende omstændigheder vil  \r\n\r\n kunne nedsættes, også udover de foran fremhævede tilfælde; medens der  \r\n\r\n omvendt, når særlig skærpende omstændigheder foreligger, bør kræves højere  \r\n\r\n bøder end foran anført, hvorved opmærksomheden navnlig henledes på, at der  \r\n\r\n ved de foran under punkt 11 og 12 omhandlede overtrædelser vil kunne være  \r\n\r\n tale om meget graverende forhold, der vil kunne begrunde væsentlig større  \r\n\r\n bødekrav end de anførte. </P>  \r\n\r\n<P>Rigsadvokaten, København, den 11. februar 1952. </P>  \r\n\r\n<P>F. Pihl. </P>  \r\n\r\n<P>(Til samtlige politimestre.) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/03/1952"
        },
        {
            "displayName": "Accession",
            "displayValue": "C19520001909"
        },
        {
            "displayName": "Entydig dokumentidentifikation",
            "displayValue": "CM017032"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1952"
        },
        {
            "displayName": "Dato for underskrift",
            "displayValue": "11/02/1952"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}