{
    "id": 35159,
    "title": "Byfornyelse - Opsigelse af lejeaftale ",
    "documentTypeId": "240",
    "isSagsforlobPeriodValid": false,
    "shortName": "KEN nr 4003 af 08/02/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På baggrund af en byfornyelsesbeslutning om udførelse af  \r\n\r\n forbedringsforanstaltninger på en udlejningsejendom blev ejendommens lejere  \r\n\r\n sagt op. Antaget, at opsigelserne var ugyldige u.h.t., at der ikke forelå et  \r\n\r\n udarbejdet projekt, jf. § 19, der nødvendiggjorde opsigelserne </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byfornyelse - Opsigelse af lejeaftale </H1>  \r\n\r\n<P></P>  \r\n\r\n<BR>  \r\n\r\n<P> Redegørelse for sagen: </P>  \r\n\r\n<P>Ved skrivelse af 2. december 1987 har De vedrørende ejendommen Voldgade 3  \r\n\r\n A-B, Skive i medfør af byfornyelseslovens § 36 indbragt opsigelser vedrørende  \r\n\r\n lejemål med lejerne:  Marie Louise Bjerg,  Niels Holger Christensen,  \r\n\r\n  Ingemann Nielsen og Niels Skov. </P>  \r\n\r\n<P>Ved skrivelse af 10. december 1987 er de øvrige parter i sagen, herunder  \r\n\r\n kommunalbestyrelsen, underrettet om sagens indbringelse for  \r\n\r\n byfornyelsesnævnet, og man er samtidigt anmodet om at fremsætte eventuelle  \r\n\r\n ytringer i sagen inden 4 uger, jf. byfornyelseslovens § 80 stk. 3. </P>  \r\n\r\n<P>Ved skrivelse af 3. januar 1988 har Lejernes Landsorganisations Skive  \r\n\r\n afdeling fremkommet med en række bemærkninger til sagen. Der henvises bl.a.  \r\n\r\n til, at det påhviler ejendommens ejer at udarbejde et projekt til udførelse  \r\n\r\n af de foranstaltninger, der er foreskrevet i byfornyelsesbeslutningen for  \r\n\r\n ejendommen, jf. byfornyelseslovens § 19. Projektet skal forelægges lejerne,  \r\n\r\n der har visse indsigelsesmuligheder. </P>  \r\n\r\n<P>Skive byråds plan- og bygningsudvalg har ved skrivelse af 7. januar 1988  \r\n\r\n meddelt, at man finder opsigelserne ugyldige af flere forskellige grunde:  \r\n\r\n</P>  \r\n\r\n<P>&#187;1. Det påhviler ejeren af en ejendom, der skal forbedres som led i  \r\n\r\n en byfornyelse, at udarbejde og forelægge lejerne et projekt for ombygning.  \r\n\r\n Lejerne skal have en frist på mindst 6 uger til at fremkomme med indsigelser  \r\n\r\n imod projektet, idet lejerne i henhold til byfornyelseslovens § 19 har ret  \r\n\r\n til at modsætte sig en del af de arbejder, der kan gennemføres som led i en  \r\n\r\n byfornyelse. </P>  \r\n\r\n<P>Det er kun når lejerne har haft mulighed for at bruge denne vetoret, og  \r\n\r\n projektet er tilpasset disse lejerkrav, at lejemålet kan opsiges, såfremt det  \r\n\r\n viser sig, at de ombygninger der skal gennemføres som led i byfornyelsen,  \r\n\r\n ikke kan gennemføres uden at den enkelte bolig er ubeboelig i mere end 3  \r\n\r\n måneder. </P>  \r\n\r\n<P>Det er kun i tilfælde, hvor et lejemål nødvendigvis skal rømmes som led i  \r\n\r\n afhjælpningen af sundhedsfarlige forhold i henhold til § 19, stk. 5 nr. 2 jf.  \r\n\r\n § 70 - hvilket f.eks. kan være tilfældet når kælderboliger skal rømmes - at  \r\n\r\n opsigelse kan ske, inden projektet er endelig godkendt af kommunen. </P>  \r\n\r\n<P>2. Det er udvalgets opfattelse, at gennemførelse af de  \r\n\r\n byfornyelsesarbejder, der er omfattet af byfornyelsesbeslutningen, ikke  \r\n\r\n medfører, at lejemålene overhovedet kan opsiges, idet der af indvendige  \r\n\r\n arbejder kun er anført, at samtlige boliger skal forsynes med bad og toilet.  \r\n\r\n Da lejlighederne er af en rimelig størrelse, skønner udvalget ikke, at det  \r\n\r\n vil være nødvendigt at rømme boligerne for at gennemføre disse  \r\n\r\n foranstaltninger. Bliver boligerne endelig ubeboelige er der ikke tvivl om,  \r\n\r\n at etablering af toilet/bad kan ske indenfor 3 måneder, hvorefter der kan  \r\n\r\n kræves, at Skive Kommune foretager en midlertidig genhusning. </P>  \r\n\r\n<P>3. Uagtet Kjellerup Ejendomsadministration ApS opsigelser er sket under  \r\n\r\n henvisning til byfornyelseslovens § 36, er det anført, at opsigelserne er  \r\n\r\n nødvendiggjort af en række arbejder, der ikke er omfattet af  \r\n\r\n byfornyelsesbeslutningen, herunder udskiftning af køkkener. Også under  \r\n\r\n henvisning hertil mener udvalget, at opsigelserne er ugyldige. Opsigelse på  \r\n\r\n grund af, at andre arbejder skal gennemføres må under alle omstændigheder ske  \r\n\r\n under henvisning til lejelovens § 83, og spørgsmål og sådanne opsigelsers  \r\n\r\n gyldighed henhører under boligretten.&#171; </P>  \r\n\r\n<P> Byfornyelsesnævents afgørelse: </P>  \r\n\r\n<P>Byfornyelsesnævnet finder ikke at kunne godkende de 4 i sagen omhandlede  \r\n\r\n opsigelser, da der ikke foreligger et udarbejdet projekt, jf.  \r\n\r\n byfornyelseslovens § 19, der nødvendiggør opsigelserne. </P>  \r\n\r\n<P> Klagevejledning: </P>  \r\n\r\n<P>Denne afgørelse kan af parterne, herunder kommunalbestyrelsen, indbringes  \r\n\r\n for Boligretten efter reglerne i lov om leje. Indbringelse må ske senest 4  \r\n\r\n uger efter, at underretning om nævnets afgørelse er meddelt parterne. </P>  \r\n\r\n<P>Med venlig hilsen </P>  \r\n\r\n<P>Henning Christensen </P>  \r\n\r\n<P>Formand for byfornyelsesnævnet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19880400325"
        },
        {
            "displayName": "Entydig dokumentidentifikation",
            "displayValue": "CA003094"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4003"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/02/1988"
        },
        {
            "displayName": "Administrerende myndighed",
            "displayValue": "Byfornyelsesnævnet for Viborg Amt"
        },
        {
            "displayName": "Ressortministeriets journalnummer",
            "displayValue": "8-70-81-779-2-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}