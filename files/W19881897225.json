{
    "id": 37276,
    "title": "Maskeret udlodning - konvertible obligationer. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18972 af 13/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved en bindende forhåndsbesked blev fastslået, at avancen - anslået  \r\n\r\n til ca. 6,4 mio. kr. - for hovedaktionæren var maskeret udbytte ved et  \r\n\r\n arrangement, hvor selskabet udbød nom. 2 mio. kr. i konvertible obligationer,  \r\n\r\n hvor hovedaktionæren skulle have fortegningsret til nom. 1.998.000 kr. til  \r\n\r\n kurs 100. Landsskatteretten stadfæstede forhåndsbeskeden, idet der bl.a. var  \r\n\r\n tale om meget gunstige bestemmelser om forrentning og indløsning af  \r\n\r\n obligationerne, således at arrangementet var uden forretningsmæssig  \r\n\r\n begrundelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Maskeret udlodning - konvertible obligationer.  \r\n\r\n (* 1) </H1>  \r\n\r\n<P></P>  \r\n\r\n<P>A klagede over den af Ligningsrådet afgivne bindende forhåndsbesked,  \r\n\r\n hvorefter avance indvundet ved salg af tegningsretten til konvertible  \r\n\r\n obligationer i et af hende domineret aktieselskab, B Holding A/S, ville blive  \r\n\r\n beskattet som maskeret udlodning fra selskabet. </P>  \r\n\r\n<P>Det var oplyst, at klageren var hovedaktionær i det nævnte aktieselskab.  \r\n\r\n Selskabet påtænkte at udbyde nominelt 2 mio. kr. konvertible obligationer,  \r\n\r\n hvortil klageren havde fortegningsret til nominelt 1.998.000 kr. til en  \r\n\r\n tegningskurs på 100. </P>  \r\n\r\n<P>De konvertible obligationer kunne efter tre år enten forlanges indfriet  \r\n\r\n til kurs 500 eller konverteres til nominelt 1 mio. kr. C-aktier med reduceret  \r\n\r\n stemmeret. Obligationerne skulle forrentes med halvt udbytte, dog minimum 50%  \r\n\r\n af den gennemsnitlige udbytteprocent de seneste tre år forud for optagelsen  \r\n\r\n af lånet. Denne forventedes at blive 25%, idet der de seneste år var udbetalt  \r\n\r\n et udbytte på 50%. </P>  \r\n\r\n<P>Det var oplyst, at selskabets aktiekapital, hvoraf klageren ejede  \r\n\r\n hovedparten, var opdelt i nominelt 2 mio. kr. A-aktier med en stemme pr. 1000  \r\n\r\n kr. og nominelt 4 mio. kr. B-aktier, der i almindelighed var uden stemmeret,  \r\n\r\n men som i visse situationer havde en stemme pr. 1.000 kr. I forbindelse med  \r\n\r\n optagelsen af det konvertible lån skulle stemmeretten ændres, således at  \r\n\r\n A-aktierne ville få 10 stemmer pr. 50 kr., B-aktierne skulle i almindelighed  \r\n\r\n ikke have stemmeret, men i visse situationer 10 stemmer pr. 50 kr. De  \r\n\r\n C-aktier, der fremkom ved en eventuel konvertering af obligationer til  \r\n\r\n aktier, skulle have en stemme pr. 50 kr. </P>  \r\n\r\n<P>Om aktieselskabet var det endvidere oplyst, at skattekursen på selskabets  \r\n\r\n aktier pr. 1. januar 1988 var 865. Pr. 31. januar 1987 udgjorde selskabets  \r\n\r\n regnskabsmæssige egenkapital ca. 57,9 mio. kr. og dets aktiver i alt ca. 62,8  \r\n\r\n mio. kr. Heraf var ca. 54,4 mio. kr. i værdipapirer, ca. 1,8 mio. kr. i  \r\n\r\n likvider, ca. 2,6 mio. kr. i øvrige omsætningsaktiver og ca. 4 mio. kr. i  \r\n\r\n anlægsaktiver, væsentligst et aktionærlan til klageren. </P>  \r\n\r\n<P>Klageren havde ejet sine aktier i selskabet i mere end 10 år. </P>  \r\n\r\n<P>Tegningsretten ville blive udbudt i frit salg og ville ikke blive  \r\n\r\n overdraget til nærtstående. Salget forventedes at indbringe klageren ca. 6,4  \r\n\r\n mio. kr. </P>  \r\n\r\n<P>Det fulgte således af de foreliggende oplysninger, at selskabet - mod at  \r\n\r\n få stillet 2 mio. kr. til rådighed i tre år - dels skulle forrente dette  \r\n\r\n beløb med i alt ca. 1,5 mio. kr. og dels ville være forpligtet til at indløse  \r\n\r\n lånet med op til 10 mio. kr. </P>  \r\n\r\n<P>Klagerens revisor gjorde gældende, at avance opnået ved salg af  \r\n\r\n tegningsretter, herunder også til konvertible obligationer, i skattemæssig  \r\n\r\n henseende var omfattet af aktieavancebeskatningsloven. Der var derfor ikke  \r\n\r\n hjemmel til at henføre avancen til almindelig indkomstbeskatning som maskeret  \r\n\r\n udlodning. Til støtte herfor anførte revisoren, at der var tale om en helt  \r\n\r\n sædvanlig disposition, der ikke havde mindre erhvervsmæssig begrundelse end  \r\n\r\n f.eks. udstedelse af fondsaktier. Endvidere anførte revisoren, at et selskabs  \r\n\r\n dispositioner til fordel for dets aktionærer dels var dets formål og dels pr.  \r\n\r\n definition altid ville være til fordel for selskabet selv. </P>  \r\n\r\n<P>Landsskatteretten fandt imidlertid at måtte være enig med Ligningsrådet i,  \r\n\r\n at de forpligtelser, aktieselskabet skulle påtage sig i forbindelse med det  \r\n\r\n påtænkte arrangement med hensyn til tegning af de konvertible obligationer  \r\n\r\n dels til en fikseret lav kurs og dels med hensyn til forrentning og  \r\n\r\n indløsning, måtte anses for ganske usædvanlige og uden forretningsmæssig  \r\n\r\n begrundelse. </P>  \r\n\r\n<P>Retten var derfor enig med Ligningsrådet i, at formålet med de beskrevne  \r\n\r\n dispositioner måtte anses for at være at tilføre klageren midler, der  \r\n\r\n hidrørte fra det af hende dominerede aktieselskab. Retten var derfor enig i,  \r\n\r\n at klageren ved det påtænkte arrangement måtte anses for at modtage en  \r\n\r\n maskeret udlodning fra dette selskab, svarende til handelsværdien af  \r\n\r\n tegningsretten til de omhandlede konvertible obligationer. </P>  \r\n\r\n<P>Den påklagede bindende forhåndsbesked blev herefter stadfæstet. </P>  \r\n\r\n<P>LV 1987, K 2.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 3, side 238 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881897225"
        },
        {
            "displayName": "Entydig dokumentidentifikation",
            "displayValue": "CA005211"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18972"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/12/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-1-628"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}