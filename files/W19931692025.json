{
    "id": 32277,
    "title": "Tv-reklame - god markedsføringsskik/vildledende reklame ",
    "documentTypeId": "240",
    "isSagsforlobPeriodValid": false,
    "shortName": "KEN nr 16920 af 18/10/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for et vaskepulver, som havde ændret formel, blev ikke  \r\n\r\n betragtet som vildledende. Nævnet bemærkede i forbindelse med afgørelsen, at  \r\n\r\n en producent ikke er forpligtet til at bibeholde en bestemt kvalitet.  \r\n\r\n Væsentlige ændringer af forringende art bør dog ikke finde sted, uden at der  \r\n\r\n fra producentens side gøres opmærksom herpå. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - god markedsføringsskik/vildledende  \r\n\r\n reklame </H1>  \r\n\r\n<P></P>  \r\n\r\n<BR>  \r\n\r\n<P>I brev af 11. august 1993 til Forbrugerombudsmanden har De klaget over en  \r\n\r\n reklame for Dynamo 3 vist i TV 2. Da klager over reklamer i TV behandles af  \r\n\r\n Radio- og TV-Reklamenævnet, er Deres brev oversendt hertil. Det fremgår af  \r\n\r\n klagen, at man i henhold til reklamen kunne købe 3 pakker Dynamo 3 med en  \r\n\r\n rabat på 23 kr. Pakkerne blev vist på skærmen, blå med store røde bogstaver,  \r\n\r\n Dynamo 3. De mente, at reklamen viste det vaskepulver, som De havde brugt i  \r\n\r\n flere år. Da De havde åbnet en af pakkerne, svarede det indkøbte vaskepulver  \r\n\r\n ikke til det vaskepulver, som De plejede at bruge. De bemærkede nu, at  \r\n\r\n teksten &#187;naturligt blødt&#171; var fjernet, og ved en gennemlæsning af  \r\n\r\n varefakta viste det sig, at vaskemidlet var forskelligt fra det  \r\n\r\n &#187;gamle&#171; Dynamo 3. Efter Deres mening kan man ikke kalde et  \r\n\r\n vaskemiddel ved samme navn, når indholdet er totalt ændret. TV2 Reklame A/S  \r\n\r\n og annoncøren er blevet anmodet om en udtalelse i sagen. TV2 Reklame A/S  \r\n\r\n anfører, at man godkendte reklameindslaget uden bemærkninger, idet det  \r\n\r\n opfyldte kravene i bekendtgørelse om reklamer og sponsorering i radio og tv.  \r\n\r\n TV2 Reklame A/S anfører endvidere, at man ikke har nogen praktisk mulighed  \r\n\r\n for i vurderingen af et reklameindslag at sikre, at produktet evt. har ændret  \r\n\r\n karakter. Annoncøren anfører, at forbrugeren ikke har købt en gammel model af  \r\n\r\n Dynamo 3, men den nyeste model. Den emballage, som vises i reklamen er den  \r\n\r\n nye Dynamo 3 emballage, hvor vaskepulveret er af en ny formel, hvor der ikke  \r\n\r\n længere er indbygget skyllemiddel. Som følge heraf er der sket den nødvendige  \r\n\r\n revision af emballagens tekst, og teksten &#187;naturligt blødt&#171; på  \r\n\r\n forsiden samt tekster andetsteds om tilsætning af blødgøringsmidler, er helt  \r\n\r\n fjernet. Radio- og TV-Reklamenævnet har behandlet klagen over den pågældende  \r\n\r\n reklame og truffet følgende afgørelse: Anvendelsen af et  \r\n\r\n forretningskendetegn, f.eks. et varemærke, et navn eller en bestemt  \r\n\r\n emballage, indebærer ikke, at producenten er forpligtet til at bibeholde en  \r\n\r\n bestemt kvalitet. Det er dog Nævnets opfattelse, at væsentlige ændringer af  \r\n\r\n forringende art ikke bør finde sted, uden at der fra producentens side gøres  \r\n\r\n opmærksom herpå. Nævnet finder ikke, at produktet i reklamen har undergået  \r\n\r\n væsentlige ændringer af forringende art. Dette betyder, at der ikke er tale  \r\n\r\n om en vildledende reklame, som er strid med markedsføringsloven og  \r\n\r\n bekendtgørelse om reklamer og sponsorering i radio og tv. Nævnets afgørelse  \r\n\r\n er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19931692025"
        },
        {
            "displayName": "Entydig dokumentidentifikation",
            "displayValue": "CA000188"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16920"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "18/10/1993"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "92:9/9999-1-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}