{
    "id": 41319,
    "title": "Sambeskatning * Samme regnskabsår - betingelse 1.1 * Et moderselskabs erhvervelse af et skuffeselskab * Samtidig afslutning af regnskabsår * Helejerskab af datterselskab i såvel hele moderselskabets som datterselskabets indkomstår ",
    "documentTypeId": "230",
    "isSagsforlobPeriodValid": false,
    "shortName": "AFG nr 18590 af 24/03/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et nystiftet moderselskab, M A/S, købte et skuffeselskab, D A/S, (som  \r\n\r\n havde været uden erhvervsaktivitet). M A/S lagde en forretning ind i D A/S ni  \r\n\r\n dage før datterselskabets første regnskabsafslutning og ønskede nu  \r\n\r\n sambeskatning for en periode, der dækkede M A/S's første regnskabsår på 17  \r\n\r\n måneder og D A/S's andet regnskabsår på tolv måneder, idet begge selskabers  \r\n\r\n aktuelle regnskabsår sluttede samtidigt den 30/6 1996. Ligningsrådet imødekom  \r\n\r\n anmodningen om sambeskatning for indkomståret 1996, da D var uden aktivitet,  \r\n\r\n bortset fra forrentning af indskudskapitalen, fra dets stiftelse og frem til  \r\n\r\n M A/S's køb af D A/S, jf. sambeskatningsbetingelse 1.1, 3. pkt., jfr. 2. pkt.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sambeskatning * Samme regnskabsår - betingelse  \r\n\r\n 1.1 * Et moderselskabs erhvervelse af et skuffeselskab * Samtidig afslutning  \r\n\r\n af regnskabsår * Helejerskab af datterselskab i såvel hele moderselskabets  \r\n\r\n som datterselskabets indkomstår </H1>  \r\n\r\n<P></P>  \r\n\r\n<P>F erhvervede personligt hele aktiekapitalen i selskabet M A/S den 22/5  \r\n\r\n 1995. Den 21/6 1995 erhvervede M A/S hele aktiekapitalen i D A/S. Selskabet D  \r\n\r\n A/S var stiftet af et advokatfirma som et skuffeselskab med regnskabsår 1/7 -  \r\n\r\n 30/6 med første regnskabsår 24/10 1994 - 30/6 1995. Erhvervelsen af selskabet  \r\n\r\n fandt sted i forbindelse med køb af en forretning, hvorfor der var aktivitet  \r\n\r\n i selskabet i ni dage fra købet den 21/6 til regnskabsafslutningen den 30/6  \r\n\r\n 1995. </P>  \r\n\r\n<P>Selskabet M A/S havde regnskabsår 1/7 - 30/6 med første regnskabsperiode  \r\n\r\n 1/2 1995 - 30/6 1996. </P>  \r\n\r\n<P>I forbindelse med indsendelse af selvangivelserne for indkomståret 1996  \r\n\r\n anmodede M A/S om at blive sambeskattet med det nyerhvervede datterselskab D  \r\n\r\n A/S. </P>  \r\n\r\n<P>Den kommunale skatteforvaltning kunne ikke imødekomme anmodningen om  \r\n\r\n sambeskatning med den begrundelse, at M A/S ikke havde ejet aktiekapitalen i  \r\n\r\n D A/S i hele M A/S's indkomstår 1996 (perioden 1/2 1995 - 30/6 1996). </P>  \r\n\r\n<P>Told- og Skatteregionen bemærkede, at sambeskatning kan opnås, når  \r\n\r\n selskabernes regnskabsår slutter samtidigt, og såfremt moderselskabet i det  \r\n\r\n indkomstår, hvori der ønskes sambeskatning, har erhvervet aktierne i et  \r\n\r\n selskab, som har været uden aktivitet fra dets stiftelse bortset fra fra  \r\n\r\n forrentning af egenkapitalen. </P>  \r\n\r\n<P>Told- og Skatteregionen fandt ikke i dette tilfælde, at betingelsen om, at  \r\n\r\n der i datterselskabets eventuelle forudgående indkomstår, her 24/10 1994 -  \r\n\r\n 30/6 1995, ikke må have været aktivitet, udover forrentning af egenkapitalen,  \r\n\r\n var opfyldt. Regionen henså til, at datterselskabet efter det oplyste i sit  \r\n\r\n første regnskabsår 24/10 1994 - 30/6 1995 har haft egentlig erhvervsmæssig  \r\n\r\n drift i 9 dage fra 21/6 1995 - 30/6 1995. </P>  \r\n\r\n<P>Revisor påklagede på selskabets vegne afgørelsen og anførte, at M A/S  \r\n\r\n opfyldte kravene til sambeskatning, idet selskaberne havde samme regnskabsår  \r\n\r\n 1.7 - 30.6 og moderselskabet erhvervede aktierne i datterselskabet, før der  \r\n\r\n var driftsaktivitet i selskabet. </P>  \r\n\r\n<P>Revisor henviste til, at den kommunale skatteforvaltning anførte i  \r\n\r\n afgørelsen, at sambeskatningen for indkomståret 1996 ville kunne godkendes,  \r\n\r\n såfremt M A/S afsluttede årsregnskabet pr. 30. juni 1995. </P>  \r\n\r\n<P>Revisor henviste desuden til, at det var et faktum, at M A/S erhvervede  \r\n\r\n aktierne i A/S 21/6 1995, og at datterselskabet fra stiftelsen til  \r\n\r\n erhvervelsesdagen var uden drift, når bortses fra forrentning af  \r\n\r\n indskudskapitalen. </P>  \r\n\r\n<P>Det var ligeledes et faktum, at M A/S ejede aktierne i D A/S i dettes  \r\n\r\n regnskabsperiode 1/7 1995 - 30/7 1996. </P>  \r\n\r\n<P>Ligningsrådet gav tilladelse til sambeskatning, da D A/S var uden  \r\n\r\n aktivitet (bortset fra forrentning af indskudskapitalen) fra dets stiftelse  \r\n\r\n og frem til M A/S's køb af D A/S, jfr. sambeskatningsbetingelse 1.1, 3. pkt.,  \r\n\r\n jfr. 2. pkt. </P>  \r\n\r\n<P>Ligningsrådet anførte, at der ikke kan indfortolkes et krav om, at  \r\n\r\n datterselskabet skal være uden aktivitet (bortset fra forrentning af  \r\n\r\n indskudskapitalen) frem til sambeskatningens påbegyndelse, når blot  \r\n\r\n datterselskabet var uden aktivitet mv. frem til moderselskabets erhvervelse  \r\n\r\n af datterselskabskapitalen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/1998"
        },
        {
            "displayName": "Accession",
            "displayValue": "X19981859001"
        },
        {
            "displayName": "Entydig dokumentidentifikation",
            "displayValue": "CA009290"
        },
        {
            "displayName": "Dato for indlæggelse",
            "displayValue": "29/05/1998"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18590"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "24/03/1998"
        },
        {
            "displayName": "Ressortministeriets journalnummer",
            "displayValue": "99/97-4312-00101"
        },
        {
            "displayName": "Stikord",
            "displayValue": "SAMBESKATNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}