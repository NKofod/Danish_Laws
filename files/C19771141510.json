{
    "id": 58908,
    "title": "Cirkulærskrivelse om forkyndelse af udvisninger m.v.(* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11415 af 03/10/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om forkyndelse af udvisninger  \r\n\r\n m.v.(* 1) </H1>  \r\n\r\n<P></P>  \r\n\r\n<BR>  \r\n\r\n<P>Efter forhandling med justitsministeriet og rigspolitichefen, Tilsynet med  \r\n\r\n Udlændinge, gennemføres herved en ordning, hvorefter beslutninger om  \r\n\r\n udvisning fremtidig sendes til anstalterne med henblik på forkyndelse. </P>  \r\n\r\n<P>Blanketsæt om udvisning sendes i udfyldt, men udateret stand fra Tilsynet  \r\n\r\n med Udlændinge til vedkommende anstalt. </P>  \r\n\r\n<P>Blanketsættet består af en udvisningsbeslutning, affattet på dansk, med  \r\n\r\n tilhørende genparter. Hvis udlændingen ikke forstår dansk, vil der tillige  \r\n\r\n blive sendt genparter på det sprog, som udlændingen formodes bedst at forstå.  \r\n\r\n</P>  \r\n\r\n<P>Ved forkyndelsen skal foruden den person, der foretager forkyndelsen, være  \r\n\r\n et vidne til stede. Hvis tolk benyttes, kan denne indtræde som vidne. </P>  \r\n\r\n<P>Tolkebistand til forkyndelse er normalt unødvendig. Såfremt det skønnes  \r\n\r\n påkrævet at benytte tolk, bør en sådan rekvireres. Henvendelse rettes til det  \r\n\r\n lokale politi, for det storkøbenhavnske område dog til Tilsynet med  \r\n\r\n Udlændinge, telefon: (01) 14 14 48, lokal 2872 eller 2873. </P>  \r\n\r\n<P>Man bør sikre sig, at den udviste gennemlæser blanketten og forstår  \r\n\r\n betydningen af udvisningen. </P>  \r\n\r\n<P>Udlændingen bør gøres bekendt med adgangen til at indbringe afgørelsen for  \r\n\r\n justitsministeriet, og det skal ved afkrydsning på blanketten anføres,  \r\n\r\n hvorvidt han frafalder påklage, ønsker påklage eller ønsker betænkningstid  \r\n\r\n med hensyn til påklage. Såfremt den udviste ønsker at påklage afgørelsen,  \r\n\r\n bedes han spurgt om begrundelsen herfor, og hans eventuelle ankegrunde  \r\n\r\n anføres. </P>  \r\n\r\n<P>Såfremt den udviste udtrykker ønske om at blive udsendt til andre lande  \r\n\r\n end hjemlandet, skal de pågældende lande anføres i rubrikken  \r\n\r\n &#187;lande&#171;. </P>  \r\n\r\n<P>Udvisningsblanketten og genparter dateres, hvorefter de underskrives af  \r\n\r\n udlændingen, den person, der foretager forkyndelsen, og af vidnet. </P>  \r\n\r\n<P>Hvis udlændingen nægter at underskrive blanketten, anføres dette samt  \r\n\r\n begrundelsen herfor. </P>  \r\n\r\n<P>En genpart af udvisningsblanketten udleveres til udlændingen. En genpart  \r\n\r\n forbliver i anstalten. Det orginale førsteeksemplar af udvisningsblanketten  \r\n\r\n samt de øvrige genparter tilbagesendes til Tilsynet med Udlændinge, Anker  \r\n\r\n Heegaardsgade 5, 1572 København V. straks efter, at forkyndelse har fundet  \r\n\r\n sted. </P>  \r\n\r\n<P>Afgørelse af spørgsmålet om udvisning vil normalt foreligge 1-2 måneder  \r\n\r\n efter afsigelse af endelig dom. Det bemærkes, at Tilsynet med Udlændinge ikke  \r\n\r\n giver meddelelse i tilfælde, hvor der træffes afgørelse om, at en udlænding  \r\n\r\n ikke skal udvises. Oplysning herom kan fås ved telefonisk henvendelse til  \r\n\r\n Tilsynet med Udlændinge, telefon (01) 14 14 48, lokal 2872 eller 2873. </P>  \r\n\r\n<P>E.B. </P>  \r\n\r\n<P>J. Waagensen </P>  \r\n\r\n<P>(Til kriminalforsorgens anstalter) </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (C-4-4)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19771141510"
        },
        {
            "displayName": "Entydig dokumentidentifikation",
            "displayValue": "CM017857"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11415"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "03/10/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 992-2-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}