{
    "id": 84575,
    "title": "At-anvisning nr. 2.2.3.1, december 1996, erstatter august 1996 Supplerende sikkerhedsforanstaltninger ved elevatorer (stoldøre m.v.) ",
    "documentTypeId": "560",
    "isSagsforlobPeriodValid": false,
    "shortName": "ANV nr 3683 af 01/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 2.2.3.1, december 1996,  \r\n\r\n erstatter august 1996 Supplerende sikkerhedsforanstaltninger ved elevatorer  \r\n\r\n (stoldøre m.v.) </H1>  \r\n\r\n<P></P>  \r\n\r\n<BR>  \r\n\r\n<P> <B>Supplerende sikkerhedsforanstaltninger ved elevatorer (stoldøre m.v.)  \r\n\r\n</B></P>  \r\n\r\n<P>Indledning </P>  \r\n\r\n<P>Denne anvisning knytter sig til Arbejdsministeriets bekendtgørelse nr. 85  \r\n\r\n af 19. februar 1996 om ændring af bekendtgørelse om supplerende regler om  \r\n\r\n indretning af elvatorer m.v. (stoldøre m.v.). </P>  \r\n\r\n<P>Bekendtgørelsen indeholder krav om faktisk forrigling af etagedøres  \r\n\r\n sikkerhedslåse og krav om, at forriglingen skal være foretaget, inden  \r\n\r\n elevatorstolen forlader etagen. Bekendtgørelsen indeholder endvidere krav om  \r\n\r\n sikring af elevatorstolens adgangsåbninger ved anvendelse af stoldøre eller  \r\n\r\n lignende for elevatorer opstillet før den 29. juni 1995. For elevatorer  \r\n\r\n indrettet med skakt af glas gælder kravet om sikring af elevatorstolens  \r\n\r\n adgangsåbninger ligeledes for elevatorer opstillet efter den 29. juni 1995.  \r\n\r\n Endelig indeholder bekendtgørelsen krav om etablering af kommunikationsmidler  \r\n\r\n i alle elevatorer opstillet før den 29. juni 1995 og krav til udformningen af  \r\n\r\n sådant kommunikationsmiddel. </P>  \r\n\r\n<P>Anvisningen giver nærmere retningslinier for, hvorledes de nævnte krav i  \r\n\r\n almindelighed kan opfyldes for elevatorer. </P>  \r\n\r\n<P>Arbejdstilsynet kræver, at elevatorer er indrettet i overensstemmelse med  \r\n\r\n anvisningen eller på anden lige så forsvarlig måde. I særlige tilfælde, hvor  \r\n\r\n de konkrete omstændigheder gør det nødvendigt, kan Arbejdstilsynet dog stille  \r\n\r\n yderligere krav. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>Denne anvisning gælder for elevatorer, der er bestemt til person- og/eller  \r\n\r\n godstransport. </P>  \r\n\r\n<P>Anvisningen gælder ikke for paternosterelevatorer og godselevatorer, der  \r\n\r\n kun anvendes til transport af gods, og hvor skaktadgangsåbningen ikke er  \r\n\r\n højere end 1 m, samtidig med at åbningens nederste kant er mindst 0,75 m over  \r\n\r\n gulvhøjde. </P>  \r\n\r\n<P>Elevatorer, som er dødmandsknapbetjent, er ikke omfattet af afsnit 3 om  \r\n\r\n sikring af elevatorstolens adgangsåbninger, såfremt hastigheden ikke  \r\n\r\n overstiger 0,15 m/sek. </P>  \r\n\r\n<P>Godselevatorer er ikke omfattet af afsnittene 3 og 4. </P>  \r\n\r\n<P CLASS=PUNKT> <B>2.</B> Aflåsning af etagedøre (forrigling) </P>  \r\n\r\n<P>2.1 Funktionskrav </P>  \r\n\r\n<P>2.1.1 Den faktiske forrigling skal være foretaget, inden stolen forlader  \r\n\r\n etagen. Dette indebærer, at det skal overvåges, at låseriglen rent faktisk er  \r\n\r\n i korrekt indgreb med dørbladets låseblik, inden stolen sætter sig i  \r\n\r\n bevægelse. </P>  \r\n\r\n<P> <B>2.2 Indretningskrav </B></P>  \r\n\r\n<P>2.2.1 Det skal ved hjælp af en elektrisk sikkerhedskontakt i fast  \r\n\r\n forbindelse med riglen overvåges, at låseriglen har bevæget sig ud af låsen.  \r\n\r\n Der skal endvidere foretages en overvågning af, om låseriglen derved er gået  \r\n\r\n i faktisk indgreb med dørbladets låseblik. </P>  \r\n\r\n<P>Overvågningen af den faktiske forrigling (fejllukkesikringen) kan være en  \r\n\r\n selvstændig enhed i låsen med egen elektronisk kontakt, eller den kan være  \r\n\r\n mekanisk koblet til låseriglen og dermed via rigelkontakten elektrisk koblet  \r\n\r\n til elevatorens sikkerhedskreds. </P>  \r\n\r\n<P> <B>2.2.2</B> Kravet om faktisk forrigling vil normalt medføre, at der  \r\n\r\n skal etableres enten centralforrigling eller bevægelig låsebane på stolen.  \r\n\r\n</P>  \r\n\r\n<P> <B>2.2.3</B> Dørlåse skal mindst være udført i overensstemmelse med  \r\n\r\n kravene i DS/EN 81-1. Krav til elektrisk sikkerhedsudstyr m.v. er anført i  \r\n\r\n standardens afsnit 13 og 14. </P>  \r\n\r\n<P> <B>2.2.4</B> Fejllukkesikringen kan bl.a. indrettes ud fra følgende  \r\n\r\n forskellige principper: </P>  \r\n\r\n<UL CLASS=PLAIN-LIST>  \r\n\r\n<LI>1) En magnet i dørbladet skal påvirke en magnet i låsen, for at riglen  \r\n\r\n kan komme helt ud af låsen, og rigelkontakten derved blive sluttet. </LI>  \r\n\r\n<LI>2) I de såkaldte Oslolåse skal riglen et ganske bestemt stykke ud af  \r\n\r\n låsen - bestemt af fast anslag i låseblikket - for at rigelkontakten bliver  \r\n\r\n sluttet. </LI>  \r\n\r\n<LI>3) En cylindrisk dorn i riglen skal påvirkes af en tilsvarende tap i  \r\n\r\n låseblikket, for at rigelkontakten bliver sluttet. </LI>  \r\n\r\n</UL>  \r\n\r\n<P>Såfremt eksisterende låse kan ombygges, således at de opfylder kravet om  \r\n\r\n faktisk forrigling, vil dette ligeledes være en acceptabel løsning. </P>  \r\n\r\n<P> <B>2.2.5</B> Ved indkøring til etagen kan det tillades, at  \r\n\r\n rigelkontakt(er) og dørkontakt overkobles, når stolen befinder sig i den  \r\n\r\n foreskrevne døroplukkezone, således at døråbning kan påbegyndes, inden stolen  \r\n\r\n er standset ved etagen. Overkoblingskontakten skal tvangsbrydes, inden stolen  \r\n\r\n forlader etagen. </P>  \r\n\r\n<P> <B>2.2.6</B> Medfører ovenstående, at der mellem stolens underside og  \r\n\r\n etagegulvet opstår en åbning, skal denne åbning afdækkes ved hjælp af en  \r\n\r\n skørtplade under elevatorstolen. </P>  \r\n\r\n<P> <B>2.3 Undtagelser </B></P>  \r\n\r\n<P>2.3.1 For elevatorer med to ladesteder og en løftehøjde på ikke over 3 m  \r\n\r\n kan det tillades, at etagedørenes rigelkontakter overkobles i en dørzone på  \r\n\r\n op til 100 mm fra ladestedet, og at stolen således kan forlade etagen, inden  \r\n\r\n forriglingen er etableret. Det skal dog sikres, at elevatoren standser, hvis  \r\n\r\n rigelkontakten ikke er sluttet, når dørzonen forlades. </P>  \r\n\r\n<P>Overkoblingen af etagedørenes rigelkontakter i dørzonen må kun foretages  \r\n\r\n med en sikkerhedsafbryder, som tvangsbrydes, inden stolen forlader dørzonen.  \r\n\r\n</P>  \r\n\r\n<P CLASS=PUNKT> <B>3.</B> Beskyttelsesanordninger mod klemning mellem  \r\n\r\n stoladgangsåbninger og skaktvæk </P>  \r\n\r\n<P>3.1 Stoldøre </P>  \r\n\r\n<P>3.1.1 Skal anvendes på alle elevatorer, hvor hastigheden er større end 0,7  \r\n\r\n m/sek., samt på elevatorer, hvor standsningslængden er større end 0,15 m, jf.  \r\n\r\n pkt. 3.9. </P>  \r\n\r\n<P> <B>3.1.2</B> Undtaget herfra er fx elevatorer, som anvendes af  \r\n\r\n kørestolsbrugere, som er bosiddende i eller har deres daglige gang i den  \r\n\r\n pågældende bygning, og som ved monteringen af stoldøre ikke længere kan  \r\n\r\n anvendes (dvs. at den fri indgangsåbning derved bliver mindre end 0,8 m bred,  \r\n\r\n og/eller den indvendige stollængde bliver mindre end 1,1 m). I disse tilfælde  \r\n\r\n kan elevatorstolens åbning forsynes med et fotocellearrangement, såfremt  \r\n\r\n elevatorens hastighed er mindre end eller lig med 1 m/sek., samtidig med at  \r\n\r\n standsningslængden ikke overstiger 0,3 m, og skaktens dørsider ikke er udført  \r\n\r\n helt eller delvist af glas. </P>  \r\n\r\n<P> <B>3.1.3.</B> Undtaget er endvidere person- og persongodselevatorer, som  \r\n\r\n er opstillet på specielle steder, hvor børn under 15 år ikke har adgang, fx i  \r\n\r\n siloer, skorstene og antennemaster. Det skal samtidig være forbundet med  \r\n\r\n væsentlige bygningsmæssige ændringer af elevatorskaktens dimensioner at  \r\n\r\n forsyne elevatorstolen med døre, der ikke formindsker stolens frie længdemål  \r\n\r\n eller det frie breddemål med mere end 50 mm. </P>  \r\n\r\n<P>I disse tilfælde kan der i stedet for stoldøre anvendes  \r\n\r\n fotocellearrangement, hvis elevatorens hastighed ikke overstiger 1,0 m/sek.,  \r\n\r\n og standsningslængden ikke overstiger 0,3 m. </P>  \r\n\r\n<P>Disse elevatorer skal da indrettes således, at de kun kan anvendes ved  \r\n\r\n brug af nøgle til aflåselig betjeningsanordning. Personer, som anvender  \r\n\r\n elevatorerne, skal være instrueret i, hvorledes klemningsfare undgås og om  \r\n\r\n sikker brug af elevatoren i øvrigt. </P>  \r\n\r\n<P>Det skal bemærkes, at elevatorer, der allerede er forsynet med stoldøre,  \r\n\r\n ikke kan fritages for kravet om stoldøre, selv om de opfylder ovenstående  \r\n\r\n betingelser. </P>  \r\n\r\n<P> <B>3.2 Fotocellearrangement </B></P>  \r\n\r\n<P>3.2.1 Fotocellearrangement kan anvendes i stedet for stoldøre på alle  \r\n\r\n elevatorer, hvor hastigheden er mindre end eller lig med 0,7 m/sek., og  \r\n\r\n standsningslængden samtidig er mindre end eller lig med 0,15 m. </P>  \r\n\r\n<P> <B>3.2.2</B> Ved anvendelse af fotocellearrangement må den frie bredde af  \r\n\r\n skaktdørenes rektangulære observationsruder ikke være større end 60 mm, og  \r\n\r\n diameteren af runde observationsruder må ikke være større end 150 mm. Døre  \r\n\r\n med større glasfelter, fx glasdøre med ramme, skal have et glasfelt på mindst  \r\n\r\n 400 x 400 mm. </P>  \r\n\r\n<P> <B>3.2.3</B> I de tilfælde, hvor standsningslængden for en hydraulisk  \r\n\r\n person-godselevator under nedadkørsel overstiger 0,15 m, men ikke er større  \r\n\r\n end eller lig med 0,3 m, kan det på følgende betingelser accepteres, at  \r\n\r\n sikring af adgangsåbningen foretages ved hjælp af et fotocellesystem: </P>  \r\n\r\n<P>- Standsningslængden kan ikke reduceres, uden at det går ud over  \r\n\r\n kørselskomforten eller standsningsnøjagtigheden ved indkørsel til etagerne.  \r\n\r\n</P>  \r\n\r\n<P>- Afstanden fra stolforkant til modstående væg er større end eller lig med  \r\n\r\n 1,5 m. For elevatorer med gennemgang skal afstanden mellem de to  \r\n\r\n stolforkanter være større end eller lig med 1,5 m. </P>  \r\n\r\n<P> <B>3.2.4</B> Ved anvendelse af fotocellearrangement må den i stolen  \r\n\r\n monterede stopanordning ikke fjernes fra betjeningspanelet. </P>  \r\n\r\n<P> <B>3.3 Indretningen af stoldøre </B></P>  \r\n\r\n<P>3.3.1 Som stoldøre kan fx anvendes skydedøre, foldedøre, gitterdøre,  \r\n\r\n svingdøre eller hejsedøre. Dørene kan være automatisk virkende eller manuelt  \r\n\r\n betjente. Dørene må ikke åbne udad mod skakten. Svingdøre (2-delte klapdøre)  \r\n\r\n skal være selvlukkende, og åbningen mellem forkanterne må ved lukkede døre  \r\n\r\n højst være 6 mm. Til imødegåelse af klemning mellem svingdørene skal disse  \r\n\r\n være forsynet med bløde forkanter. </P>  \r\n\r\n<P> <B>3.3.2</B> Automatisk virkende døre skal være forsynet med anordning  \r\n\r\n til forhindring af klemning, jf. kravene til stoldøre i DS/EN 81-1 og EN  \r\n\r\n 81-2. </P>  \r\n\r\n<P> <B>3.3.3</B> Stoldørene skal være udført af tæt, vanskeligt brændbart  \r\n\r\n materiale. De skal være solidt styret og ophængt samt være glatte og uden  \r\n\r\n farlige fremspring. De skal kunne modstå en belastning som anført i kravene  \r\n\r\n til stoldøre i DS/EN 81-1 og EN 81-2. Det kan dog tillades, at der er  \r\n\r\n åbninger i stoldørene, når disse åbninger ikke er større end 3 x 40 mm eller  \r\n\r\n 4 mm i diameter, og åbningerne samtidig ikke udgør mere end 30 pct. af det  \r\n\r\n samlede stoldørsareal. </P>  \r\n\r\n<P> <B>3.3.4</B> Såfremt der anvendes sammenskydelige gitterdøre med større  \r\n\r\n åbninger end angivet i det foregående, skal den dørside, der vender ind mod  \r\n\r\n stolen, være beklædt i fuld højde med en kraftig beskyttelsesdug af fx  \r\n\r\n lærred, læder, gummilærred eller lignende materiale. </P>  \r\n\r\n<P> <B>3.3.5</B> Ved indbygning af stoldøre skal det sikres, at der er den  \r\n\r\n foreskrevne ventilation af stolen. </P>  \r\n\r\n<P> <B>3.4 Indretning af fotocellearrangement </B></P>  \r\n\r\n<P>3.4.1 Dette arrangement kan bestå af vandrette lysstråler, der dækker hele  \r\n\r\n stolens indgangsåbning, og hvor afstanden mellem nederste stråle og  \r\n\r\n stolgulvet ikke er større end 30 mm. Derefter kan afstanden mellem strålerne  \r\n\r\n være op til 50 mm. Denne tæthed skal fotocellearrangementet have på mindst  \r\n\r\n 500 mm af stolåbningens højde regnet fra gulvet. Herover kan den lodrette  \r\n\r\n afstand mellem de vandrette stråler øges til 100 mm. Øverste stråle kan  \r\n\r\n således anbringes op til 100 mm lavere end stolåbningens overkant. Afstanden  \r\n\r\n fra skaktvæggen til lysstrålernes centerlinie skal være mindst 30 mm og højst  \r\n\r\n 60 mm. </P>  \r\n\r\n<P>Afvigelser fra disse mål kan dog accepteres, såfremt alternative  \r\n\r\n placeringer vil give en bedre beskyttelse i det konkrete tilfælde. </P>  \r\n\r\n<P> <B>3.5 Det elektriske styresystem </B></P>  \r\n\r\n<P>3.5.1 Det elektriske styresystem til dørkontakter på stoldøre og til  \r\n\r\n fotocellearrangementer er sikkerhedskredse/-udstyr og skal som sådan være i  \r\n\r\n stand til under alle forhold at standse elevatorens drivmaskineri ved at  \r\n\r\n afbryde energitilførslen til dette. </P>  \r\n\r\n<P>De kredsløb og komponenter, som anvendes hertil, skal opfylde relevante  \r\n\r\n krav i pkt. 13 og pkt. 13 i DS/EN 81-1 og EN 81-2. Specielt for et  \r\n\r\n fotocellearrangement anser Arbejdstilsynet kravene for værende opfyldt,  \r\n\r\n såfremt den elektriske styring af fotocellearrangementet tilhører kategori 2,  \r\n\r\n og udgangen, som normalt vil blive koblet i serie med elevatorens  \r\n\r\n sikkerhedskreds, tilhører katogori 4, jf. EN 954-1 </P>  \r\n\r\n<P> <B>3.5.2</B> Ved anvendelse af stoldøre kan det accepteres, at  \r\n\r\n elevatorstolen inden for den foreskrevne døroplukkezone kan fortsætte sin  \r\n\r\n kørsel mod etagen, selv om stoldøren åbnes. Det samme kan accepteres for  \r\n\r\n elevatorer med fotocellearrangement, således at elevatorstolen, hvis den er  \r\n\r\n inden for oplukkezonen, kan fortsætte sin kørsel mod etagen, selv om  \r\n\r\n fotocellen er brudt. </P>  \r\n\r\n<P> <B>3.5.3</B> Hvis elevatoren er indrettet således, at den ikke kan  \r\n\r\n fortsætte sin påpladskørsel som ovenfor beskrevet, må etagedøren ikke kunne  \r\n\r\n åbnes, før elevatoren er kørt på plads ved etagen. </P>  \r\n\r\n<P> <B>3.5.4</B> Anvendes manuelt betjent stoldør, der ikke er selvlukkende,  \r\n\r\n kan det tillades, at elevatorstolen kan kaldes til en anden etage, selv om  \r\n\r\n stoldøren ikke er lukket, såfremt det med sikkerhed kan konstateres, at der  \r\n\r\n ikke befinder sig personer eller dyr i stolen. Til at måle og kontrollere  \r\n\r\n dette kan der anvendes fx. bevægeligt gulv eller andre fejlsikre  \r\n\r\n detekteringsanordninger. Elektriske kredse og udstyr til overkobling af  \r\n\r\n sikkerhedskredse ved påpladskørsel til etage og kørsel med åben stoldør samt  \r\n\r\n til detektering af personer og dyr i elevatorstolen er ligeledes  \r\n\r\n sikkerhedskredse og sikkerhedsudstyr, som skal opfylde relevante krav i pkt.  \r\n\r\n 13 og 14 i DS/EN 81-1 og EN 81-2. </P>  \r\n\r\n<P> <B>3.5.5</B> Såfremt en elevator, for eksempel som følge af  \r\n\r\n spændingsudfald, er standset med tom stol mellem to etager, kan situationen  \r\n\r\n sidestilles med den, der er beskrevet ovenfor i pkt. 3.5.4. Kan det på sikker  \r\n\r\n måde godtgøres, at hverken personer eller dyr befinder sig i stolen, kan det  \r\n\r\n accepteres, at stolen kan kaldes til en etage, selv om stoldøren(e) ikke er  \r\n\r\n lukket, eller fotocellearrangementet ikke er aktivt. </P>  \r\n\r\n<P> <B>3.6. Igangsætning af elevatoren efter standsning på grund af brudt  \r\n\r\n fotocelle </B></P>  \r\n\r\n<P>3.6.1 Når en elevatorstol er standset, på grund af en fotocellestråle i  \r\n\r\n stolåbningen er brudt, må igangsætning ikke kunne finde sted fra stoltryk  \r\n\r\n eller etagetryk, før lysstrålen igen er etableret, og der ved en bevidst  \r\n\r\n handling fra en person i stolen tilkendegives, at stolen ønskes igangsat.  \r\n\r\n Dertil skal stolens trykknapsystem være forsynet med en særskilt trykknap, en  \r\n\r\n såkaldt &#187;reset&#171;-knap, som ved påvirkning gør det muligt at  \r\n\r\n igangsætte elevatorstolen ved derefter at trykke på en af de normale  \r\n\r\n betjeningsknapper i stolen. </P>  \r\n\r\n<P> <B>3.6.2</B> Reset-knappen skal være mindst 15 mm i diameter og være  \r\n\r\n tydeligt mærket med teksten GENSTART på et skilt anbragt umiddelbart ved  \r\n\r\n knappen. De udvendige etagetryk, som er blevet gjort uvirksomme ved  \r\n\r\n afbrydelsen af fotocellestrålen, må først kunne anvendes, efter at elevatoren  \r\n\r\n er standset ved en etage, og en etagedør har været åbnet. Det samme gælder  \r\n\r\n eventuelle akkumulerede kald i styresystemet. </P>  \r\n\r\n<P> <B>3.7 Instruktion </B></P>  \r\n\r\n<P>3.7.1 I elevatorstolen skal der anbringes en lampe eller et lysskilt, der  \r\n\r\n aktiveres, når fotocellestrålen brydes, og først slukkes, når  \r\n\r\n GENSTART-knappen betjenes. På et skilt ved lampen eller i lysskiltet skal  \r\n\r\n vises følgende tekst. </P>  \r\n\r\n<P> <B>Sikkerhedsstop </B></P>  \r\n\r\n<P>Fotocelle i døråbning er afbrudt </P>  \r\n\r\n<P CLASS=PUNKT> <B>1.</B> Er person eller genstand fastklemt, tilkald hjælp!  \r\n\r\n</P>  \r\n\r\n<P CLASS=PUNKT> <B>2.</B> Har fotocellen været afbrudt af anden årsag, tryk  \r\n\r\n på GENSTART og herefter på etageknap. </P>  \r\n\r\n<P> <B>3.8 Elevatorstolens vægt </B></P>  \r\n\r\n<P>3.8.1 Hvis elevatorstolens vægt forøges ved påbygning af stoldør eller  \r\n\r\n stoldøre, således at sikkerhedsfaktoren for bæremidlerne overskrides i  \r\n\r\n forhold til det tilladelige, eller andre sikkerhedsfaktorer/forhold ved  \r\n\r\n elevatorens drivmaskineri ikke kan overholdes, skal elevatorens nominelle  \r\n\r\n kapacitet/personantal reduceres tilsvarende, eller der skal træffes andre  \r\n\r\n tekniske foranstaltninger som fx udskiftning af bæremidler, drivmotor m.m.,  \r\n\r\n som svarer til den øgede belastning. Sådanne udskiftninger vil som hovedregel  \r\n\r\n ikke medføre, at bestemmelserne for nyanlæg skal opfyldes. </P>  \r\n\r\n<P> <B>3.9 Måling af elevatorens hastighed og standsningslængde </B></P>  \r\n\r\n<P>3.9.1 Værdierne, som er afgørende for, hvilken type af beskyttelse mod  \r\n\r\n klemning der skal etableres ved stolens indgangsåbninger, skal måles, inden  \r\n\r\n ændringen påbegyndes. Såvel hastighed som standsningslængde skal måles under  \r\n\r\n belastnings- og kørselsforhold, som under normale driftsbetingelser giver de  \r\n\r\n største værdier. </P>  \r\n\r\n<P> <B>3.9.2</B> Standsningslængden er den afstand, som elevatorstolen  \r\n\r\n bevæger sig, fra det tidspunkt hvor sikkerhedskredsen brydes, til  \r\n\r\n elevatorstolen er fuldstændigt standset. For tovbårne elevatorer tillades et  \r\n\r\n oversving på op til 50 mm hidrørende fra tovenes elasticitet. Er oversvinget  \r\n\r\n større end 50 mm, medregnes kun den del hvormed oversvinget overskrider de 50  \r\n\r\n mm. </P>  \r\n\r\n<P> <B>3.9.3</B> Måling af hastighed skal foretages med en nøjagtighed på  \r\n\r\n +/-0,05 m/sek. eller bedre. Måling af standsningslængde skal foretages med en  \r\n\r\n nøjagtighed på +/-0,01 m eller bedre. </P>  \r\n\r\n<P CLASS=PUNKT> <B>4.</B> Kommunikationsmidler i elevatorstole </P>  \r\n\r\n<P>4.1 Ved et kommunikationsmiddel forstås såvel udstyr i elevatorstolen, som  \r\n\r\n udstyr til modtagelse af nødopkald fra elevatorstolen samt  \r\n\r\n kommunikationslinier mellem disse. </P>  \r\n\r\n<P>En del af de eksisterende elevatorer har allerede kommunikationsudstyr  \r\n\r\n monteret i stolen. For disse elevatorer gælder, at såfremt  \r\n\r\n kommunikationsmidlet er installeret før den 1. april 1996, hvor  \r\n\r\n bekendtgørelse nr. 85 trådte i kraft, kan Arbejdstilsynet acceptere mindre  \r\n\r\n afvigelser fra bestemmelserne i anvisningen. </P>  \r\n\r\n<P> <B>4.2</B> I elevatorstolen opsættes et kommunikationsudstyr med tovejs  \r\n\r\n talekommunikation, således at det til enhver tid er muligt for indespærrede  \r\n\r\n let at komme i kontakt med en person, en overvågnings- eller vagtcentral  \r\n\r\n eller lignende. </P>  \r\n\r\n<P> <B>4.3</B> Kommunikationsudstyret i elevatorstolen kan være udformet som  \r\n\r\n samtaleanlæg eller telefon. Ved aktivering af kommunikationsmidlet skal det  \r\n\r\n forblive aktiveret, indtil modtageren af nødopkaldet foretager en bevidst  \r\n\r\n deaktivering. Det er tilladt at indbygge anordninger, som forhindrer  \r\n\r\n utilsigtet aktivering af alarmen. </P>  \r\n\r\n<P> <B>4.4</B> Nødopkald fra elevatorstolen skal kunne modtages døgnet rundt.  \r\n\r\n Kommunikationsmidlet skal foruden den normale spændingsforsyning være  \r\n\r\n etableret med en nødstrømsforsyning, der gør den normale funktion uafhængig  \r\n\r\n af den primære forsyning. Nødstrømsforsyningen skal have en kapacitet til  \r\n\r\n mindst 1 times normal drift. Modtageren af nødopkald skal kunne berolige  \r\n\r\n indespærrede og være i stand til at sørge for, at der kommer kvalificeret  \r\n\r\n hjælp til frigørelse af indespærrede personer, herunder eventuelt tilkaldelse  \r\n\r\n af elevatorfirma. </P>  \r\n\r\n<P> <B>4.5</B> Kommunikationsmidlet skal være selvovervågende, således at  \r\n\r\n driftsfejl resulterer i en fejlalarm til modtageren af nødopkald fra  \r\n\r\n elevatoren. Denne overvågning skal som minimum foretages een gang i døgnet.  \r\n\r\n</P>  \r\n\r\n<P>Som alternativ hertil kan overvågningen udføres ved, at der mindst een  \r\n\r\n gang i døgnet foretages en manuel funktionstest af det samlede  \r\n\r\n kommunikationsmiddel. </P>  \r\n\r\n<P> <B>4.6</B> Det skal i alle tilfælde være muligt at se  \r\n\r\n betjeningsanordningen også i tilfælde af strømafbrydelse, fx ved opsætning af  \r\n\r\n nødbelysning i elevatorstolen eller ved belysning af/i betjeningsanordningen.  \r\n\r\n</P>  \r\n\r\n<P> <B>4.7</B> Når betjeningsanordningen til aktivering af nødsignalet i  \r\n\r\n elevatorstolen består af en knap, skal den være udført i overensstemmelse med  \r\n\r\n kravene i DS/EN 81-1 og EN 81-2. </P>  \r\n\r\n<P CLASS=PUNKT> <B>5.</B> Anmeldelse og besigtigelse </P>  \r\n\r\n<P>5.1 Etablering af foranstaltninger i overensstemmelse med ovenstående  \r\n\r\n punkter betragtes som ombygning, og der skal derfor ske anmeldelse og  \r\n\r\n besigtigelse af elevatoren, jf. Arbejdsministeriets bekendtgørelse nr. 626 af  \r\n\r\n 18. december 1980 om elevatorer, hejseværker, rulletrapper, rullefortove  \r\n\r\n o.l., § 14. </P>  \r\n\r\n<P> <B>5.2</B> Inden en elevator afleveres til brug efter ombygning, skal den  \r\n\r\n pågældende leverandør, installatør, reparatør, udlejer m.v. sørge for, at der  \r\n\r\n foretages anmeldelse til Arbejdstilsynet samt sikre sig, at Arbejdstilsynet  \r\n\r\n har foretaget besigtigelse og afprøvning og fundet den i forsvarlig stand.  \r\n\r\n Ejeren skal sikre, at besigtigelsen er foretaget, inden elevatoren tages i  \r\n\r\n brug. </P>  \r\n\r\n<P>Såfremt ombygningen udelukkende omfatter installation af  \r\n\r\n kommunikationsmiddel, jf. afsnit 4, skal Arbejdstilsynet ikke foretage  \r\n\r\n besigtigelse inden ibrugtagning. I dette tilfælde skal der alene foretages  \r\n\r\n anmeldelse til Arbejdstilsynet. </P>  \r\n\r\n<P> <B>5.3</B> Anmeldelsen foretages ved hjælp af en særlig blanket, som  \r\n\r\n udleveres af Arbejdstilsynet, (form. nr. B139.96). </P>  \r\n\r\n<P>Jens Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960368304"
        },
        {
            "displayName": "Entydig dokumentidentifikation",
            "displayValue": "CM044011"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Anvisning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3683"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1992-61-14 1995-241-240"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}