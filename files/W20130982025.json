{
    "id": 158877,
    "title": "Fastholdelse af påbud om tunge løft af bagage i lufthavn",
    "documentTypeId": "240",
    "isSagsforlobPeriodValid": true,
    "shortName": "KEN nr 9820 af 30/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om tunge løft af bagage i lufthavn</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på besøg i en lufthavn, hvor arbejdsforholdene ved udsortering af bagage til containere blev gennemgået.</p>\r\n   <p class=\"TekstGenerel\">Arbejdstilsynet gav virksomheden påbud om, at arbejdet med løft af bagageemner ved udsortering af bagage til lukkede containere planlægges, tilrettelægges og udføres sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">Nævnet fastholdt afgørelsen, idet nævnet lagde vægt på, at Arbejdstilsynet konstaterede, at 2 medarbejdere fra en virksomhed løftede bagageemner til 3 lukkede containere, og det blev oplyst, at den enkelte container fyldes med 30-40 bagageemner, afhængig af containertype.</p>\r\n   <p class=\"TekstGenerel\">Nævnet lagde endvidere vægt på, at bagageemnerne vejede mellem 15 og 25 kg, dog blev det anslået af virksomheden ved tilsynsbesøget, at størstedelen af bagageemnerne vejede mellem 15 og 20 kg.</p>\r\n   <p class=\"TekstGenerel\">Nævnet lagde herudover vægt på, at medarbejderne løftede i 3/4 arms afstand og med forværrende faktorer.</p>\r\n   <p class=\"TekstGenerel\">Sekretariatet lagde herudover vægt på, at de løftekroge, der er indrettet i boksene, ikke kunne benyttes til at sortere bagage til lukkede containere, og at det blev oplyst ved tilsynsbesøget, at flere medarbejdere har ryg- og skuldersmerter som følge af løft af bagageemner.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 27. august 2013 behandlet virksomhedens klage over Arbejdstilsynets afgørelse af den 11. juli 2012, hvorved virksomheden fik påbud om at sikre, at arbejdet med løft af bagageemner ved udsortering af bagage til lukkede containere planlægges, tilrettelægges og udføres sikkerheds- og sundhedsmæssigt fuldt forsvarligt samt påbud om at bruge autoriseret arbejdsmiljørådgiver til at bistå sig med at efterkomme ovennævnte påbud.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse om, at virksomheden skal sikre, at arbejdet med løft af bagageemner ved udsortering af bagage til lukkede containere planlægges, tilrettelægges og udføres, så det er sikkerheds- og sundhedsmæssigt fuldt forsvarligt, og at virksomheden skal bruge en autoriseret arbejdsmiljørådgiver til at efterkomme påbuddet.</p>\r\n<p class=\"NormalInd\">Virksomheden skal efterkomme nævnets afgørelse senest den 26. maj 2014, og virksomheden skal senest den 2. juni 2014 give Arbejdstilsynet besked om, at påbuddet er efterkommet.</p>\r\n<p class=\"NormalInd\">Desuden skal virksomheden senest den 15. oktober 2013 give Arbejdstilsynet besked om, hvilken autoriseret arbejdsmiljørådgiver, som virksomheden har indgået aftale med.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftstekst1\" style=\"text-align: left;\">Påbuddet om håndtering af bagageemner</p>\r\n<p class=\"NormalInd\">Et flertal af arbejdsmiljøklagenævnets medlemmer finder, at arbejdet med løft at bagageemner ikke er planlagt, tilrettelagt og udført sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Flertallet lægger vægt på, at Arbejdstilsynet ved tilsynsbesøget den 15. juni 2012 konstaterede, at 2 medarbejdere fra [navn udeladt] løftede bagageemner til 3 lukkede containere i [navn udeladt], og det blev oplyst, at den enkelte container fyldes med 30-40 bagageemner, afhængig af containertype.</p>\r\n<p class=\"NormalInd\">Flertallet lægger endvidere vægt på, at bagageemnerne vejede mellem 15 og 25 kg, dog blev det anslået af virksomheden ved tilsynsbesøget, at størstedelen af bagageemnerne vejede mellem 15 og 20 kg.</p>\r\n<p class=\"NormalInd\">Flertallet lægger herudover vægt på, at medarbejderne løftede i 3/4 arms afstand.</p>\r\n<p class=\"NormalInd\">Flertallet lægger endvidere vægt på, at medarbejderne løftede med forværrende faktorer, idet de løftede:</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> over skulderhøjde, når de øverste lag bagageemner skulle placeres i containeren</p>\r\n   <p class=\"Liste1\">\r\n      <span class=\"Liste1Nr\">•</span> asymmetrisk med vrid i ryggen. Når den enkelte medarbejder havde løftet et bagageemne fra sorteringsbordet og vendte sig rundt og placerede det i containeren, opstod der et vrid i ryggen</p>\r\n   <p class=\"Liste1\">\r\n      <span class=\"Liste1Nr\">•</span> med foroverbøjet ryg, når bagageemner skulle placeres i bageste række i containeren, og når de nederste lag bagageemner skulle placeres i containeren.</p>\r\n</p>\r\n<p class=\"NormalInd\">Flertallet lægger herudover vægt på, at de løftekroge, der er indrettet i boksene, der er stillet til rådighed af [navn udeladt], ikke kunne benyttes til at sortere bagage til lukkede containere.</p>\r\n<p class=\"NormalInd\">Flertallet lægger endelig vægt på, at det blev oplyst ved tilsynsbesøget, at flere medarbejdere har ryg- og skuldersmerter som følge af løft af bagageemner.</p>\r\n<p class=\"NormalInd\">Nævnets afgørelse om håndtering af bagageemner er truffet af et flertal på 8 af nævnets 9 stemmeberettigede medlemmer.</p>\r\n<p class=\"Overskriftstekst1\" style=\"text-align: left;\">Påbuddet om autoriseret arbejdsmiljørådgiver</p>\r\n<p class=\"NormalInd\">Flertallet finder, at virksomheden har overtrådt arbejdsmiljølovgivningen vedrørende et komplekst arbejdsmiljøproblem, som Arbejdstilsynet har givet påbud om.</p>\r\n<p class=\"NormalInd\">Flertallet lægger herved vægt på, at de ansatte ved håndtering af bagageemner løfter byrder i ¾ arms afstand på over 7 kg og med forværrende faktorer, bl.a. i form af asymmetriske løft.</p>\r\n<p class=\"NormalInd\">Ifølge reglerne om rådgiverpåbud skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet træffer en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed.</p>\r\n<p class=\"NormalInd\">De arbejdsmiljøproblemer, der udløser et rådgiverpåbud ved komplekse og alvorlige overtrædelser, kan være konstateret ved enkeltstående tilsyn eller et samlet tilsynsforløb.</p>\r\n<p class=\"NormalInd\">Endvidere følger det af reglerne om brug af autoriseret arbejdsmiljørådgiver, at det udgør et komplekst arbejdsmiljøproblem, når der foretages løft af byrder, der udføres som led i den sædvanlige arbejdsfunktion, ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og der samtidigt forekommer en eller flere forværrende faktorer.</p>\r\n<p class=\"NormalInd\">Der afgives ikke rådgiverpåbud, hvis virksomheden inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"NormalInd\">Ud fra det oplyste om arbejdets karakter må det lægges til grund, at virksomheden ikke inden for det seneste år forud for Arbejdstilsynets påbud har løst et identisk arbejdsmiljøproblem på samme arbejdssted, og den nævnte undtagelsesbestemmelse finder derfor ikke anvendelse.</p>\r\n<p class=\"NormalInd\">Nævnets afgørelse om autoriseret arbejdsmiljørådgiver er truffet af et flertal på 8 af nævnets 9 stemmeberettigede medlemmer.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">Virksomheden har anført, at virksomheden ikke er rette modtager af påbuddet, idet [navn udeladt] har en koncessionsaftale med [navn udeladt] til at udføre arbejdet med håndtering af bagage, og [navn udeladt] har ingen indflydelse på produktionsanlægget eller de containerenheder, som luftfartsselskaberne stiller til rådighed for transport af bl.a. passagerernes bagage.</p>\r\n<p class=\"NormalInd\">Virksomheden har i den forbindelse endvidere anført, at det derfor også er urimeligt at pålægge virksomheden udgiften til autoriseret arbejdsmiljørådgiver.</p>\r\n<p class=\"NormalInd\">Flertallet bemærker hertil, at virksomheden, som arbejdsgiver for de ansatte, skal sørge for, at forholdene er sikkerheds- og sundhedsmæssige fuldt forsvarlige.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen henvist til følgende regler:</p>\r\n<p>Om manuel håndtering/løftearbejde:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, og § 39, stk. 1, nr. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 3, stk. 1, og § 6, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p>Om Arbejdstilsynets ret til at træffe afgørelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 9, stk. 1, nr. 1 og 2, §§ 37-38, §§ 42-45, § 49, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">M I N D R E T A L S U D T A L E L S E</p>\r\n<p class=\"NormalInd\">Et mindretal på et medlem finder, at der ikke er grundlag for påbuddene, idet [navn udeladt] arbejder indenfor lufthavnens afspærrede område i henhold til en koncessionsaftale og under [navn udeladt] regler med de vilkår, at [navn udeladt]s er ansvarlig for de centraliserede infrastrukturer. Virksomheden må derfor ikke udføre forbedringer af eller reparationer på de tekniske installationer, tekniske hjælpemidler mv.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[navn udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>[navn udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftstekst1\">Kapitel 5</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p>…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"NormalInd\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"NormalInd\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p>…</p>\r\n<p class=\"Overskriftstekst1\" style=\"text-align: left;\">Bekendtgørelse nr. 1164 af 16. december 1992 om manuel håndtering</p>\r\n<p>…</p>\r\n<p class=\"Overskriftstekst1\">Kapitel 2</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"NormalInd\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p>. . .</p>\r\n<p class=\"Overskriftstekst1\" style=\"text-align: left;\">Bekendtgørelse nr. 259 af 20. marts 2007 om brug af autoriserede arbejdsmiljørådgivere</p>\r\n<p>…</p>\r\n<p class=\"Overskriftstekst1\">Kapitel 2</p>\r\n<p class=\"Overskriftstekst1\">Påbud om brug af autoriserede arbejdsmiljørådgivere</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p>…</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Komplekse og alvorlige overtrædelser af arbejdsmiljølovgivningen</p>\r\n<p class=\"Overskriftstekst1\">Det ergonomiske område</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 9.</span> Løft af byrder, der udføres som led i den sædvanlige arbejdsfunktion,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og</p>\r\n   <p class=\"Liste1\">\r\n      <span class=\"Liste1Nr\">2)</span> der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.</p>\r\n<p>…</p>\r\n<p class=\"Overskriftstekst1\">Kapitel 4</p>\r\n<p class=\"Overskriftstekst1\">Rådgivningspligt</p>\r\n<p class=\"NormalInd\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"NormalInd\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"NormalInd\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"NormalInd\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"NormalInd\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"NormalInd\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"NormalInd\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"NormalInd\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"NormalInd\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"NormalInd\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"NormalInd\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"NormalInd\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"NormalInd\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"NormalInd\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"NormalInd\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"NormalInd\">\r\n   <span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n<p class=\"NormalInd\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"NormalInd\">\r\n   <span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n<p class=\"NormalInd\">\r\n   <span class=\"Italic\">Stk. 6.</span> Bygherren er undtaget for pligten i stk. 4.</p>\r\n<p class=\"Overskriftstekst1\" style=\"text-align: left;\">Bekendtgørelse nr. 59 af 15/01/2013 om brug af autoriserede rådgivningsvirksomheder på arbejdsmiljøområdet</p>\r\n<p>…</p>\r\n<p class=\"Overskriftsnummer1\">Kapitel 8</p>\r\n<p class=\"Overskriftsnummer1\">Klage, straf m.v.</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 43.</span> Bekendtgørelsen træder i kraft den 1. februar 2013.</p>\r\n<p class=\"NormalInd\">\r\n   <span class=\"Italic\">Stk. 2.</span> Samtidigt ophæves følgende bekendtgørelser:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Bekendtgørelse nr. 259 af 20. marts 2007 om brug af autoriserede arbejdsmiljørådgivere (Rådgivningspåbud).</p>\r\n   <p class=\"Liste1\">\r\n      <span class=\"Liste1Nr\">2)</span> Bekendtgørelse nr. 553 af 17. juni 2004 om brug af autoriserede arbejdsmiljørådgivere for en periode (Periodepåbud).</p>\r\n   <p class=\"Liste1\">\r\n      <span class=\"Liste1Nr\">3)</span> Bekendtgørelse nr. 554 af 17. juni 2004 om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud).</p>\r\n</p>\r\n<p class=\"NormalInd\">\r\n   <span class=\"Italic\">Stk. 3.</span> Bekendtgørelse nr. 259 af 20. marts 2007 om brug af autoriserede arbejdsmiljørådgivere (Rådgivningspåbud) finder dog fortsat anvendelse for påbud om brug af autoriserede arbejdsmiljørådgivere afgivet inden den 1. februar 2013.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2013"
        },
        {
            "displayName": "Accession",
            "displayValue": "W20130982025"
        },
        {
            "displayName": "Entydig dokumentidentifikation",
            "displayValue": "BE005632"
        },
        {
            "displayName": "Dato for indlæggelse",
            "displayValue": "20/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9820"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/08/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000282-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}