{
    "id": 597,
    "title": "Kendelse fra Pressenævnet i sag nr. 89/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 10476 af 22/09/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde bragt en r&aelig;kke artikler, der blandt andet indeholdt  \r\n\r\n kritisk omtale af klagerens firma. Pressen&aelig;vnet fandt, at oplysningerne  \r\n\r\n var blevet efterpr&oslash;vet i forn&oslash;dent omfang, og at klageren var  \r\n\r\n kommet til orde p&aring; tilstr&aelig;kkelig m&aring;de. God presseskik var  \r\n\r\n derfor ikke tilsidesat, og klageren var ikke berettiget til et  \r\n\r\n genm&aelig;le.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 89/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En mand [K] har klaget til Pressen&aelig;vnet over en  \r\n\r\n r&aelig;kke artikler bragt i Berlingske Tidende den 4., 5. og 6. juli 1999,  \r\n\r\n idet han mener, at god presseskik er tilsidesat. Der er endvidere klaget  \r\n\r\n over, at bladet har afvist at bringe et genm&aelig;le.</P>  \r\n\r\n<P ALIGN=\"JUSTIFY\">Den 4. juli 1999 bragte bladet p&aring; forsiden  \r\n\r\n f&oslash;lgende artikel under overskriften \"<B>Kontrol med dansk  \r\n\r\n &oslash;sthj&aelig;lp svigter</B>\":</P>  \r\n\r\n<P ALIGN=\"JUSTIFY\">\"<B>Modvind:</B> Milj&oslash;styrelsen og danske  \r\n\r\n producenter har svigtet i vindm&oslash;lle-projekter til &Oslash;steuropa med  \r\n\r\n offentlig st&oslash;tte. &Oslash;sttyske m&oslash;lledele er solgt som  \r\n\r\n danske, og giganten Vestas beskyldes for alvorlige fejl. Unders&oslash;gelse  \r\n\r\n p&aring; vej.</P>  \r\n\r\n<P ALIGN=\"JUSTIFY\">Danmarks stort anlagte milj&oslash;st&oslash;tte til  \r\n\r\n &Oslash;steuropa er ramt af fejlslagne projekter, mistanke om svindel og  \r\n\r\n svigt i Milj&oslash;styrelsens kontrol.</P>  \r\n\r\n<P ALIGN=\"JUSTIFY\">For millioner af kroner har Danmark sendt &oslash;sttyske  \r\n\r\n og polske vindm&oslash;lledele til Estland og Letland   monteret med  \r\n\r\n funklende nye, men uoriginale danske typeskilte fra firmaet Genvind i  \r\n\r\n Aalborg.</P>  \r\n\r\n<P ALIGN=\"JUSTIFY\">Alligevel fik dette og andre tvivlsomme  \r\n\r\n m&oslash;lleprojekter millionst&oslash;tte fra Milj&oslash;styrelsen.  \r\n\r\n Vindm&oslash;llerne i Baltikum stod uf&aelig;rdige i to &aring;r, og trods  \r\n\r\n rykkere fra balterne gjorde Milj&oslash;styrelsen ikke noget effektivt ved  \r\n\r\n sagen. F&oslash;rst da Energistyrelsen ved et tilf&aelig;lde fik kendskab til  \r\n\r\n projektet, sendte Milj&oslash;styrelsen et oprydningshold af sted.</P>  \r\n\r\n<P ALIGN=\"JUSTIFY\">\"Jeg er rystet over, at man kan f&aring; penge ud af  \r\n\r\n Milj&oslash;styrelsen p&aring; den m&aring;de. Det er nogle d&aring;rlige  \r\n\r\n m&oslash;ller, og balterne havde v&aelig;ret bedre tjent uden\", siger  \r\n\r\n ansvarlig for oprydningen,  Ib  N&oslash;rregaard fra firmaet Danservice,  \r\n\r\n Roskilde.</P>  \r\n\r\n<P ALIGN=\"JUSTIFY\">M&oslash;llerne fra Genvind er bare to af 12  \r\n\r\n vindm&oslash;ller, som samlet har kostet 20 mio. kr. af  \r\n\r\n milj&oslash;programmet under &oslash;stst&oslash;tteordningen. Selv om  \r\n\r\n Danmark er kendt som verdens f&oslash;rende vindm&oslash;llenation, har de  \r\n\r\n fleste projekter v&aelig;ret ramt af alvorlige fejl.</P>  \r\n\r\n<P ALIGN=\"JUSTIFY\">Sagen belaster s&aring;ledes ogs&aring; en af Danmarks  \r\n\r\n st&oslash;rste erhvervssucceser, m&oslash;llegiganten Vestas.  \r\n\r\n Milj&oslash;styrelsen beskylder selskabet for at d&aelig;kke over fejlagtige  \r\n\r\n eller direkte manipulerede vindm&aring;linger i en vindm&oslash;llepark i  \r\n\r\n Tjekkiet. Det har f&aring;et styrelsen til at indstille samarbejdet med  \r\n\r\n Vestas.</P>  \r\n\r\n<P ALIGN=\"JUSTIFY\">P&aring; baggrund af Berlingske S&oslash;ndags oplysninger  \r\n\r\n vil Milj&oslash;styrelsen if&oslash;lge underdirekt&oslash;r  Karsen  Skov  \r\n\r\n iv&aelig;rks&aelig;tte en unders&oslash;gelse, der bl.a. skal afklare, om  \r\n\r\n Genvind har snydt styrelsen med m&oslash;llerne i Baltikum.</P>  \r\n\r\n<B><P ALIGN=\"JUSTIFY\">Magasin side 6-7</B>\".</P>  \r\n\r\n<P ALIGN=\"JUSTIFY\">P&aring; side 6-7 blev bragt en artikel med overskriften  \r\n\r\n \"<B>&Oslash;stst&oslash;tte med st&aelig;kkede vinger</B>\". Heri hed det  \r\n\r\n bl.a.:</P>  \r\n\r\n<P ALIGN=\"JUSTIFY\">\"<B>De lettiske fiskere</B> troede hvert et ord.</P>  \r\n\r\n<P ALIGN=\"JUSTIFY\">Vindm&oslash;llen fra Danmark varsler i 1993 en ny tid for  \r\n\r\n det gamle fiskerkollektiv R&oslash;de Stjerne. Russernes  \r\n\r\n overherred&oslash;mme er forbi, nu kommer hj&aelig;lpen fra vest. Danmark  \r\n\r\n lover fiskerkollektivet str&oslash;m til deres maskiner.</P>  \r\n\r\n<P ALIGN=\"JUSTIFY\">Men de lettiske fiskere forst&aring;r ikke, hvor  \r\n\r\n hj&aelig;lpen bliver af.</P>  \r\n\r\n<P ALIGN=\"JUSTIFY\">Efter fire &aring;r rager et n&oslash;gent t&aring;rn 30  \r\n\r\n meter op fra &Oslash;sters&oslash;ens strandbred. M&oslash;llevingerne ligger  \r\n\r\n p&aring; jorden, d&aelig;kket af et fint lag mos.</P>  \r\n\r\n<P ALIGN=\"JUSTIFY\">Fiskerne fra Letland er blandt modtagerne af den  \r\n\r\n st&oslash;tte milj&oslash;minister  Svend  Auken kalder dansk  \r\n\r\n Marshall-hj&aelig;lp til &Oslash;steuropa.</P>  \r\n\r\n<P ALIGN=\"JUSTIFY\"> </P>  \r\n\r\n<B><P ALIGN=\"JUSTIFY\">I 1993 er der travlhed</B> hos Milj&oslash;styrelsen i  \r\n\r\n K&oslash;benhavn. Hj&aelig;lpen til &Oslash;steuropa har h&oslash;j prioritet  \r\n\r\n i dansk udenrigspolitik, men p&aring; kontorerne i Strandgade skal ganske  \r\n\r\n f&aring; embedsm&aelig;nd administrere 100 millioner kroner. Og der er endnu  \r\n\r\n flere millioner p&aring; vej.</P>  \r\n\r\n<P ALIGN=\"JUSTIFY\">Direkt&oslash;r [K] ringer til Milj&oslash;styrelsen og  \r\n\r\n pr&aelig;senterer sin gr&oslash;nne id&eacute;: En vindm&oslash;lle til hver  \r\n\r\n af de baltiske lande.</P>  \r\n\r\n<P ALIGN=\"JUSTIFY\">Med de tre m&oslash;ller vil [K] &aring;bne det baltiske  \r\n\r\n marked. Det hele skal styres fra Letland, hvor han allerede har oprettet  \r\n\r\n kontor. [K] har planer om at starte en egentlig produktion af m&oslash;ller  \r\n\r\n baseret p&aring; en simpel teknologi, som kan produceres p&aring; de  \r\n\r\n tidligere sovjetiske fabrikker.</P>  \r\n\r\n<P ALIGN=\"JUSTIFY\">Direkt&oslash;ren fort&aelig;ller Milj&oslash;styrelsen om  \r\n\r\n sit projekt i Ukraine, hvor han er ved at l&aelig;gge sidste h&aring;nd  \r\n\r\n p&aring; en stor m&oslash;lle p&aring; halv&oslash;en Krim.</P>  \r\n\r\n<P ALIGN=\"JUSTIFY\">Milj&oslash;styrelsens erfaringer med at opstille  \r\n\r\n vindm&oslash;ller i udlandet er begr&aelig;nset. Indtil 1991 har Danida under  \r\n\r\n Udenrigsministeriet st&aring;et for den danske udviklingsbistand   hvad enten  \r\n\r\n der er tale om at bygge veje eller montere vindm&oslash;ller.</P>  \r\n\r\n<P ALIGN=\"JUSTIFY\">Men under &oslash;stst&oslash;tten fordeles hundredevis af  \r\n\r\n millioner i flere ministerier. En stor del af pengene havner i  Svend  Aukens  \r\n\r\n st&aelig;rke Milj&oslash;ministerium. Og Danidas viden om bistandsprojekter  \r\n\r\n efterlades i Udenrigsministeriets bygninger p&aring; Asiatisk Plads   kun  \r\n\r\n f&aring; hundrede meter fra Milj&oslash;styrelsen, hvor direkt&oslash;ren fra  \r\n\r\n Aalborg taler godt for sit projekt.</P>  \r\n\r\n<P ALIGN=\"JUSTIFY\">I november 1993 bevilger Milj&oslash;styrelsen 3.995.000  \r\n\r\n kroner til Genvind ApS. Styrelsens informationer om den nye samarbejdspartner  \r\n\r\n er sparsomme. Fuldm&aelig;gtig  Hans  Hornbech henter hj&aelig;lp i  \r\n\r\n Energistyrelsen, der i mods&aelig;tning til Milj&oslash;styrelsen r&aring;der  \r\n\r\n over et kontor med vindtekniske eksperter. Udover at kendskabet til Genvind  \r\n\r\n er begr&aelig;nset, oplyser Energistyrelsen, at de n&aelig;vnte  \r\n\r\n Genvind-m&oslash;ller ikke er typegodkendte. Det kan Milj&oslash;styrelsen  \r\n\r\n forlange, foresl&aring;r Energistyrelsens eksperter.</P>  \r\n\r\n<P ALIGN=\"JUSTIFY\">Det sker aldrig.</P>  \r\n\r\n<P ALIGN=\"JUSTIFY\">Milj&oslash;styrelsen stiller sig tilfreds med en  \r\n\r\n prisliste over samtlige typegodkendte m&oslash;ller i Danmark. P&aring;  \r\n\r\n listen understreger [K] to typer, som Genvind-m&oslash;llerne kan  \r\n\r\n sammenlignes med. Samtidig oplyser han, at m&oslash;llerne er specialbygget  \r\n\r\n til de baltiske lande.</P>  \r\n\r\n<P ALIGN=\"JUSTIFY\">[K] grundlagde Genvind for at servicere &aelig;ldre  \r\n\r\n vindm&oslash;ller   blandt andre m&oslash;ller fra Vindsyssel a.m.b.a. Her  \r\n\r\n var [K] selv ansvarlig for serviceafdelingen i omkring et &aring;r. Og der  \r\n\r\n var nok at se til. M&oslash;llelaug og landm&aelig;nd havde ofte problemer  \r\n\r\n med deres Vindsyssel-m&oslash;ller. If&oslash;lge [K] blev 15 af de i alt 30  \r\n\r\n opstillede m&oslash;ller ramt af fejl. </P>  \r\n\r\n<P ALIGN=\"JUSTIFY\">T&aring;rnene fra Polen var i et par tilf&aelig;lde for  \r\n\r\n d&aring;rligt malede og rustede. Andre gange virkede vindm&oslash;llerne  \r\n\r\n ikke. Og nogle generatorer br&aelig;ndte sammen.</P>  \r\n\r\n<P ALIGN=\"JUSTIFY\">If&oslash;lge [K] adskilte Vindsyssels problemer sig dog  \r\n\r\n ikke v&aelig;sentligt fra andre vindm&oslash;llefirmaer p&aring; den tid.</P>  \r\n\r\n<P ALIGN=\"JUSTIFY\">Havde Milj&oslash;styrelsen kontaktet eksempelvis Danmarks  \r\n\r\n Vindm&oslash;lleforening, der repr&aelig;senterer st&oslash;rstedelen af  \r\n\r\n landets m&oslash;lleejere, havde det f&aring;et et noget andet svar.</P>  \r\n\r\n<P ALIGN=\"JUSTIFY\">\"Vindsyssel-m&oslash;llerne var d&aring;rligere end de  \r\n\r\n andre m&oslash;ller p&aring; markedet p&aring; den tid, og i dag er de kendt  \r\n\r\n som skraldem&oslash;llerne eller Skoda-m&oslash;llerne,\" siger foreningens  \r\n\r\n tekniske konsulent  Strange  Skriver.</P>  \r\n\r\n<P ALIGN=\"JUSTIFY\">[K] sagde op i Vindsyssel, f&oslash;r selskabet gik  \r\n\r\n konkurs omkring 1990. Han begyndte for sig selv under navnet Genvind ApS og  \r\n\r\n overtog senere Vindsyssels kunder, rettigheder og  \r\n\r\n servicev&aelig;rkt&oslash;j. Han fik ogs&aring; et varelager med l&oslash;se  \r\n\r\n dele til flere m&oslash;ller.</P>  \r\n\r\n<P ALIGN=\"JUSTIFY\">21. april 1995 kan [K] skibe to 40 fods containere af sted  \r\n\r\n fra havnen i Fredericia. Et par uger senere sender han en m&oslash;lle til  \r\n\r\n Estland. I containerne ligger to 150 kilowatt Genvind-m&oslash;ller med  \r\n\r\n t&aring;rne fra Polen og &oslash;sttyske Peniggear. Gearene var hentet fra  \r\n\r\n Vindsyssels konkursbo.</P>  \r\n\r\n<P ALIGN=\"JUSTIFY\">I Letland venter fiskerne sp&aelig;ndt. De modtager  \r\n\r\n containerne med m&oslash;llen, som skal rejses p&aring; en strandeng 100  \r\n\r\n meter fra &Oslash;sters&oslash;en.</P>  \r\n\r\n<P ALIGN=\"JUSTIFY\">[K] n&aring;r dog hverken at montere m&oslash;llen i  \r\n\r\n Estland eller Letland, f&oslash;r Genvind indhentes af en konkurs. Selv om  \r\n\r\n den efterlader [K] med en betydelig g&aelig;ld, overlever hans koncept med  \r\n\r\n penge fra fonden Dansk Milj&oslash;invest, der k&oslash;ber aktier i det nye  \r\n\r\n selskab Genvind Production A/S. Fondens formand er  Jens  Kampmann, landets  \r\n\r\n f&oslash;rste milj&oslash;minister og tidligere direkt&oslash;r for  \r\n\r\n Milj&oslash;styrelsen.</P>  \r\n\r\n<P ALIGN=\"JUSTIFY\">Med  Kampmanns navn i ryggen lykkes det [K] at f&aring;  \r\n\r\n lov til at forts&aelig;tte projektet.</P>  \r\n\r\n<P ALIGN=\"JUSTIFY\">Trods konkursen frig&oslash;r Milj&oslash;styrelsen  \r\n\r\n 722.650 kroner, s&aring; [K] efter mere end et &aring;rs forsinkelse kan  \r\n\r\n afslutte projektet. Pengene stilles til r&aring;dighed fra bevillingen til  \r\n\r\n den litauiske m&oslash;lle, som Milj&oslash;styrelsen ved samme lejlighed  \r\n\r\n opgiver.</P>  \r\n\r\n<P ALIGN=\"JUSTIFY\">Men heller ikke denne gang g&oslash;r [K] arbejdet  \r\n\r\n f&aelig;rdigt, og pengene fra Milj&oslash;styrelsen udbetales aldrig. Dansk  \r\n\r\n Milj&oslash;invest tr&aelig;kker sig ud af Genvind Production A/S, og en  \r\n\r\n konkurs rammer firmaet.</P>  \r\n\r\n<P ALIGN=\"JUSTIFY\">I Liepaja har det gamle fiskerkollektiv efterh&aring;nden  \r\n\r\n f&aring;et nok. Den lokale avis opruller sagen om det n&oslash;gne t&aring;rn  \r\n\r\n p&aring; stranden og de forsinkede danskere.</P>  \r\n\r\n<P ALIGN=\"JUSTIFY\">24. april 1997 skriver direkt&oslash;ren for det lettiske  \r\n\r\n milj&oslash;ministerium  Zigfrid  Bruveris til sine danske kolleger: \"  efter  \r\n\r\n at Kruse (det gamle fiskerkollektiv, <I>red.</I>) har ventet i fire &aring;r,  \r\n\r\n er det sv&aelig;rt at argumentere mod deres &oslash;nske om omsider at  \r\n\r\n f&aring; en vindm&oslash;lle.\"</P>  \r\n\r\n<P ALIGN=\"JUSTIFY\">Milj&oslash;styrelsen sender klagebrevet videre til [K]  \r\n\r\n med krav om en forklaring p&aring; forsinkelsen. Intet sker.</P>  \r\n\r\n<P ALIGN=\"JUSTIFY\">Der skal et sammentr&aelig;f til, f&oslash;r der kommer  \r\n\r\n skred i sagen.</P>  \r\n\r\n<P ALIGN=\"JUSTIFY\">I sommeren 1997 sender Energistyrelsen en konsulent til  \r\n\r\n Baltikum for at unders&oslash;ge mulighederne for dansk vindkraft  \r\n\r\n intetanende, at kollegaerne i Strandgade i fire &aring;r har fors&oslash;gt  \r\n\r\n at f&aring; rejst tre m&oslash;ller.</P>  \r\n\r\n<P ALIGN=\"JUSTIFY\">For esterne virker det besynderligt, da konsulent  Per  \r\n\r\n  Lundsager fra Darup Associates sp&oslash;rger, om de ikke har lyst til at  \r\n\r\n f&aring; en vindm&oslash;lle.</P>  \r\n\r\n<P ALIGN=\"JUSTIFY\">\"Jo tak,\" lyder svaret, men det har de pr&oslash;vet i  \r\n\r\n nogle &aring;r, og m&oslash;llen virker stadig ikke.</P>  \r\n\r\n<P ALIGN=\"JUSTIFY\">F&oslash;rst da konsulenten underrettet Energistyrelsen om  \r\n\r\n den stillest&aring;ende m&oslash;lle i Estland, sker der noget   i  \r\n\r\n Milj&oslash;styrelsen. Styrelsen sender et oprydningshold anf&oslash;rt af  \r\n\r\n  Per  Lundsager til Baltikum for at bese de m&oslash;ller, [K] aldrig har  \r\n\r\n n&aring;et at montere.</P>  \r\n\r\n<P ALIGN=\"JUSTIFY\">P&aring; &oslash;en Hiumaa i Estland finder de en  \r\n\r\n m&oslash;lle i forfald. Det polske t&aring;rn er t&aelig;ret af rust.  \r\n\r\n Kablerne dingler i m&oslash;llet&aring;rnet   seks meter for korte.  \r\n\r\n Oprydningsholdet konstaterer, at [K] sendte en kasse med nye kabler af sted,  \r\n\r\n men han fik dem aldrig monteret. T&aelig;nderne i gearet er i mellemtiden  \r\n\r\n beskadigede. Samtidig har det l&aelig;kket omkring 30 liter olie, der er  \r\n\r\n l&oslash;bet ned gennem t&aring;rnet. Alt er smurt ind.</P>  \r\n\r\n<P ALIGN=\"JUSTIFY\">Oprydningsholdet opdager, at det originale typeskilt med  \r\n\r\n serienummer og navnet p&aring; fabrikanten, &oslash;sttyske Penig, er  \r\n\r\n v&aelig;k. P&aring; gearets nye, blanke skilt st&aring;r i stedet:  \r\n\r\n Genvind.</P>  \r\n\r\n<P ALIGN=\"JUSTIFY\">P&aring; fire dage reparerer oprydningsholdet  \r\n\r\n m&oslash;llen. 18. september 1997 klokken 15.25 snurrer vingerne for  \r\n\r\n f&oslash;rste gang.</P>  \r\n\r\n<P ALIGN=\"JUSTIFY\">Holdet forts&aelig;tter til det gamle fiskerkollektiv i  \r\n\r\n Letland, hvor b&aring;de ansatte og myndigheder er ved helt at opgive  \r\n\r\n h&aring;bet om nogensinde at se m&oslash;llen k&oslash;re.</P>  \r\n\r\n<P ALIGN=\"JUSTIFY\">P&aring; jorden hviler vingerne, tilgroet med mos.</P>  \r\n\r\n<P ALIGN=\"JUSTIFY\">Kablerne falder som spaghetti ud af t&aring;rnet   seks  \r\n\r\n meter for lange. Kablerne afkortes, og s&aring; sker det, fiskerne i Liepaja  \r\n\r\n har ventet fire &aring;r p&aring;: M&oslash;llevingerne suser.</P>  \r\n\r\n<P ALIGN=\"JUSTIFY\">Men sp&oslash;rgsm&aring;let er hvor l&aelig;nge. En af de  \r\n\r\n ansvarlige for oprydningen, direkt&oslash;r  Ib  N&oslash;rregaard fra  \r\n\r\n m&oslash;llefirmaet Danservice ved Roskilde, frygter, at m&oslash;llerne kan  \r\n\r\n g&aring; i st&aring; n&aring;r som helst.</P>  \r\n\r\n<P ALIGN=\"JUSTIFY\">\"Det er nogle d&aring;rlige m&oslash;ller, og projektet  \r\n\r\n skulle aldrig have v&aelig;ret sat i gang. Esterne og letterne var bedre  \r\n\r\n tjent uden de m&oslash;ller. Jeg er rystet over, at man kan f&aring; penge ud  \r\n\r\n af Milj&oslash;styrelsen p&aring; den m&aring;de,\" siger han.</P>  \r\n\r\n<P ALIGN=\"JUSTIFY\"> Ib  N&oslash;rregaard har aldrig fortalt balterne  \r\n\r\n sandheden om deres m&oslash;ller.</P>  \r\n\r\n<P ALIGN=\"JUSTIFY\">\"Jeg har ikke sagt til dem, at det er d&aring;rlige  \r\n\r\n m&oslash;ller, de har st&aring;ende. Det er der ingen grund til   de var  \r\n\r\n s&aring; glade, da de endelig kom til at k&oslash;re,\" siger han.</P>  \r\n\r\n<P ALIGN=\"JUSTIFY\">[K] &aelig;rgrer sig over, at han aldrig fik monteret  \r\n\r\n m&oslash;llerne i Baltikum.</P>  \r\n\r\n<P ALIGN=\"JUSTIFY\">\"Jeg beklager, at projektet blev s&aring; forsinket. Set i  \r\n\r\n bakspejlet var der ikke budgetteret med de meget vanskelige arbejdsforhold i  \r\n\r\n Baltikum. Men jeg deler ikke  Ib  N&oslash;rregaards opfattelse af  \r\n\r\n m&oslash;llerne   jeg mener fortsat, det er et velegnet projekt til udbygning  \r\n\r\n af vindkraft i Baltikum,\" siger han.</P>  \r\n\r\n<P ALIGN=\"JUSTIFY\">[K] mener samtidig, at han var i sin gode ret til at  \r\n\r\n fjerne det &oslash;sttyske typeskilt og i stedet montere et skilt med  \r\n\r\n Genvinds navn.\"Fra at v&aelig;re en individuel gearkasse blev det en del af  \r\n\r\n en helhed   en m&oslash;lle leveret af Genvind. Indvendig i gearkassen  \r\n\r\n st&aring;r gearets typenummer fortsat, s&aring; der er ingen problemer med at  \r\n\r\n finde, hvad det er for en gearkasse,\" siger [K].</P>  \r\n\r\n<P ALIGN=\"JUSTIFY\">Han oplyser samtidig, at det ville v&aelig;re uheldigt at  \r\n\r\n have den &oslash;sttyske grossists navn placeret p&aring; s&aring;  \r\n\r\n fremtr&aelig;dende en plads.</P>  \r\n\r\n<P ALIGN=\"JUSTIFY\">\"Da det var planen, at gearet efterf&oslash;lgende skulle  \r\n\r\n serieproduceres i Baltikum, ville vi ikke annoncere med, hvor de kunne finde  \r\n\r\n grossisten,\" siger han.</P>  \r\n\r\n<P ALIGN=\"JUSTIFY\">Konsulent i Danmarks Vindm&oslash;lleforening,  Strange  \r\n\r\n  Skriver, finder dog Genvinds fremgangsm&aring;de besynderlig.</P>  \r\n\r\n<P ALIGN=\"JUSTIFY\">\"Det har jeg aldrig set f&oslash;r. [K] m&aring;  \r\n\r\n v&aelig;re en af de eneste i verden, der arbejder p&aring; den m&aring;de.  \r\n\r\n Samlefirmaer er i deres gode ret til at s&aelig;tte navn p&aring; hele  \r\n\r\n m&oslash;ller, men normalt fifler ingen med underleverand&oslash;rernes  \r\n\r\n typeskilte,\" siger han.</P>  \r\n\r\n<P ALIGN=\"JUSTIFY\">Danmarks ambassad&oslash;r i Estland,  Svend  Roed  \r\n\r\n  Nielsen, er p&aring; ingen m&aring;de imponeret over de danske myndigheders  \r\n\r\n h&aring;ndtering af sagen.</P>  \r\n\r\n<P ALIGN=\"JUSTIFY\">\"Der gik alt for lang tid, f&oslash;r  \r\n\r\n Milj&oslash;styrelsen fik eksperter herover og gjort m&oslash;llen  \r\n\r\n f&aelig;rdig. Det var en pinlig aff&aelig;re for den danske  \r\n\r\n &oslash;stst&oslash;tte,\" siger ambassad&oslash;ren.\"</P>  \r\n\r\n<P ALIGN=\"JUSTIFY\">Den 5. juli 1999 bragte bladet en artikel med overskriften  \r\n\r\n \"<B>H&aring;rd kritik af fejl i &Oslash;steuropa-hj&aelig;lp</B>\" og bl.a.  \r\n\r\n f&oslash;lgende indhold:</P>  \r\n\r\n<P ALIGN=\"JUSTIFY\">\"Manglende kontrol og mistanke om svindel med den danske  \r\n\r\n st&oslash;tte til &Oslash;steuropa f&aring;r nu Venstre til at forlange en  \r\n\r\n &oslash;jeblikkelig forklaring fra b&aring;de milj&oslash;minister  Svend  \r\n\r\n  Auken (S) og udviklingsminister  Poul  Nielson (S).</P>  \r\n\r\n<P ALIGN=\"JUSTIFY\">Allerede i dag vil partiet kalde de to ministre i  \r\n\r\n samr&aring;d for blandt andet at f&aring; svar p&aring;, hvordan  \r\n\r\n Milj&oslash;styrelsen kunne betale millioner for vindm&oslash;ller med polske  \r\n\r\n og &oslash;sttyske dele, der blev monteret med uoriginale danske typeskilte  \r\n\r\n og sendt til Baltikum.\"</P>  \r\n\r\n<P ALIGN=\"JUSTIFY\">Den 6. juli 1999 bragte bladet p&aring; forsiden af  \r\n\r\n sektionen Erhverv en artikel med overskriften \"<B> Auken griber ind i  \r\n\r\n m&oslash;lle-sag</B>\" og bl.a. f&oslash;lgende indhold:</P>  \r\n\r\n<P ALIGN=\"JUSTIFY\">\"<B>Modvind:</B>  Svend  Auken erkender fejl i den danske  \r\n\r\n milj&oslash;st&oslash;tte til &Oslash;steuropa og truer med at melde  \r\n\r\n vindm&oslash;lleproducent til politiet. Samtidig unders&oslash;ges i  \r\n\r\n &oslash;jeblikket, hvordan et fejlslagent projekt fra erhvervsgiganten Vestas  \r\n\r\n kan redes.</P>  \r\n\r\n<P ALIGN=\"JUSTIFY\">Milj&oslash;minister  Svend  Auken (S) griber nu ind i  \r\n\r\n sagen om fejlslagne vindm&oslash;lleprojekter, som har kostet de danske  \r\n\r\n skatteydere 20 millioner kroner. Pengene er hentet fra den stort anlagte  \r\n\r\n milj&oslash;st&oslash;tte til &Oslash;steuropa.</P>  \r\n\r\n<P ALIGN=\"JUSTIFY\">I f&oslash;rste omgang vil ministeren have  \r\n\r\n unders&oslash;gt, om \"Milj&oslash;styrelsen er blevet decideret snydt\" af det  \r\n\r\n nu konkursramte selskab Genvind fra Aalborg, der med millionst&oslash;tte fra  \r\n\r\n staten har sendt &oslash;sttyske og polske m&oslash;lledele til Baltikum  \r\n\r\n monteret med nye, men uoriginale danske typeskilte.</P>  \r\n\r\n<P ALIGN=\"JUSTIFY\">\"Hvis der er problemer af denne karakter, kan det i sidste  \r\n\r\n ende medf&oslash;re et retsligt efterspil,\" oplyser  Svend  Auken i et  \r\n\r\n debatindl&aelig;g i dagens avis.</P>  \r\n\r\n<P ALIGN=\"JUSTIFY\">Samtidig oplyser ministeren, at det i &oslash;jeblikket  \r\n\r\n overvejes, hvordan et fejlslagent millionprojekt i det nordlige Tjekkiet \"kan  \r\n\r\n rettes op\". Her har en af verdens st&oslash;rste vindm&oslash;lleproducenter,  \r\n\r\n danske Vestas, rejst en vindm&oslash;llepark i et bjergomr&aring;de, hvor  \r\n\r\n vinden kun bl&aelig;ser en tredjedal af det oplyste.\"</P>  \r\n\r\n<P ALIGN=\"JUSTIFY\"> </P>  \r\n\r\n<B><P ALIGN=\"JUSTIFY\">Fiasko-m&oslash;ller skader image</P>  \r\n\r\n<P ALIGN=\"JUSTIFY\">Side 2\".</P>  \r\n\r\n</B>  \r\n\r\n<P ALIGN=\"JUSTIFY\">P&aring; side 2 hed det bl.a.:</P>  \r\n\r\n<P ALIGN=\"JUSTIFY\">\"En r&aelig;kke forfejlede vindm&oslash;ller i  \r\n\r\n &Oslash;steuropa pletter Danmarks image som verdens f&oslash;rende  \r\n\r\n vindm&oslash;llenation.</P>  \r\n\r\n<P ALIGN=\"JUSTIFY\">Det vurderer direkt&oslash;r for brancheorganisationen  \r\n\r\n Vindm&oslash;lleindustrien,  S&oslash;ren  Krohn. Han afviser dog, at  \r\n\r\n skaderne umiddelbart vil f&aring; konsekvenser for den danske eksport af  \r\n\r\n vindm&oslash;ller, der sidste &aring;r var p&aring; 5,2 milliarder  \r\n\r\n kroner.</P>  \r\n\r\n<P ALIGN=\"JUSTIFY\">\"Sagen vil mest skade branchens omd&oslash;mme herhjemme,  \r\n\r\n men dansk vindm&oslash;lleindustris ry i udlandet kan holde til det, fordi  \r\n\r\n 99,9 procent af vindm&oslash;llerne til eksport kommer fra velrenommerede  \r\n\r\n firmaer,\" siger  S&oslash;ren  Krohn.</P>  \r\n\r\n<P ALIGN=\"JUSTIFY\">Direkt&oslash;ren for Vindm&oslash;lleindustrien oplyser,  \r\n\r\n at det har v&aelig;ret en kendt sag i branchen, at to vindm&oslash;ller uden  \r\n\r\n typegodkendelse fra firmaet Genvind i Aalborg stod uf&aelig;rdige i Estland  \r\n\r\n og Letland i to &aring;r. Han mener, at Milj&oslash;styrelsen aldrig skulle  \r\n\r\n have bevilget knap fire millioner kroner fra &Oslash;stst&oslash;ttepuljen  \r\n\r\n til Genvind-m&oslash;llerne.</P>  \r\n\r\n<P ALIGN=\"JUSTIFY\">\"Det er uheldigt at v&aelig;lge vindm&oslash;ller, der  \r\n\r\n ikke er typegodkendte, og det er yderligere uheldigt, at de kommer fra et  \r\n\r\n lille firma, der ikke har et ry at forsvare. M&oslash;llerne burde v&aelig;re  \r\n\r\n anerkendte og gennempr&oslash;vede p&aring; dansk grund, f&oslash;r vi  \r\n\r\n v&aelig;lger at g&aring; ud p&aring; eksportmarkedet og dumme os midt i  \r\n\r\n udstillingsvinduet,\" siger  S&oslash;ren  Krohn. Han mener dermed, at  \r\n\r\n Milj&oslash;styrelsen selv b&aelig;rer en v&aelig;sentlig del af ansvaret  \r\n\r\n for, at projektet kuldsejlede.\"</P>  \r\n\r\n<P ALIGN=\"JUSTIFY\">Bladet har den 7. juli 1999 bragt f&oslash;lgende  \r\n\r\n \"<B>Rettelse</B>\":</P>  \r\n\r\n<P ALIGN=\"JUSTIFY\">\"Af specialteksten til artiklen \" Auken griber ind i  \r\n\r\n m&oslash;llesag\" i Erhverv i g&aring;r fremg&aring;r det, at  \r\n\r\n milj&oslash;minister  Svend  Auken truer med en politianmeldelse af omtalte  \r\n\r\n m&oslash;lleproducent. Det er upr&aelig;cist, idet ministeren   som det  \r\n\r\n fremg&aring;r af selve artiklen   ikke giver udtryk for, om et retsligt  \r\n\r\n efterspil skal v&aelig;re civilt eller strafferetsligt. Vi beklager  \r\n\r\n fejlen.</P>  \r\n\r\n<I><P ALIGN=\"JUSTIFY\">Red.</I>\"</P>  \r\n\r\n<P ALIGN=\"JUSTIFY\">Klageren har gentagne gange rettet henvendelse til bladet  \r\n\r\n og har i den forbindelse klaget over tilsides&aelig;ttelse af god  \r\n\r\n presseskik.</P>  \r\n\r\n<P ALIGN=\"JUSTIFY\">Bladet har den 9. juli 1999 bragt f&oslash;lgende med  \r\n\r\n overskriften \"<B>Snyd med vindm&oslash;ller?</B>\":</P>  \r\n\r\n<P ALIGN=\"JUSTIFY\">\"<B>M&oslash;llerne</B> i Baltikum k&oslash;rer med en god  \r\n\r\n produktion. Der er ikke tale om en fiasko.</P>  \r\n\r\n<P ALIGN=\"JUSTIFY\">Af <I>[K]</P>  \r\n\r\n<P ALIGN=\"JUSTIFY\">Fhv. direkt&oslash;r</P>  \r\n\r\n<P ALIGN=\"JUSTIFY\">Genvind ApS</P>  \r\n\r\n<P ALIGN=\"JUSTIFY\">Sverrig&aring;rdsvej 3</P>  \r\n\r\n<P ALIGN=\"JUSTIFY\">Sk&oslash;rping</P>  \r\n\r\n</I>  \r\n\r\n<P ALIGN=\"JUSTIFY\">Som en af hovedpersonerne i avisens debat om  \r\n\r\n vindm&oslash;ller og &Oslash;stst&oslash;tten har jeg med interesse  \r\n\r\n l&aelig;st avisen hver dag siden i s&oslash;ndags. Berlingske Tidendes  \r\n\r\n behandling af forl&oslash;bet har v&aelig;ret interessant   og fra et  \r\n\r\n presseetisk synspunkt foruroligende l&aelig;sning.</P>  \r\n\r\n<P ALIGN=\"JUSTIFY\">Artiklen blev oprindelig til som to journaliststuderendes  \r\n\r\n afslutningsopgave. I begyndelsen bistod jeg med gl&aelig;de, idet jeg mener,  \r\n\r\n at erhvervslivet har en pligt til at bidrage til uddannelsesinstitutionernes  \r\n\r\n projekter.</P>  \r\n\r\n<P ALIGN=\"JUSTIFY\">Efterf&oslash;lgende er jeg blevet noget klogere, idet mit  \r\n\r\n samarbejde med de to studerende resulterede i en artikel i S&oslash;ndags  \r\n\r\n Berlingske   i en fordrejet form, krydret med udeladelser og pyntet med en  \r\n\r\n r&aelig;kke usandheder. I en stille tid har avisens postulater v&aelig;ret  \r\n\r\n brugt af diverse politikere og interessegrupper til at kaste sig over  \r\n\r\n undertegnede, vindm&oslash;ller og &Oslash;stst&oslash;tten.</P>  \r\n\r\n<P ALIGN=\"JUSTIFY\">Genvinds vindm&oslash;lleprojekt blev oprindeligt startet  \r\n\r\n lige efter balternes uafh&aelig;ngighed. Genvind valgte til forskel fra de  \r\n\r\n store vindm&oslash;llefabrikker at bruge ressourcer p&aring; at rejse til  \r\n\r\n Baltikum og tale med de nye staters politikere og videnskabsfolk. Her var man  \r\n\r\n meget optaget af, hvad Danmark gjorde p&aring; energiomr&aring;det,  \r\n\r\n is&aelig;r da man s&aring; muligheder for at arbejde med vedvarende energi  \r\n\r\n som et langsigtet alternativ til bl.a. atomkraften. Balterne var da allerede  \r\n\r\n frustrerede over, at ingen af de store vindm&oslash;llevirksomheder ville  \r\n\r\n besk&aelig;ftige sig med deres nye lande   angiveligt fordi disse ikke havde  \r\n\r\n den n&oslash;dvendige k&oslash;bekraft.</P>  \r\n\r\n<P ALIGN=\"JUSTIFY\">Igennem Milj&oslash;styrelsens &Oslash;stst&oslash;tte  \r\n\r\n blev der &aring;bnet mulighed for at stille demonstrationsm&oslash;ller op,  \r\n\r\n m&oslash;ller, som efterf&oslash;lgende skulle kunne produceres p&aring;  \r\n\r\n lokale virksomheder. Efter Sovjet-statens opl&oslash;sning var der netop en  \r\n\r\n stor ubrugt kapacitet i v&aring;benindustrien, som kunne og burde anvendes  \r\n\r\n til mere fredelige sysler.</P>  \r\n\r\n<P ALIGN=\"JUSTIFY\">Arbejdet i Baltikum var v&aelig;sentligt mere omfattende,  \r\n\r\n end vi havde regnet med, og Genvind kunne ikke holde tidsplanen, hvilket  \r\n\r\n resulterede i en konkurs. Efter en vis forsinkelse er m&oslash;ller blevet  \r\n\r\n stillet op og har nu k&oslash;rt i mere end 1½ &aring;r med en god  \r\n\r\n produktion. S&aring; sent som i g&aring;r talt jeg med projektlederen i  \r\n\r\n Estland. M&oslash;llen her har produceret 288.000 kWt det sidste &aring;r,  \r\n\r\n hvilket er s&aelig;rdeles godt for en m&oslash;lle af den st&oslash;rrelse og  \r\n\r\n b&oslash;r s&aelig;tte avisens p&aring;stand om fiasko i relief.</P>  \r\n\r\n<P ALIGN=\"JUSTIFY\">I den konkrete sag vedr&oslash;rende vores m&oslash;ller  \r\n\r\n til Baltikum, beskyldes jeg af de tidligere journaliststuderende for at sende  \r\n\r\n danske m&oslash;ller afsted med udenlandske komponenter. Denne beskyldning er  \r\n\r\n absurd! Alle Danske vindm&oslash;ller fra de f&oslash;rende  \r\n\r\n vindm&oslash;lleproducenter er fyldt med udenlandske komponenter! Hvis ikke  \r\n\r\n man kunne s&aelig;tte tyske gear og svenske generatorer i m&oslash;llerne,  \r\n\r\n hvordan kunne man s&aring; producere m&oslash;ller i et land som Danmark, der  \r\n\r\n ikke har gear- og generatorfabrikker?</P>  \r\n\r\n<P ALIGN=\"JUSTIFY\">For at kunne skrive en overskrift om svindel har man  \r\n\r\n f&aring;et en embedsmand fra Milj&oslash;styrelsen til at kommentere et  \r\n\r\n tidligere fejlagtigt udkast til tekst   et udkast som var s&aring;  \r\n\r\n fejlagtigt, at jeg har brugt mere end 10 timer p&aring; at rette faktuelle  \r\n\r\n fejl i det sammen med journalisterne.</P>  \r\n\r\n<P ALIGN=\"JUSTIFY\">Af hensyn til historiens sensationsindhold har  \r\n\r\n skribenterne f&aring;et en af mine konkurrenter til at udtale, at  \r\n\r\n m&oslash;llerne er d&aring;rlige, en konkurrent, der har sine egne produkter  \r\n\r\n at s&aelig;lge   og som tilsyneladende ikke deler mine visioner om, at  \r\n\r\n balterne selv skal producere vindm&oslash;ller.</P>  \r\n\r\n<P ALIGN=\"JUSTIFY\">Som sagen har udviklet sig i pressen, godt pustet til af  \r\n\r\n de to journaliststuderende   nu journalister   er det forst&aring;eligt, at  \r\n\r\n  Svend  Auken kr&aelig;ver unders&oslash;gelse. Jeg kan kun se frem til en  \r\n\r\n uvildig unders&oslash;gelse og h&aring;be, at Berlingske Tidende vil bruge  \r\n\r\n lige s&aring; meget spalteplads til at referere unders&oslash;gelsens  \r\n\r\n resultat, som de har brugt p&aring; at beskylde mig for svindel. Jeg m&aring;  \r\n\r\n til slut konstatere, at journalisterne  Morten  Frich og  Christian  Jensen  \r\n\r\n fortsat har meget at l&aelig;re, is&aelig;r om etik og redelighed.\"</P>  \r\n\r\n<P ALIGN=\"JUSTIFY\">Klageren har i forbindelse med sagen i Pressen&aelig;vnet  \r\n\r\n anmodet om f&oslash;lgende genm&aelig;le:</P>  \r\n\r\n<P ALIGN=\"JUSTIFY\">\"Berlingske Tidende har i sin udgave d. 4. juli  \r\n\r\n p&aring;st&aring;et, at der er mistanke om svindel og svigt i forbindelse med  \r\n\r\n Genvinds leverance af vindm&oslash;ller til Baltikum. Dette er ukorrekt, idet  \r\n\r\n der fra Milj&oslash;styrelsen p&aring; intet tidspunkt er rejst mistanke om  \r\n\r\n svindel.</P>  \r\n\r\n<P ALIGN=\"JUSTIFY\">Berlingske Tidende har i sin udgave d. 4. juli  \r\n\r\n p&aring;st&aring;et, at der af Genvind ApS er solgt &Oslash;sttyske og Polske  \r\n\r\n m&oslash;lledele som danske m&oslash;ller. Dette er ukorrekt. I Genvinds  \r\n\r\n m&oslash;ller indg&aring;r der som alle danske m&oslash;ller, delkomponenter  \r\n\r\n af udenlandsk herkomst. Genvind har hverken i sin markedsf&oslash;ring eller  \r\n\r\n m&aelig;rkning skjult at visse komponenter er af udenlandsk herkomst.</P>  \r\n\r\n<P ALIGN=\"JUSTIFY\">Berlingske Tidende har i sin artikelserie  \r\n\r\n p&aring;st&aring;et, at de af Genvind leverede m&oslash;ller er  \r\n\r\n \"fiaskom&oslash;ller\". Dette er ukorrekt, idet begge m&oslash;ller har  \r\n\r\n fungeret up&aring;klageligt lige siden idrifts&aelig;ttelsen.</P>  \r\n\r\n<P ALIGN=\"JUSTIFY\">Berlingske Tidende har p&aring;st&aring;et, at der er  \r\n\r\n sendt gamle m&oslash;lledele af sted med funklende nye typeskilte. Dette er  \r\n\r\n ukorrekt, idet m&oslash;lledelene der blev sendt af sted var i original  \r\n\r\n ubrugt fabriksstand.</P>  \r\n\r\n<P ALIGN=\"JUSTIFY\">Berlingske Tidende har p&aring;st&aring;et, at Genvind  \r\n\r\n hverken n&aring;ede at montere m&oslash;llerne i Estland eller Letland. Dette  \r\n\r\n er ukorrekt, idet m&oslash;llen i Estland var f&aelig;rdigmonteret, bortset  \r\n\r\n fra k&oslash;bers nettilslutning og mindre justeringer.</P>  \r\n\r\n<P ALIGN=\"JUSTIFY\">Berlingske Tidende p&aring;st&aring;r, at kablerne i  \r\n\r\n m&oslash;llen i Letland var for lange. Dette er ukorrekt, idet kablerne havde  \r\n\r\n pr&aelig;cis den l&aelig;ngde, der svarede til opstilling af m&oslash;llens  \r\n\r\n computer udenfor m&oslash;llet&aring;rnet, i et separat styreskab.</P>  \r\n\r\n<P ALIGN=\"JUSTIFY\">Berlingske Tidende p&aring;st&aring;r, at de oprindelige  \r\n\r\n typeskilte med serienummer og navn p&aring; &Oslash;sttyske Penig er  \r\n\r\n v&aelig;k og erstattet af andet typeskilt. Dette er ukorrekt, idet der  \r\n\r\n p&aring; disse geartyper aldrig er monteret skilte med oprindelsesland, - men  \r\n\r\n derimod skilte med import&oslash;ren eller m&oslash;llefabrikantens navn.</P>  \r\n\r\n<P ALIGN=\"JUSTIFY\">Berlingske Tidende p&aring;st&aring;r, at Vestas projekt i  \r\n\r\n 1994 markedsf&oslash;res som en succes, - efter fiaskoen i Baltikum. Dette er  \r\n\r\n ukorrekt, idet Genvind m&oslash;llerne i 1994, end ikke var afsendt fra  \r\n\r\n Danmark.</P>  \r\n\r\n<P ALIGN=\"JUSTIFY\">[K]\".</P>  \r\n\r\n<P ALIGN=\"JUSTIFY\">Klageren har anf&oslash;rt, at artiklerne er  \r\n\r\n fejlbeh&aelig;ftede og har en r&aelig;kke faktuelle udeladelser, der sammen  \r\n\r\n med journalisternes m&aring;de at behandle stoffet p&aring; har skadet  \r\n\r\n klageren og hans firmas omd&oslash;mme i vide kredse.</P>  \r\n\r\n<P ALIGN=\"JUSTIFY\">Klageren har anf&oslash;rt, at bladet ikke vil lade ham  \r\n\r\n tage til korrekt genm&aelig;le p&aring; de &aring;benlyse fejl og mangler.  \r\n\r\n Det debatindl&aelig;g fra klageren, som er blevet bragt, giver p&aring; ingen  \r\n\r\n m&aring;de et balanceret billede af de korrekte informationer, idet  \r\n\r\n hovedartiklen var p&aring; 2 sider og var anbragt s&aelig;rdeles  \r\n\r\n fremtr&aelig;dende.</P>  \r\n\r\n<P ALIGN=\"JUSTIFY\">Klageren har n&aelig;rmere klaget over, at bladet ikke har  \r\n\r\n konfronteret ham med de s&aelig;rdeles alvorlige anklager fra  \r\n\r\n Milj&oslash;styrelsen og bladet om snyd og svindel.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at bladet har  \r\n\r\n fremprovokeret udtalelser fra branchen og milj&oslash;styrelsen p&aring;  \r\n\r\n grundlag af urigtige oplysninger, som ikke blev bragt i den faktiske  \r\n\r\n artikel.</P>  \r\n\r\n<P ALIGN=\"JUSTIFY\">Klageren har herudover anf&oslash;rt, at bladet har  \r\n\r\n undladt at oplyse, at de s&aring;kaldt fejlslagne m&oslash;ller faktisk har  \r\n\r\n k&oslash;rt i snart 2 &aring;r uden problemer og med en s&aelig;rdeles  \r\n\r\n tilfredsstillende produktion. </P>  \r\n\r\n<P ALIGN=\"JUSTIFY\">Klageren har desuden anf&oslash;rt, at bladet har  \r\n\r\n viderebragt direkte fejlagtige oplysninger om m&aelig;rkeplader, uagtet  \r\n\r\n bladet var i besiddelse af fotos af de omtalte m&aelig;rkeplader.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at bladet ukritisk har  \r\n\r\n brugt kilder, der har en &aring;benlys interesse i at skade klageren og hans  \r\n\r\n selskab.</P>  \r\n\r\n<P ALIGN=\"JUSTIFY\">Bladet har i en udtalelse afvist klagen og har  \r\n\r\n anf&oslash;rt, at de oplysninger, bladet har bragt, har v&aelig;ret  \r\n\r\n efterpr&oslash;vet i s&aelig;rlig grad, og klageren har nydt det  \r\n\r\n s&aelig;rlige privilegium at have deltaget i den p&aring;klagede artikels  \r\n\r\n tilblivelse i alle led.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at bladet hylder det  \r\n\r\n princip, at personer, der med rette eller urette f&oslash;ler sig slet  \r\n\r\n behandlet af bladet, skal have mulighed for et genm&aelig;le,  \r\n\r\n fuldst&aelig;ndig efter de normale regler for genm&aelig;le, men dog ikke  \r\n\r\n n&oslash;dvendigvis med de ret faktuelle begr&aelig;nsninger, der ligger i  \r\n\r\n begrebet. Bladet bragte derfor klagerens indl&aelig;g den 9. juli  \r\n\r\n ukommenteret. Det er derfor usandt, at bladet ikke ville lade klageren tage  \r\n\r\n korrekt til genm&aelig;le i bladet.</P>  \r\n\r\n<P ALIGN=\"JUSTIFY\">Bladet har yderligere anf&oslash;rt, at oplysningerne er  \r\n\r\n endog s&aelig;rdeles grundigt efterpr&oslash;vet, og at klageren i hele  \r\n\r\n forl&oslash;bet er blevet holdt l&oslash;bende underrettet om artiklernes  \r\n\r\n indhold for s&aring; vidt ang&aring;r klagerens virksomhed.</P>  \r\n\r\n<P ALIGN=\"JUSTIFY\">Bladet har herudover anf&oslash;rt, at  \r\n\r\n Underdirekt&oslash;r i Milj&oslash;styrelsen  Karsten  Skov ikke har henvendt  \r\n\r\n sig til bladet for at klage over, at han enten er blevet fejlciteret eller  \r\n\r\n har udtalt sig p&aring; et utilstr&aelig;kkeligt grundlag.</P>  \r\n\r\n<P ALIGN=\"JUSTIFY\">Bladet har desuden anf&oslash;rt, at en r&aelig;kke af de  \r\n\r\n \"fejl\", klageren har p&aring;st&aring;et, at artiklen rummer, for flertallets  \r\n\r\n vedkommende rettelig er en strid om det korrekte ord. Bladet erkender og  \r\n\r\n beklager, at der et enkelt sted er g&aring;et kludder i kronologien, idet  \r\n\r\n klagerens m&oslash;ller ikke var afskibet i oktober 1994.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Tage Clausen  \r\n\r\n og Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet har p&aring; baggrund af de  \r\n\r\n foreliggende oplysninger ikke grundlag for at anf&aelig;gte det referat,  \r\n\r\n bladet har bragt af underdirekt&oslash;rens udtalelser.</P>  \r\n\r\n<P ALIGN=\"JUSTIFY\">Pressen&aelig;vnet finder, at bladets oplysninger er  \r\n\r\n efterpr&oslash;vet i forn&oslash;dent omfang ved henvendelse til forskellige  \r\n\r\n personer, og at klageren p&aring; tilstr&aelig;kkelig m&aring;de er kommet  \r\n\r\n til orde i forbindelse med artiklen den 4. juli 1999. Pressen&aelig;vnet  \r\n\r\n finder derfor ikke grundlag for at udtale kritik af bladet.</P>  \r\n\r\n<P ALIGN=\"JUSTIFY\">Bladet har efterf&oslash;lgende bragt et omfattende  \r\n\r\n indl&aelig;g fra klageren. Pressen&aelig;vnet finder, at klageren herudover  \r\n\r\n ikke er berettiget til et genm&aelig;le.</P>  \r\n\r\n<P ALIGN=\"JUSTIFY\">Afsagt den 22. september 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1999"
        },
        {
            "displayName": "Accession",
            "displayValue": "W19991047625"
        },
        {
            "displayName": "Entydig dokumentidentifikation",
            "displayValue": "AA000745"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10476"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "22/09/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "89/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}