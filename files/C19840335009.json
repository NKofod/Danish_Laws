{
    "id": 68543,
    "title": "Cirkulære vedrørende ændring af direktoratets cirkulære af 29. december 1976 om retten til optagelse i Sømændenes Arbejdsløshedskasse og Dansk Maskinbesætnings Arbejdsløshedskasse. ",
    "documentTypeId": "140",
    "isSagsforlobPeriodValid": false,
    "shortName": "CIR nr 3350 af 26/10/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende ændring af direktoratets  \r\n\r\n cirkulære af 29. december 1976 om retten til optagelse i Sømændenes  \r\n\r\n Arbejdsløshedskasse og Dansk Maskinbesætnings Arbejdsløshedskasse. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>Under dags dato har man tilskrevet Sømændenes Arbejdsløshedskasse således:  \r\n\r\n</P>  \r\n\r\n<P>&#187;Kassen har over for direktoratet og arbejdsministeriet rejst  \r\n\r\n spørgsmål om ændring af de ved direktoratets skrivelse af 29. december 1976  \r\n\r\n angivne regler om retten til optagelse i Sømændenes Arbejdsløshedskasse (og  \r\n\r\n Dansk Maskinbesætnings Arbejdsløshedskasse). </P>  \r\n\r\n<P>Kassen har herved henvist til reglerne i den senest gennemførte Nordiske  \r\n\r\n Socialkonvention. </P>  \r\n\r\n<P>I denne anledning skal direktoratet anføre: </P>  \r\n\r\n<P>Den 5. marts 1981 blev der undertegnet en ny nordisk konvention om social  \r\n\r\n tryghed mellem Danmark, Finland, Island, Norge og Sverige. </P>  \r\n\r\n<P>I konventionens afsnit II, der indeholder almindelige bestemmelser om,  \r\n\r\n hvilken lovgivning der skal anvendes, fastslår artikel 6, stk. 1 som en  \r\n\r\n grundregel, at den, der har bopæl i et nordisk land, er omfattet af  \r\n\r\n lovgivningen i dette land. </P>  \r\n\r\n<P>I artikel 6, stk. 2 og 3 er der indsat følgende bestemmelser, der  \r\n\r\n udelukkende vedrører sømænd med nordisk statsborgerskab: </P>  \r\n\r\n<P CLASS=PUNKT> <B>2.</B> En nordisk statsborger, der er ansat om bord på et  \r\n\r\n skib, som fører et nordisk lands flag, anses for at have bopæl og være ansat  \r\n\r\n i det land, hvis flag skibet fører. </P>  \r\n\r\n<P CLASS=PUNKT> <B>3.</B> Udlejes et skib som fører et nordisk lands flag,  \r\n\r\n hovedsagelig ubemandet til en reder i et andet nordisk land, gælder  \r\n\r\n bestemmelsen i andet stykke kun for den, der er ansat af skibets ejer eller  \r\n\r\n af en person, der repræsenterer denne. En nordisk statsborger, der er ansat  \r\n\r\n om bord af rederen eller af en person, der repræsenterer denne, anses for at  \r\n\r\n have bopæl og være ansat i sidstnævnte land.&#171; </P>  \r\n\r\n<P>Arbejdsministeriet har ved skrivelse af 10. september 1984 anmodet  \r\n\r\n direktoratet om at ændre de ved skrivelsen af 29. december 1976 (og dermed de  \r\n\r\n i direktoratets samtidig udsendte cirkulære) angivne regler om retten til  \r\n\r\n optagelse i Sømændenes Arbejdsløshedskasse og Dansk Maskinbesætnings  \r\n\r\n Arbejdsløshedskasse, således at indholdet bliver i overensstemmelse med  \r\n\r\n konventionens principper. </P>  \r\n\r\n<P>Som følge heraf ændres de i nævnte skrivelse og cirkulære angivne regler  \r\n\r\n således, at nordiske statsborgere - ligesom statsborgere m.v. i EF-landene -  \r\n\r\n uanset bopæl kan optages i en dansk arbejdsløshedskasse ved udmønstring med  \r\n\r\n dansk skib. </P>  \r\n\r\n<P>Andre personer kan (fortsat) ikke optages, medmindre de pågældende har  \r\n\r\n bopæl i Danmark. </P>  \r\n\r\n<P>I overensstemmelse hermed kan nordiske statsborgere, der udmønstrer med  \r\n\r\n dansk skib, herefter også overflyttes til en dansk arbejdsløshedskasse efter  \r\n\r\n de i den nordiske overenskomst om godskrivning af kvalifikationsperioder m.v.  \r\n\r\n herom angivne regler. </P>  \r\n\r\n<P>Det skal bemærkes, at det om nordiske statsborgere anførte alene gælder  \r\n\r\n retten til optagelse i en dansk arbejdsløshedskasse og således ikke er  \r\n\r\n ensbetydende med, at de pågældende vil være berettiget til at få udbetalt  \r\n\r\n dagpenge fra kassen ved ledighed fra beskæftigelse om bord på dansk skib.  \r\n\r\n</P>  \r\n\r\n<P>Det skal herved understreges, at bestemmelsen i artikel 6, stk. 2, alene  \r\n\r\n gælder så længe ansættelsen om bord består, d.v.s. i perioder, hvor der i  \r\n\r\n forhold til arbejdsløshedslovgivningen foreligger beskæftigelse og ikke  \r\n\r\n ledighed. </P>  \r\n\r\n<P>For nordiske statsborgere, der har bopæl i et (andet) nordisk land, gælder  \r\n\r\n bopælslandets almindelige regler om dagpengemæssig dækning, når ansættelsen  \r\n\r\n om bord på dansk skib er ophørt. De pågældende kan altså ikke få udbetalt  \r\n\r\n dagpenge her i landet, men må overflyttes til det egentlige bopælslands  \r\n\r\n arbejdsløshedsforsikring og modtage dagpenge efter de deer gældende regler.  \r\n\r\n</P>  \r\n\r\n<P>For nordiske statsborgere, der ikke har bopæl i Norden, gælder efter ophør  \r\n\r\n af ansættelsen om bord flaglandets interne regler om dagpengemæssig dækning.  \r\n\r\n De pågældende kan således ikke få udbetalt dagpenge fra en dansk  \r\n\r\n arbejdsløshedskasse.' </P>  \r\n\r\n<P>Hvilket herved meddeles. </P>  \r\n\r\n<P>P.D.V. </P>  \r\n\r\n<P> <I>V.Å. Jensen</I>  </P>  \r\n\r\n<P>kontorchef </P>  \r\n\r\n<P>/Birgitta Engbo Hansen </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840335009"
        },
        {
            "displayName": "Entydig dokumentidentifikation",
            "displayValue": "CM027727"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3350"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "26/10/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Jr.nr. 83-382-46"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}