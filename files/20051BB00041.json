{
    "id": 98658,
    "title": "Forslag til folketingsbeslutning om en national gigthandlingsplan",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 41",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 29. november 2005 af Lone Møller (S),  \r\n\r\n Poul Andersen (S), Karen Klint (S) og Lise von Seelen (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n en national gigthandlingsplan  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til senest den 1. april 2006 at  \r\n\r\n udarbejde en handlingsplan for mennesker med gigt. Handlingsplanen skal sikre  \r\n\r\n et tiltrængt løft til forebyggelsen af gigt samt dia-gnosticering og  \r\n\r\n behandling  \r\n\r\n af de mange mennesker med gigt.  \r\n\r\n</P>  \r\n\r\n<P class=\"Tekst\">  \r\n\r\n Gigthandlingsplanen skal bl.a. omfatte følgende områder:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n Indførelse af standardiserede  \r\n\r\n udredningsforløb på gigtområdet med henblik på at sikre en hurtig diagnostik  \r\n\r\n af  \r\n\r\n mennesker med gigt og undgå unødigt lange ventetider.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n En strategi for  \r\n\r\n diagnosticering og behandling af kroniske gigtpatienter i almen praksis med  \r\n\r\n henblik  \r\n\r\n på at sikre gigtpatienter en hurtig og korrekt iværksat behandling.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n En udbygning af den  \r\n\r\n forebyggende og sundhedsfremmende indsats med henblik på at reducere antallet  \r\n\r\n af mennesker med gigt og forebygge følgerne af gigt.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n En national satsning  \r\n\r\n på udvikling og implementering af patientuddannelse til mennesker med gigt  \r\n\r\n med  \r\n\r\n henblik på at give patienterne større livskvalitet og mindske deres træk på  \r\n\r\n sundhedsvæsenet.  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n &#9;  \r\n\r\n En øget  \r\n\r\n forskningsindsats inden for slidgigt med henblik på at sikre et løft i den  \r\n\r\n praktiske behandling af de mange mennesker med slidgigt.  \r\n\r\n</P>  \r\n\r\n<P class=\"Tekst\">  \r\n\r\n Der skal afsættes 50 mio. kr. til iværksættelse af gigthandlingsplanen.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Baggrund  \r\n\r\n</P>  \r\n\r\n<P class=\"Tekst\">  \r\n\r\n 700.000 danskere lider af en gigtsygdom, og gigt er desværre en  \r\n\r\n folkesygdom i vækst. Ifølge Statens Institut for Folkesundhed er andelen af  \r\n\r\n den  \r\n\r\n voksne befolkning, der har en eller flere langvarige muskel- og  \r\n\r\n skeletlidelser  \r\n\r\n af mere end 6 måneders varighed, steget fra 13 pct. i 1987 til 16,3 pct. i år  \r\n\r\n 2000. Stigningen er mest markant for gruppen af 16-44-årige. Der henvises til  \r\n\r\n »Otte folkesygdomme &#150; forekomst og udvikling«, Statens Institut for  \r\n\r\n Folkesundhed, 2005.  \r\n\r\n</P>  \r\n\r\n<P class=\"Tekst\">  \r\n\r\n Gigt omfatter alle former for muskel- og skeletsygdomme, hvilket  \r\n\r\n indbefatter ca. 200 diagnoser. Spektret er meget bredt og strækker sig fra  \r\n\r\n mere  \r\n\r\n veldefinerede smertetilstande som f.eks. dem, der kan udløses af en  \r\n\r\n diskusprolaps,  \r\n\r\n over smerter i leddene forårsaget af f.eks. slid- og leddegigt til ømme og  \r\n\r\n stive muskler.  \r\n\r\n</P>  \r\n\r\n<P class=\"Tekst\">  \r\n\r\n Fælles for dem alle er dog, at gigt har store konsekvenser både for  \r\n\r\n det enkelte menneske og for samfundet. Bl.a. er alle gigtpatienter plaget af  \r\n\r\n smerter &#150; en stor del lider sågar af kroniske smerter. Faktisk er gigt  \r\n\r\n den  \r\n\r\n hyppigste årsag til kroniske smerter i Danmark. Knap 6 pct. af befolkningen  \r\n\r\n angiver at have kroniske smerter som følge af gigt. Endvidere føler mange, at  \r\n\r\n de må begrænse deres kontakt med andre mennesker, og at de er begrænsede i  \r\n\r\n deres fritid og deres arbejdsliv, fordi de har en gigtsygdom. Ud over at have  \r\n\r\n stærke  \r\n\r\n smerter lever de også i utryghed over for fremtiden, og alt for mange  \r\n\r\n frygter,  \r\n\r\n at de kun får det værre.  \r\n\r\n</P>  \r\n\r\n<P class=\"Tekst\">  \r\n\r\n Dertil kommer, at nylig offentliggjorte tal fra Statens Institut  \r\n\r\n for Folkesundhed viser, at muskel- og skeletsygdomme udgør den sygdomsgruppe,  \r\n\r\n der medfører flest tabte gode leveår for voksne danskere. En person på 16 år  \r\n\r\n vil i gennemsnit kunne forvente at miste 10 gode leveår på grund af besvær i  \r\n\r\n bevægeapparatet. Der henvises til »Muskel- og skeletlidelser«, Ugens tal for  \r\n\r\n folkesundhed, 2005, uge 22, Statens Institut for Folkesundhed.  \r\n\r\n</P>  \r\n\r\n<P class=\"Tekst\">  \r\n\r\n Gigt har også betydelige konsekvenser for samfundet. Gigt er  \r\n\r\n bl.a. en af de hyppigste årsager til udstødning fra arbejdsmarkedet. Således  \r\n\r\n er  \r\n\r\n ca. 20 pct. af ansøgningerne om førtidspension begrundet med en sygdom i  \r\n\r\n bevægeapparatet, mens 48 pct. af alle langtidssygemeldinger skyldes problemer  \r\n\r\n i  \r\n\r\n bevægeapparatet, hvilket i sig selv svarer til et samfundsøkonomisk tab på  \r\n\r\n knap  \r\n\r\n 10 mia. kr. om året. De samlede samfundsøkonomiske omkostninger ved muskel-  \r\n\r\n og  \r\n\r\n skeletsygdomme udgør ca. 34 mia. kr. årligt og er dermed den næstdyreste  \r\n\r\n sygdomsgruppe for samfundet, kun overgået af psykiske lidelser.  \r\n\r\n</P>  \r\n\r\n<P class=\"Tekst\">  \r\n\r\n De senere års politiske fokus på gigtområdet har været begrænset  \r\n\r\n og har manglet helhed, hvilket har betydet, at diagnosticering og behandling  \r\n\r\n af  \r\n\r\n gigtpatienter er meget varierende på tværs af landet og på mange områder  \r\n\r\n halter  \r\n\r\n bagefter de øvrige nordiske landes. Der henvises til Gigtforeningens egne  \r\n\r\n undersøgelser af forskelle i ventetider og biologisk medicin på tværs af  \r\n\r\n landet  \r\n\r\n samt rundspørger til de nordiske lande vedrørende biologisk medicin.  \r\n\r\n Samtidig er en fokuseret,  \r\n\r\n evidensbaseret forebyggelse væsentligt underprioriteret.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet mener, at der er behov for en samlet og  \r\n\r\n langsigtet strategi for de mange mennesker med gigt i Danmark. Nationale  \r\n\r\n handlingsplaner for bl.a. hjerte- og kræftområdet har tidligere vist sig  \r\n\r\n nødvendige for tilrettelæggelsen af en fokuseret indsats for disse  \r\n\r\n patientgrupper. Det er tid til at rette fokus mod gigtpatienterne, som har  \r\n\r\n været overset for længe, og som udgør en stor og voksende sygdomsgruppe.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet opfordrer derfor regeringen til at tage de  \r\n\r\n nødvendige initiativer til at sikre, at der iværksættes en handlingsplan for  \r\n\r\n mennesker med gigt med henblik på at sikre en bedre forebyggelse,  \r\n\r\n diagnosticering og behandling af de mange mennesker med gigt.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Økonomiske konsekvenser  \r\n\r\n</P>  \r\n\r\n<P class=\"Tekst\">  \r\n\r\n Der skal afsættes 50 mio. kr. til iværksættelse af  \r\n\r\n gigthandlingsplanen. Beløbet dækker udviklingen af standardiserede  \r\n\r\n udredningsforløb, efteruddannelse af læger i almen praksis, patientuddannelse  \r\n\r\n og -undervisning, forskning i slidgigt og genoptræning og rehabilitering.  \r\n\r\n</P>  \r\n\r\n<P class=\"Tekstoverskrift\">  \r\n\r\n Bemærkninger til forslagets enkelte bestemmelser  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 1. Standardiserede udredningsforløb inden for  \r\n\r\n gigtområdet  \r\n\r\n</P>  \r\n\r\n<P class=\"Tekst\">  \r\n\r\n Indførelse af standardiserede udredningsforløb på gigtområdet er  \r\n\r\n en vigtig forudsætning for at sikre, at gigtpatienter hurtigt kan få stillet  \r\n\r\n en  \r\n\r\n diagnose og dermed undgå smerter, sygefravær og ledødelæggelser.  \r\n\r\n</P>  \r\n\r\n<P class=\"Tekst\">  \r\n\r\n Mange gigtpatienter oplever utilfredsstillende lange  \r\n\r\n udredningsforløb på grund af, at der er ventetid på at komme til udredning  \r\n\r\n enten hos en reumatologisk speciallæge eller på en afdeling, og at der ofte  \r\n\r\n er  \r\n\r\n lange interne ventetider mellem forskellige undersøgelser, f.eks. på at få  \r\n\r\n foretaget en MR-scanning. Hertil kommer, at mange gigtsygdomme er så  \r\n\r\n komplekse,  \r\n\r\n at det i sig selv tager lang tid at stille en diagnose.  \r\n\r\n</P>  \r\n\r\n<P class=\"Tekst\">  \r\n\r\n Hurtig diagnostik af ryg-, led- og muskellidelser er afgørende  \r\n\r\n for at igangsætte behandling i rette tid og for at give patienterne vished om  \r\n\r\n deres tilstand og mindske deres smerter. Om leddegigt ved man også, at tidlig  \r\n\r\n behandling er helt afgørende for at bremse uoprettelige ledødelæggelser, der  \r\n\r\n senere fører til handicap. Hurtig diagnostik er også afgørende for at mindske  \r\n\r\n sygefravær og medicinforbrug.  \r\n\r\n</P>  \r\n\r\n<P class=\"Tekst\">  \r\n\r\n Derfor mener Socialdemokratiet, at der er behov for at sikre, at  \r\n\r\n gigtpatienter hurtigt kommer til udredning og gennemgår et standardiseret  \r\n\r\n udredningsforløb  \r\n\r\n uden lange ventetider mellem de forskellige undersøgelser, der foretages på  \r\n\r\n sygehuset.  \r\n\r\n Erfaringer fra andre sygdomsområder, bl.a. fra kræftområdet, viser, at det  \r\n\r\n kan  \r\n\r\n lade sig gøre og med god effekt.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 2. Strategi for diagnosticering og behandling  \r\n\r\n af kroniske gigtpatienter i almen praksis  \r\n\r\n</P>  \r\n\r\n<P class=\"Tekst\">  \r\n\r\n En national gigthandlingsplan skal omfatte en strategi for  \r\n\r\n diagnosticering og behandling af kroniske gigtpatienter i almen praksis med  \r\n\r\n henblik på at sikre gigtpatienter en hurtig og korrekt iværksat behandling.  \r\n\r\n</P>  \r\n\r\n<P class=\"Tekst\">  \r\n\r\n Diagnosticering eller viderehenvisning til diagnosticering sker  \r\n\r\n som oftest hos den almenprakti-serende læge. Derfor er det vigtigt, at den  \r\n\r\n praktiserende læge hurtigt er i stand til at identificere en gigtsygdom og få  \r\n\r\n iværksat behandling eller henvist patienten til diagnosticering og behandling  \r\n\r\n hos en speciallæge på rette tidspunkt.  \r\n\r\n</P>  \r\n\r\n<P class=\"Tekst\">  \r\n\r\n Det er imidlertid et kendt problem, at viden inden for området  \r\n\r\n løbende opdateres og er lang tid om at komme ud til de almenpraktiserende  \r\n\r\n læger.  \r\n\r\n Derfor er den eksisterende viden i almen praksis ikke tilstrækkeligt  \r\n\r\n opdateret,  \r\n\r\n og derfor er der et stort behov for at forbedre de almenpraktiserende lægers  \r\n\r\n viden på området.  \r\n\r\n</P>  \r\n\r\n<P class=\"Tekst\">  \r\n\r\n Særligt er der behov for, at de praktiserende læger får bedre  \r\n\r\n viden om betydningen af tidlig dia-gnostik og henvisningskriterier ved  \r\n\r\n leddegigt og andre inflammatoriske led- og bindevævssygdomme. Eksempelvis er  \r\n\r\n det vigtigt at få udbredt viden om, at alle leddegigtpatienter ved mere end 6  \r\n\r\n ugers ledhævelse bør henvises til reumatolog, ligesom det er vigtigt, at de  \r\n\r\n praktiserende læger har den nyeste viden om slidgigt, da disse patienter ofte  \r\n\r\n udelukkende behandles i primærsektoren. Bl.a. bør de praktiserende læger have  \r\n\r\n indgående kendskab til forebyggelse af begyndende slidgigt frem for at  \r\n\r\n igangsætte  \r\n\r\n medicinsk smertelindring.  \r\n\r\n</P>  \r\n\r\n<P class=\"Tekst\">  \r\n\r\n Endvidere bør strategien omfatte en udbredelse af letforståelige  \r\n\r\n kliniske retningslinjer til almen praksis, som gerne må indgå som en del af  \r\n\r\n de  \r\n\r\n praktiserende lægers efteruddannelse.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 3. Forebyggelse og sundhedsfremme  \r\n\r\n</P>  \r\n\r\n<P class=\"Tekst\">  \r\n\r\n Den nationale handlingsplan skal komme med initiativer til at  \r\n\r\n forbedre sundhedsfremme og forebyggelse af muskel- og skeletlidelser.  \r\n\r\n</P>  \r\n\r\n<P class=\"Tekst\">  \r\n\r\n En ny undersøgelse gennemført af Statens Institut for  \r\n\r\n Folkesundhed viser, at der er et stort forebyggelsespotentiale i almen  \r\n\r\n lægepraksis,  \r\n\r\n idet hver anden voksne patient, som konsulterer almen praksis, henvender sig  \r\n\r\n med et problem relateret til en af de otte folkesygdomme. Når det gælder  \r\n\r\n patienter med muskel- og skeletlidelser, viser undersøgelsen, at især lav  \r\n\r\n fysisk aktivitet, overvægt og skadeligt arbejdsmiljø er hyppigt forekommende  \r\n\r\n risikofaktorer. Der henvises til »Otte folkesygdomme &#150; forekomst og  \r\n\r\n udvikling«,  \r\n\r\n Statens Institut for Folkesundhed, 2005.  \r\n\r\n</P>  \r\n\r\n<P class=\"Tekst\">  \r\n\r\n Undersøgelsen viser samtidig, at der er en stor interesse for  \r\n\r\n forebyggelse blandt patienterne, ligesom lægerne finder, at kapaciteten af  \r\n\r\n eksisterende forebyggelsestilbud uden for almen praksis er utilstrækkelig.  \r\n\r\n Det  \r\n\r\n samme gælder forebyggelseskapaciteten i almen praksis, hvor der stort set  \r\n\r\n ikke  \r\n\r\n eksisterer forebyggelsesaktiviteter inden for muskel- og skeletområdet.  \r\n\r\n</P>  \r\n\r\n<P class=\"Tekst\">  \r\n\r\n Fysisk aktivitet er en helt central forudsætning for at  \r\n\r\n forebygge eller mindske en række af de symptomer, som gigt medfører. Det  \r\n\r\n gælder  \r\n\r\n f.eks. smerter og muskelsvaghed &#150; der i sig selv ofte fører til  \r\n\r\n inaktivitet.  \r\n\r\n Der er også god dokumentation for, at overvægtige slidgigtpatienter kan  \r\n\r\n forbedre  \r\n\r\n deres tilstand væsentligt gennem vægtreduktion og motion.  \r\n\r\n</P>  \r\n\r\n<P class=\"Tekst\">  \r\n\r\n Der har de senere år været flere forsøg med redskaber, der kan  \r\n\r\n motivere fysisk inaktive til at dyrke motion. Det drejer sig bl.a. om »motion  \r\n\r\n på recept« og »motion og kost på recept«, som også afprøves på mennesker med  \r\n\r\n slidgigt. De foreløbige resultater viser en god effekt heraf.  \r\n\r\n</P>  \r\n\r\n<P class=\"Tekst\">  \r\n\r\n Derfor bør der satses på implementering af »motion på recept«  \r\n\r\n til de relevante sygdomsgrupper, herunder også til personer med let/moderat  \r\n\r\n slidgigt. Endvidere bør der satses på flere og mere rummelige motionstilbud  \r\n\r\n blandt frivillige organisationer og i kommunerne &#150; tilbud, som også vil  \r\n\r\n være  \r\n\r\n relevante for de patienter, der efter at have fået »motion på recept«, skal  \r\n\r\n fortsætte med at dyrke motion.  \r\n\r\n</P>  \r\n\r\n<P class=\"Tekst\">  \r\n\r\n Mange muskel- og skeletsygdomme skyldes nedslidning i  \r\n\r\n forbindelse med arbejde. Muskel- og skeletsygdomme udgør ifølge  \r\n\r\n Arbejdstilsynets årsrapporter ca. 50 pct. af de rapporterede arbejdsskader i  \r\n\r\n Danmark. Det drejer sig typisk om&nbsp;besvær i nakke/skulder, lænde/ryg  \r\n\r\n samt&nbsp;hofter og knæ. Når det gælder lænde/rygbesvær og besvær i knæ og  \r\n\r\n hofter, er de mest udsatte brancher social- og sundhedssektoren samt bygge-  \r\n\r\n og  \r\n\r\n anlægsbranchen. Hvorimod nakke/skulderbesvær forekommer hos mere end 60 pct.  \r\n\r\n af  \r\n\r\n arbejdstagere i job med ensidigt belastende arbejde, f.eks. kontorarbejde og  \r\n\r\n rengøringsarbejde.&nbsp;  \r\n\r\n</P>  \r\n\r\n<P class=\"Tekst\">  \r\n\r\n<SPAN style='font-family:Arial'>D  \r\n\r\n</SPAN>  \r\n\r\n erfor  \r\n\r\n bør der inden for social- og sundhedssektoren og kontorområdet samt bygge- og  \r\n\r\n anlægsbranchen iværksættes en massiv og målrettet forebyggende  \r\n\r\n arbejdsmiljøindsats, der forebygger de muskel- og skeletsygdomme, som&nbsp;er  \r\n\r\n særlig hyppige her. Indsatsen, der naturligvis vil være afhængig af den  \r\n\r\n enkelte  \r\n\r\n branche,&nbsp;skal fokusere på at reducere de fysisk tunge  \r\n\r\n arbejdsbelastninger og  \r\n\r\n skabe mere variation i arbejdet samt inddrage forskellige former for fysisk  \r\n\r\n aktivitet. En seriøs og koordineret indsats skal ske i samarbejde med de  \r\n\r\n relevante parter på området.  \r\n\r\n</P>  \r\n\r\n<P class=\"Tekst\">  \r\n\r\n Regeringen pålægges derfor at forøge den forebyggende og  \r\n\r\n sundhedsfremmende indsats med henblik på at reducere antallet af mennesker  \r\n\r\n med  \r\n\r\n gigt og forebygge følgerne af gigt.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 4. Patientuddannelse  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen bør indeholde en national satsning på udvikling  \r\n\r\n og implementering af patientuddannelse til mennesker med gigt, idet  \r\n\r\n patientuddannelse kan give den enkelte patient konkrete redskaber til at leve  \r\n\r\n med sygdommen, hvilket på sigt både giver et sundere og bedre liv for  \r\n\r\n patienten  \r\n\r\n og sparer samfundet for en række sundhedsudgifter.  \r\n\r\n</P>  \r\n\r\n<P class=\"Tekst\">  \r\n\r\n Vi skal satse på patientuddannelse i de kommende år, fordi det  \r\n\r\n er dokumenteret, at aktive og velinformerede patienter tager ansvar for deres  \r\n\r\n eget  \r\n\r\n liv, fører en sundere livsstil og får færre komplikationer. Det kan skabe en  \r\n\r\n bedre livskvalitet, ligesom det vil reducere antallet og længden af  \r\n\r\n sygehusindlæggelser  \r\n\r\n og lægebesøg. I tillæg hertil må det forventes, at velinformerede, kompetente  \r\n\r\n patienter, der forstår deres rolle og tager medansvar for deres behandling,  \r\n\r\n vil  \r\n\r\n mindske risikoen for fejl og utilsigtede hændelser i sundhedsvæsenet.  \r\n\r\n</P>  \r\n\r\n<P class=\"Tekst\">  \r\n\r\n På gigtområdet er patientuddannelse i dag meget begrænset og  \r\n\r\n præget af stor forskellighed og spredning både indholdsmæssigt og geografisk.  \r\n\r\n F.eks. tilbyder kun halvdelen af landets hospitaler formaliseret undervisning  \r\n\r\n af patienter med leddegigt. Samtidig foregår patientuddannelse stort set kun  \r\n\r\n i  \r\n\r\n hospitalssektoren, på trods af at de fleste gigtpatienter hovedsagelig  \r\n\r\n behandles i primærsektoren &#150; det gælder f.eks. slidgigtpatienter og  \r\n\r\n rygpatienter.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet mener, at gigtpatienter bør kunne leve så god en  \r\n\r\n tilværelse med deres gigt som muligt og derfor bør have størst mulig viden  \r\n\r\n om,  \r\n\r\n hvordan man bedst lever med sin sygdom.  \r\n\r\n</P>  \r\n\r\n<P class=\"Tekst\">  \r\n\r\n Derfor skal der som led i handlingsplanen ske en national  \r\n\r\n satsning på udvikling af en række pa-tientundervisningsprogrammer af høj  \r\n\r\n kvalitet til gigtpatienter. Undervisningen skal tilbydes dér, hvor patienten  \r\n\r\n møder den professionelle behandler, f.eks. undervisningsprogram om slidgigt  \r\n\r\n til  \r\n\r\n almen praksis, »gigtskoler« på alle reumatologiske afdelinger og  \r\n\r\n undervisningsprogrammer til kroniske rygpatienter i primærsektoren.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 5. En øget forskningsindsats inden for slidgigt  \r\n\r\n</P>  \r\n\r\n<P class=\"Tekst\">  \r\n\r\n Endelig skal den nationale handlingsplan indeholde initiativer,  \r\n\r\n der styrker forskningen inden for slidgigt.  \r\n\r\n</P>  \r\n\r\n<P class=\"Tekst\">  \r\n\r\n Slidgigt er den mest almindelige ledsygdom i Danmark. Således har  \r\n\r\n omkring 220.000 danskere diagnosen slidgigt  \r\n\r\n &#150; og eksperter anslår, at mindst lige så mange går rundt med gener fra  \r\n\r\n en udiagnosticeret slidgigt.  \r\n\r\n Stigende levealder vil endvidere øge  \r\n\r\n sygdommens hyppighed betydeligt over de kommende år.  \r\n\r\n</P>  \r\n\r\n<P class=\"Tekst\">  \r\n\r\n For den enkelte medfører slidgigt nedbrydning af ledbrusk, smerter  \r\n\r\n og nedsat funktion i de berørte led.  \r\n\r\n</P>  \r\n\r\n<P class=\"Tekst\">  \r\n\r\n Man kender ikke årsagerne  \r\n\r\n til  \r\n\r\n slidgigt, og der er kun begrænset viden om forebyggelse og effekten af de  \r\n\r\n behandlingsmetoder, der er til rådighed. Konsekvenserne af den manglende  \r\n\r\n viden  \r\n\r\n er bl.a., at visse patienter fortsat får oplyst, at udviklingen af slidgigt  \r\n\r\n ikke kan forebygges, at sygdommen skyldes alder, og at man derfor bare må  \r\n\r\n lære  \r\n\r\n at leve med den. »Behandlingen« består i at tage smertestillende medicin,  \r\n\r\n indtil en eventuel operation er nødvendig.  \r\n\r\n</P>  \r\n\r\n<P class=\"Tekst\">  \r\n\r\n For samfundet betyder denne passive og ikkeforskningsbaserede  \r\n\r\n tilgang til slidgigt store unødige omkostninger. Mange mennesker forlader  \r\n\r\n således arbejdsmarkedet for tidligt på grund af slidgigt. Bl.a. viser  \r\n\r\n undersøgelser, at mere end 10 pct. af alle mennesker over 60 år er  \r\n\r\n invaliderede  \r\n\r\n som følge af slidgigt i hofte, knæ og hænder.  \r\n\r\n Der henvises til F. Tesche og N. Miosge: New  \r\n\r\n Aspects of the pathogenesis of osteoarthritis: the role of fibroblast-like  \r\n\r\n chondrocytes in late stages of the disease, Histology and Histopathology  \r\n\r\n 2005, 20:329-337,  \r\n\r\n og J.A. Buckwalter, C. Saltzman, T. Brown et al.: The impact of  \r\n\r\n osteoarthritis:  \r\n\r\n implications for research, Clinical Orthopedy 2004, supplement 427:6-15.  \r\n\r\n Andre  \r\n\r\n undersøgelser viser, at  \r\n\r\n alene  \r\n\r\n ekstraudgifterne i forbindelse med behandling i sundhedsvæsenet løber op i  \r\n\r\n 2,3  \r\n\r\n mia. kr. om året, og at slidgigtpatienter er dobbelt så dyre for  \r\n\r\n sundhedsvæsenet  \r\n\r\n som mennesker uden slidgigt. Der henvises til »De samfundsøkonomiske  \r\n\r\n konsekvenser  \r\n\r\n ved behandlingen af slidgigt i Danmark«, DSI, Institut for Sundhedsvæsen,  \r\n\r\n udarbejdet for Gigtforeningen, 2003.  \r\n\r\n</P>  \r\n\r\n<P class=\"Tekst\">  \r\n\r\n Skal den praktiske behandling af de mange tusinde danskere med  \r\n\r\n slidgigt forbedres, er det nødvendigt med yderligere forskning. En  \r\n\r\n sammenhængende og flerårig satsning på forskning inden for slidgigt  \r\n\r\n</P>  \r\n\r\n<P class=\"Tekst\">  \r\n\r\n Danmark udmærker sig ved at besidde en række stærke  \r\n\r\n forskningsmiljøer, som vil kunne bidrage væsentligt til etableringen af en  \r\n\r\n hårdt tiltrængt forskningsindsats inden for slidgigt. Ved at styrke de  \r\n\r\n nationale forskningsmiljøer og ikke mindst skabe rammer for en målrettet  \r\n\r\n koordinering af forskningsindsatsen har vi mulighed for at skabe et afgørende  \r\n\r\n gennembrud i opklaringen af en sygdom, hvis enorme udbredelse står i skærende  \r\n\r\n kontrast til dens nuværende forskningsmæssige bevågenhed.  \r\n\r\n</P>  \r\n\r\n<P class=\"Tekst\">  \r\n\r\n Der er derfor brug for en sammenhængende og konsekvent flerårig  \r\n\r\n satsning på forskning inden for slidgigt, som kan give basale og banebrydende  \r\n\r\n forskningsresultater, der på sigt kan omsættes i direkte målbare forbedringer  \r\n\r\n for de mange mennesker, der vil få eller allerede har slidgigt.  \r\n\r\n</P>  \r\n\r\n<P class=\"Tekst\">  \r\n\r\n Regeringen opfordres derfor til at igangsætte en styrket  \r\n\r\n forskningsindsats inden for slidgigtområdet.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lone  \r\n\r\n Møller  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om en national gigthandlingsplan  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 41).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 41",
            "stateLabel": "Forkastet",
            "references": [
                {
                    "shortName": "2005/1 BSF 41",
                    "title": "Forslag til folketingsbeslutning om en national gigthandlingsplan",
                    "presentationName": "Beslutningsforslag som fremsat",
                    "documentTypeId": 480,
                    "documentId": 98658,
                    "eliUri": "/eli/ft/20051BB00041",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b41/index.htm"
                },
                {
                    "shortName": "2005/1 BTB 41",
                    "title": "Betænkning over Forslag til folketingsbeslutning om en national gigthandlingsplan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 99164,
                    "eliUri": "/eli/ft/20051DB00593",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/11/2005"
        },
        {
            "displayName": "Accession",
            "displayValue": "20051BB00041"
        },
        {
            "displayName": "Entydig dokumentidentifikation",
            "displayValue": "AX007941"
        },
        {
            "displayName": "Dato for førstegangsindlæggelse",
            "displayValue": "30/11/2005"
        },
        {
            "displayName": "Dato for indlæggelse",
            "displayValue": "30/11/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}