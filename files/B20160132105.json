{
    "id": 184717,
    "title": "Bekendtgørelse om produktionsafgift ved slagtning og eksport af svin",
    "documentTypeId": "60",
    "isSagsforlobPeriodValid": true,
    "shortName": "BEK nr 1321 af 14/11/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om produktionsafgift ved slagtning og eksport af svin</p>\r\n<p class=\"Indledning2\">I medfør af § 6, stk. 1 og 4, og § 24 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 1586 af 14. december 2015, og efter indstilling fra Svineafgiftsfondens bestyrelse fastsættes efter bemyndigelse i henhold til § 5, stk. 1, nr. 1, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:</p>\r\n<p class=\"Paragraf\" id=\"id4cfc0b11-89c5-49bd-9b37-e7fea39630aa\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> For hvert svin, herunder søer, orner, polte og smågrise, der er produceret i Danmark, og som slagtes og ved offentlig kontrol ubetinget godkendes til menneskeføde, skal betales en afgift. Afgiftspligten omfatter også svin, der slagtes for private til eget forbrug.</p>\r\n<p class=\"Stk2\">\r\n   <span class=\"StkNr\" id=\"ida513c304-ad4a-46d5-bef9-e141d485228c\">Stk. 2.</span> Afgiften udgør 4,85 kr. pr. svin med en indvejet, slagtet vægt på til og med 109,9 kg og 9,60 kr. pr. svin med en indvejet, slagtet vægt på 110 kg og derover.</p>\r\n<p class=\"Stk2\">\r\n   <span class=\"StkNr\" id=\"id39009aa8-a915-45c8-9143-212309525a03\">Stk. 3.</span> Ved indvejet, slagtet vægt forstås vægten af en svinekrop med hoved og tæer, men uden flomme, i varm tilstand under slagtningen.</p>\r\n<p class=\"Paragraf\" id=\"id35b97423-d9e5-4106-97b1-9267db925b0a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For svin, der slagtes på eksportsvineslagterier, skal vedkommende slagteri/slagtehus opkræve det i § 1 nævnte afgiftsbeløb hos leverandøren, hver uge indberette antallet af de i den foregående kalenderuge slagtede og godkendte svin i hver af de 2 vægtkategorier til Svineafgiftsfonden, c/o Landbrug &amp; Fødevarer, Axeltorv 3, 1609 København V, og indbetale den herefter skyldige afgift til Svineafgiftsfonden.</p>\r\n<p class=\"Stk2\">\r\n   <span class=\"StkNr\" id=\"id2b1f8a89-3727-4f2d-b720-45222144cf51\">Stk. 2.</span> For svin, der slagtes i private slagtehuse, skal slagteren indbetale det i § 1 nævnte afgiftsbeløb senest 14 dage efter en foretagen slagtning til Svineafgiftsfonden, c/o Landbrug &amp; Fødevarer, Axeltorv 3, 1609 København V. Indbetalingskort fås hos den kontrollerende dyrlæge, som umiddelbart efter den foretagne kontrolstempling skal indberette antallet af slagtede svin i hver vægtkategori til nævnte fond.</p>\r\n<p class=\"Stk2\">\r\n   <span class=\"StkNr\" id=\"iddc9e006b-ae8b-40d9-9a4a-36cd9d12a2bc\">Stk. 3.</span> Afgiftsbeløbet skal anføres i slagterivirksomhedens løbende afregning til svineproducenterne.</p>\r\n<p class=\"Paragraf\" id=\"ide07a565f-0864-455f-b10a-476aacb4615f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For smågrise, der er produceret i Danmark og som udføres levende her fra landet, skal eksportøren betale en afgift, der udgør 0,65 kr. for smågrise med en levende vægt på til og med 15 kg og 1,45 kr. for smågrise over 15 kg og til og med 50 kg levende vægt.</p>\r\n<p class=\"Stk2\">\r\n   <span class=\"StkNr\" id=\"id3ca8143f-b316-4469-a5dd-f7a1604fc101\">Stk. 2.</span> For hvert svin, herunder søer, orner, polte og smågrise, der er produceret i Danmark og som udføres levende her fra landet, skal eksportøren betale en afgift, der udgør 4,85 kr. for svin over 50 kg og til og med 135 kg levende vægt og 9,60 kr. for svin med en levende vægt på over 135 kg.</p>\r\n<p class=\"Stk2\">\r\n   <span class=\"StkNr\" id=\"id3b371688-b9cb-4de7-9f91-98378fdb6a11\">Stk. 3.</span> Eksportøren skal senest 14 dage efter eksporten indberette den stedfundne eksport med oplysning om antallet af levende svin i hver vægtklasse til Svineafgiftsfonden, c/o Landbrug &amp; Fødevarer, Axeltorv 3, 1609 København V, og samtidig indbetale den herefter skyldige afgift til Svineafgiftsfonden.</p>\r\n<p class=\"Paragraf\" id=\"id414b583e-018b-48f8-ac9f-920ab4fdd4de\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Beløb, der ikke betales rettidigt, tillægges efter landbrugsstøttelovens § 20, stk. 1, en årlig rente svarende til den rente, der er fastsat i henhold til rentelovens § 5, fra forfaldsdagen at regne. Den tillagte rente udgør dog mindst 50 kr.</p>\r\n<p class=\"Paragraf\" id=\"idff2b5400-9abb-46a4-9aab-5a91b24c9f77\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der er udpantningsret for forfaldne beløb efter lov om inddrivelse af gæld til det offentlige, herunder for de i § 4 nævnte rentebeløb.</p>\r\n<p class=\"Paragraf\" id=\"idd69c81a0-5497-4ef6-a214-6b39202a35a9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Overtrædelse af §§ 2 og 3 straffes med bøde, medmindre højere straf er forskyldt efter kapitel 5 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v.</p>\r\n<p class=\"Stk2\">\r\n   <span class=\"StkNr\" id=\"id18f35e5d-1f41-4f14-b66c-0d2dbf323415\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id4096cba1-01ff-4668-a47d-2d93c444c909\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 1. januar 2017.</p>\r\n<p class=\"Stk2\">\r\n   <span class=\"StkNr\" id=\"ide994f2ce-8612-47e3-95ca-dcf21ad0302c\">Stk. 2.</span> Bekendtgørelse nr. 452 af 24. maj 2016 om produktionsafgift ved slagtning og eksport af svin ophæves.</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 14. november 2016</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Elisabeth Demandt</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/11/2016"
        },
        {
            "displayName": "Accession",
            "displayValue": "B20160132105"
        },
        {
            "displayName": "Entydig dokumentidentifikation",
            "displayValue": "CK000991"
        },
        {
            "displayName": "Dato for førstegangsindlæggelse",
            "displayValue": "16/11/2016"
        },
        {
            "displayName": "Dato for indlæggelse",
            "displayValue": "16/11/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1321"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "14/11/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />NaturErhvervstyrelsen, j.nr. 12-0171-000035"
        },
        {
            "displayName": "Stikord",
            "displayValue": "produktionsafgifter, svin"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}