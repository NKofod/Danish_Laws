{
    "id": 218834,
    "title": "Forslag til folketingsbeslutning om strengere straf til vanvidsbilister som dræber (borgerforslag)",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 108",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. december 2020 af Leif Lahn Jensen (S), Peter Skaarup (DF), Andreas Steenberg (RV), Karsten Hønge (SF), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Torsten Gejl (ALT) og Aaja Chemnitz Larsen (IA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om strengere straf til vanvidsbilister som dræber (borgerforslag)</p>\r\n<p class=\"NormalInd\">Der skal indføres minimumsstraffe i de paragrafer i straffeloven, som omhandler, at man uagtsomt har forvoldt en andens død eller tilføjet en anden betydelig skade på liv og legeme, hvis det sker under særligt skærpende omstændigheder som i forbindelse med spirituskørsel, overtrædelse af færdselslovens § 54, stk. 1 eller 2, eller særlig hensynsløs kørsel.</p>\r\n<p class=\"NormalInd\">Der skal derfor indføres en minimumsstraf på 3 års fængsel i straffelovens § 241 om uagtsomt manddrab i de tilfælde, hvor overtrædelsen vurderes at være begået under særligt skærpende omstændigheder.</p>\r\n<p class=\"NormalInd\">På samme måde skal der i straffelovens § 249 om uagtsom legemsbeskadigelse indføres en minimumsstraf på 6 måneders fængsel i de tilfælde, hvor overtrædelsen vurderes at være begået under særligt skærpende omstændigheder.</p>\r\n<p class=\"NormalInd\">Endvidere skal der ske en forhøjelse af strafudmålingsniveauet i de sager, hvor der er flere omkomne end én person. Således skal straffen i disse sager være markant højere end minimumsstraffen på 3 års fængsel. Der henstilles til, at strafferammen på op til 8 års fængsel i langt højere grad udnyttes i de grove tilfælde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med jævne mellemrum rammes Danmark af eksempler på afstumpet vanvidskørsel, der ikke kun har bragt menneskeliv i fare. I efterhånden mange tilfælde har det haft fatale konsekvenser, hvor personer enten er blevet betydelig skadet eller sågar dræbt.</p>\r\n<p class=\"NormalInd\">I disse tilfælde er gerningsmanden efter vores overbevisninger sluppet alt for billigt strafferetligt. Det efterlader de pårørende magtesløse og med en følelse af, at det danske retssystem ikke er retfærdigt.</p>\r\n<p class=\"NormalInd\">Regeringen vil heller ikke acceptere vanvidskørsel længere i de danske gader og har derfor i februar 2020 præsenteret et udspil med ni tiltag for tryghed på de danske veje med to fokusområder. De to fokusområder skal få vanvidsbiler væk fra gaderne og udløse skærpede straffe ved vanvidskørsel. Alt i alt er det gode tiltag, som, hvis de vedtages, vil give politiet bedre muligheder for at få vanvidsbilister og deres biler væk fra gaderne.</p>\r\n<p class=\"NormalInd\">Regeringen har dog (endnu) ikke fremsat konkrete forslag til strafskærpelse i de tilfælde, hvor vanvidsbilister dræber eller skader medtrafikanter med deres kørsel.</p>\r\n<p class=\"NormalInd\">For at sikre retfærdighed i samfundet, retfærdighed for de pårørende og tryghed i trafikken skal der straffes hårdere i de tilfælde. Straffen her skal udtrykke, hvor meget samfundet fordømmer handlingen, hvilket ikke virker til at være tilfældet med nuværende lovgivning og retspraksis.</p>\r\n<p class=\"NormalInd\">Derfor fremsættes dette borgerforslag.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">Leif Lahn Jensen (S), Peter Skaarup (DF), Andreas Steenberg (RV), Karsten Hønge (SF), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Torsten Gejl (ALT) og Aaja Chemnitz Larsen (IA):</p>\r\n<p class=\"TekstGenerel\">Hermed tillader vi os for Folketinget at fremsætte:</p>\r\n<p class=\"ForslagsTitel\">Forslag til folketingsbeslutning om strengere straf til vanvidsbilister som dræber.</p>\r\n<p class=\"ForslagsNummer\">(Beslutningsforslag nr. B 108)</p>\r\n<p class=\"TekstGenerel\">Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget. Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.</p>\r\n<p class=\"TekstGenerel\">Borgerforslaget er oprindelig indgivet af Thomas Wolf, adressebeskyttelse, som hovedstiller, med Jonas Lambæk Thestrup, København, Jesper Bjelke Jensen, København, Rasmus Riber, Allerød, Tim Teddy Worm Jørgensen, Allerød, Christian Balle Jørgensen, København og Mathias Rønn Laursen, Frederiksberg.</p>\r\n<p class=\"TekstGenerel\">Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 108",
            "stateLabel": "Forkastet",
            "references": [
                {
                    "shortName": "2020/1 BSF 108",
                    "title": "Forslag til folketingsbeslutning om strengere straf til vanvidsbilister som dræber (borgerforslag)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 218834,
                    "eliUri": "/eli/ft/20201BB00108",
                    "externalLink": ""
                },
                {
                    "shortName": "2020/1 BTB 108",
                    "title": "Betænkning over Forslag til folketingsbeslutning om strengere straf til vanvidsbilister, som dræber\n(borgerforslag)",
                    "presentationName": "Betænkning over beslutningsforslag",
                    "documentTypeId": 500,
                    "documentId": 221107,
                    "eliUri": "/eli/ft/20201DB00743",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b108/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/2020"
        },
        {
            "displayName": "Accession",
            "displayValue": "20201BB00108"
        },
        {
            "displayName": "Entydig dokumentidentifikation",
            "displayValue": "AX025464"
        },
        {
            "displayName": "Dato for førstegangsindlæggelse",
            "displayValue": "18/12/2020"
        },
        {
            "displayName": "Dato for indlæggelse",
            "displayValue": "18/12/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}