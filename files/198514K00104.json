{
    "id": 108139,
    "title": "1985 BTL 104   BETÆNKNING OVER FORSLAG TIL LOV OM TANDPLEJE M.V.    NR L 104 1985-86, 1. SAMLING BLAD NR 1080 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 104 </P>  \r\n\r\n<P></P>  \r\n\r\n<P>Betænkning over Forslag til lov om tandpleje m.v. <BR>  \r\n\r\n Nr L 104 1985-86, 1. samling Blad nr 1080 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19860526 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Bestyrelsen for Øster Hornum børnehave, </P>  \r\n\r\n<P>Dansk Tandlægeforening, </P>  \r\n\r\n<P>Dansk Tandplejerforening, </P>  \r\n\r\n<P>Frederiksberg kommunale børnetandpleje, </P>  \r\n\r\n<P>Frederiksberg kommune, </P>  \r\n\r\n<P>Hansen, Niels V., tandlæge, Risskov, </P>  \r\n\r\n<P>HKs Kommunale Landsforenings Tandklinikassistentudvalg, </P>  \r\n\r\n<P>Ishøj kommunale børnetandpleje, </P>  \r\n\r\n<P>Ishøj kommune, </P>  \r\n\r\n<P>Kommunernes Landsforening, </P>  \r\n\r\n<P>Københavns Tandlægehøjskole, Lærerforeningen, </P>  \r\n\r\n<P>Landsforeningen af kliniske tandteknikere i Danmark, </P>  \r\n\r\n<P>Landsforeningen af Vanføre, </P>  \r\n\r\n<P>Pensionisternes Fællesråd, </P>  \r\n\r\n<P>Petersen, Poul Erik, lektor, dr. odont., Københavns Tandlægehøjskole, </P>  \r\n\r\n<P>Praktiserende Tandlægers Organisation, </P>  \r\n\r\n<P>Ryslinge kommunes temagruppe om sundhed og forebyggelse, </P>  \r\n\r\n<P>Styrelsen for Ryslinge-Ørbæk fælleskommunale børnetandpleje og </P>  \r\n\r\n<P>Tandlægernes Nye Landsforening. </P>  \r\n\r\n<P>Der er af indenrigsministeren og forskellige mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et MINDRETAL (det konservative folkepartis, </P>  \r\n\r\n<P>venstres, kristeligt folkepartis og de frie demokraters medlemmer </P>  \r\n\r\n<P>af udvalget) lovforslaget til VEDTAGELSE med de af </P>  \r\n\r\n<P>indenrigsministeren stillede ændringsforslag. </P>  \r\n\r\n<P>Mindretallet er af den opfattelse, at de børn og unge, der omfattes </P>  \r\n\r\n<P>af det kommunale tandplejetilbud, skal have den størst mulige </P>  \r\n\r\n<P>frihed til selv at vælge, hvordan de ønsker at udnytte dette </P>  \r\n\r\n<P>tandplejetilbud. Børn/ forældre skal derfor have et reelt tilbud </P>  \r\n\r\n<P>om at kunne benytte privat praktiserende tandlæge, hvis de finder </P>  \r\n\r\n<P>dette mere hensigtsmæssigt end den kommunale tandpleje, i lighed </P>  \r\n\r\n<P>med hvad der gælder på f.eks. folkeskoleområdet, hvor forældrene </P>  \r\n\r\n<P>har mulighed for at få deres børn i privat skole i stedet for den </P>  \r\n\r\n<P>offentlige. Begrundelsen for ønsket om valgfrihed på </P>  \r\n\r\n<P>børnetandplejeområdet er bl.a., at der kan være tilfælde, hvor </P>  \r\n\r\n<P>forholdet mellem den enkelte tandlæge og barnet/forældrene er </P>  \r\n\r\n<P>sådan, at det forhindrer, at den kommunale tandpleje kan varetage </P>  \r\n\r\n<P>barnets tandpleje på tilfredsstillende vis. </P>  \r\n\r\n<P>For at de positive resultater, der gennem børnetandplejen er opnået </P>  \r\n\r\n<P>for tandsundheden, kan fastholdes, finder mindretallet det </P>  \r\n\r\n<P>afgørende, at kommunerne sikrer en effektiv overførelsesprocedure </P>  \r\n\r\n<P>fra børnetandplejen til voksentandplejen. </P>  \r\n\r\n<P>Mindretallet kan ikke støtte forslaget om at gøre det til en pligt </P>  \r\n\r\n<P>for kommunerne at tilbyde omsorgstandpleje til de særlig </P>  \r\n\r\n<P>vanskeligt stillede grupper, som er nævnt i lovforslagets § 4. </P>  \r\n\r\n<P>For det første finder mindretallet, at der med de forbedringer af det </P>  \r\n\r\n<P>tandplejetilbud, som omfattes af sygesikringslovgivningen, og som </P>  \r\n\r\n<P>indenrigsministeren har lagt op til i lovforslaget, allerede er </P>  \r\n\r\n<P>taget initiativ til at sikre et forbedret tandplejetilbud til den </P>  \r\n\r\n<P>nævnte personkreds. </P>  \r\n\r\n<P>For det andet er det mindretallets opfattelse, at det bør overlades </P>  \r\n\r\n<P>til kommunalbestyrelsen at fastlægge, om kommunen ønsker at </P>  \r\n\r\n<P>tilbyde en særlig omsorgstandpleje, og hvilket serviceniveau der </P>  \r\n\r\n<P>skal være gældende for denne tandplejeindsats, herunder også med </P>  \r\n\r\n<P>hensyn til borgernes egenbetaling. Det er en forudsætning, at den </P>  \r\n\r\n<P>enkelte borger frit kan vælge mellem tandplejetilbud på en </P>  \r\n\r\n<P>kommunal klinik eller i privat regie, uanset om kommunen tilbyder </P>  \r\n\r\n<P>tandpleje på offentlig klinik. </P>  \r\n\r\n<P>Et ANDET MINDRETAL (socialdemokratiets medlemmer af udvalget) </P>  \r\n\r\n<P>indstiller lovforslaget til VEDTAGELSE med de af mindretallet </P>  \r\n\r\n<P>stillede og tiltrådte ændringsforslag. </P>  \r\n\r\n<P>Mindretallet beklager meget den manglende forståelse for en </P>  \r\n\r\n<P>forebyggende tandpleje, ministerens lovforslag udtrykker. </P>  \r\n\r\n<P>Børnetandplejen har i de forløbne år vist sig at være en stor succes </P>  \r\n\r\n<P>såvel helbredsmæssigt som økonomisk. </P>  \r\n\r\n<P>Regeringen har imidlertid foretrukket at indkassere pengene til </P>  \r\n\r\n<P>statskassen fremfor at udbygge tandplejeordningen til at omfatte </P>  \r\n\r\n<P>unge, handicappede og ældre. Mindretallet finder den disposition </P>  \r\n\r\n<P>helt forkert, ikke mindst set i forhold til, at regeringen har </P>  \r\n\r\n<P>tilsluttet sig WHOs sundhedsprogram &#187;Sundhed for alle år 2000&#171;.  \r\n\r\n</P>  \r\n\r\n<P>Mindretallet ønsker, at den offentlige tandpleje udvides med en </P>  \r\n\r\n<P>obligatorisk ungdomstandpleje, således at de gode resultater, der </P>  \r\n\r\n<P>er opnået i børnetandplejen, følges op indtil det tidspunkt, hvor </P>  \r\n\r\n<P>alle børns tandsæt er helt udvokset, og således at de omskiftelige </P>  \r\n\r\n<P>forhold, mange børn er udsat for i alderen 16-20 år, ikke </P>  \r\n\r\n<P>medfører, at de gode tandlægevaner fra børneårene sættes over </P>  \r\n\r\n<P>styr. </P>  \r\n\r\n<P>Mindretallet konstaterer endvidere, at en række stærkt handicappede </P>  \r\n\r\n<P>personer og plejehjemsbeboere ikke har mulighed for at udnytte det </P>  \r\n\r\n<P>almindelige tandplejesystem. Mindretallet ønsker derfor at pålægge </P>  \r\n\r\n<P>kommunerne at yde disse grupper vederlagsfri forebyggende og </P>  \r\n\r\n<P>behandlende tandpleje. </P>  \r\n\r\n<P>Mindretallet ønsker derudover at rette op på de alvorlige sociale </P>  \r\n\r\n<P>skævheder, der eksisterer i voksentandplejen, og at undgå at nye </P>  \r\n\r\n<P>sociale skævheder opstår. </P>  \r\n\r\n<P>Mange borgere har gennem tiderne ikke haft mulighed for at udnytte </P>  \r\n\r\n<P>det bestående tandplejesystem, og tandstatus for den ældre </P>  \r\n\r\n<P>befolkningsgruppe er generelt dårlig. Mindretallet ønsker primært, </P>  \r\n\r\n<P>at alle, uanset om de går regelmæssigt til tandlæge eller ej, med </P>  \r\n\r\n<P>jævne mellemrum bliver tilkaldt til tandeftersyn, og at alle de, </P>  \r\n\r\n<P>der ikke regelmæssigt har benyttet tandplejesystemet, tilbydes en </P>  \r\n\r\n<P>gratis undersøgelse med tilhørende rådgivning enten i en offentlig </P>  \r\n\r\n<P>klinik eller hos en praktiserende tandlæge. Når det er opklaret, </P>  \r\n\r\n<P>om en sådan tilskrivning af ikke-brugere af tandplejesystemet er </P>  \r\n\r\n<P>mulig ved benyttelse af bestående registre, vil mindretallet </P>  \r\n\r\n<P>foreslå, at der oprettes et tilkaldesystem. Der er imidlertid </P>  \r\n\r\n<P>grupper af personer, der umiddelbart kan inddrages under en sådan </P>  \r\n\r\n<P>opsøgende virksomhed. Mindretallet foreslår, at der ved disse </P>  \r\n\r\n<P>kontakter med det sociale system skal gives et tilbud om gratis </P>  \r\n\r\n<P>undersøgelse og rådgivning. Det drejer sig først og fremmest om </P>  \r\n\r\n<P>personer, der overgår til social pension. Der skal herudover gives </P>  \r\n\r\n<P>tilbud om behandling, som i princippet skal være vederlagsfri, </P>  \r\n\r\n<P>enten ved at behandlingen udføres vederlagsfrit på de kommunale </P>  \r\n\r\n<P>klinikker, eller ved at kommunen yder personligt tillæg til den </P>  \r\n\r\n<P>del af betalingen, der ikke dækkes af tilskud efter </P>  \r\n\r\n<P>sygesikringsloven. Det vil være nødvendigt at udarbejde faste </P>  \r\n\r\n<P>retningslinjer for disse tilskud. </P>  \r\n\r\n<P>Mindretallet foreslår endvidere, at der ydes et lignende tilbud om </P>  \r\n\r\n<P>undersøgelse og rådgivning til personer, der i længere tid har </P>  \r\n\r\n<P>modtaget kontanthjælp efter bistandsloven, og her vil overgangen </P>  \r\n\r\n<P>til varig hjælp efter ni måneders forløb være et passende </P>  \r\n\r\n<P>tidspunkt. Kommunen skal tilbyde de pågældende gratis behandling. </P>  \r\n\r\n<P>Blandt kontanthjælpsmodtagerne vil der være to grupper, som det er </P>  \r\n\r\n<P>særlig ønskeligt at give et sådant tilbud. </P>  \r\n\r\n<P>Blandt den lidt ældre del af kontanthjælpsmodtagerne vil der være </P>  \r\n\r\n<P>mange, der af forskellige grunde ikke har udnyttet </P>  \r\n\r\n<P>tandplejesystemet. Da det er mindretallets opfattelse, at det af </P>  \r\n\r\n<P>hensyn til forebyggelsen gælder om så hurtigt som muligt at </P>  \r\n\r\n<P>tilskynde så mange som muligt til at benytte tandplejesystemet, </P>  \r\n\r\n<P>vil der her være mulighed for at få fat i en gruppe, der har et </P>  \r\n\r\n<P>stort behov for tandpleje. </P>  \r\n\r\n<P>Den anden gruppe af kontanthjælpsmodtagere er yngre mennesker, der </P>  \r\n\r\n<P>allerede har gode tandplejevaner, og som har et velholdt tandsæt </P>  \r\n\r\n<P>som følge af tilbudene i den offentlige børnetandpleje og den </P>  \r\n\r\n<P>regelmæssige tandpleje. Der ville ske uoprettelige skader på deres </P>  \r\n\r\n<P>tandsæt, hvis de i nogle år af økonomiske grunde følte sig fristet </P>  \r\n\r\n<P>til at spare udgifterne netop til tandpleje. Mindretallet mener </P>  \r\n\r\n<P>derfor, at der ved overgangen til varig bistandshjælp efter ni </P>  \r\n\r\n<P>måneders forløb bør tilbydes vederlagsfri tandpleje til disse </P>  \r\n\r\n<P>personer. </P>  \r\n\r\n<P>Det er mindretallets opfattelse, at det indberetningssystem, der blev </P>  \r\n\r\n<P>oprettet i forbindelse med lov om børnetandpleje, har haft stor </P>  \r\n\r\n<P>betydning for børnetandplejens udvikling, idet man løbende har </P>  \r\n\r\n<P>kunnet følge effekten af børnetandplejen og styre </P>  \r\n\r\n<P>ressourceforbruget på en hensigtsmæssig måde. Det er mindretallets </P>  \r\n\r\n<P>opfattelse, at et sådant evalueringssystem bør udstrækkes til også </P>  \r\n\r\n<P>at omfatte voksentandplejen. </P>  \r\n\r\n<P>Endelig mener mindretallet, at ansvaret for styringen af tandplejen </P>  \r\n\r\n<P>bør overlades til kommunerne. På baggrund af resultaterne fra </P>  \r\n\r\n<P>børnetandplejen mener mindretallet, at kommunerne selv bør styre </P>  \r\n\r\n<P>ressourceforbruget i tandplejen. Mindretallet mener derfor ikke, </P>  \r\n\r\n<P>at der skal gives indenrigsministeren adgang til at fastsætte </P>  \r\n\r\n<P>regler om anvendelse af ressourcer i den kommunale tandpleje. </P>  \r\n\r\n<P>Det er mindretallets opfattelse, at udvidelsen af tandplejetilbuddene </P>  \r\n\r\n<P>skal ske i takt med frigørelse af ressourcer fra børnetandplejen. </P>  \r\n\r\n<P>Et TREDJE MINDRETAL (socialistisk folkepartis medlemmer af udvalget) </P>  \r\n\r\n<P>har som mål en helhedstandpleje med systematisk opsøgende, </P>  \r\n\r\n<P>forebyggende og behandlende virksomhed. </P>  \r\n\r\n<P>Forudsætningen herfor er et totalt offentligt tandplejesystem med </P>  \r\n\r\n<P>offentligt ansatte tandlæger, et system, hvor der ikke er penge </P>  \r\n\r\n<P>mellem patient og behandler. Dette mål kan der beklageligvis ikke </P>  \r\n\r\n<P>skabes flertal for i øjeblikket. Mindretallet har derfor med sine </P>  \r\n\r\n<P>ændringsforslag søgt at tilnærme lovforslaget sine mål og </P>  \r\n\r\n<P>indstiller derfor lovforslaget til VEDTAGELSE med de af </P>  \r\n\r\n<P>mindretallet stillede og tiltrådte ændringsforslag. </P>  \r\n\r\n<P>Som lovforslaget fremstår, vil det ikke medvirke til en udjævning af </P>  \r\n\r\n<P>de sociale uligheder inden for dette område af sundhedsvæsenet; </P>  \r\n\r\n<P>det er ikke en lov om tandpleje for hele befolkningen, men alene </P>  \r\n\r\n<P>for den del af befolkningen, der i forvejen regelmæssigt går til </P>  \r\n\r\n<P>tandlæge. Mindretallet finder det beklageligt, at ord som </P>  \r\n\r\n<P>opsøgende virksomhed ikke er indeholdt i lovforslaget. </P>  \r\n\r\n<P>Mindretallet er enig i lovforslagets intentioner om en styrkelse af </P>  \r\n\r\n<P>den forebyggende indsats inden for tandplejen, men mindretallet er </P>  \r\n\r\n<P>uenig i måden, hvorpå intentionerne søges opfyldt. En styrkelse af </P>  \r\n\r\n<P>den forebyggende indsats må ikke ske på bekostning af ydelsen til </P>  \r\n\r\n<P>behandling. Forebyggelse erstatter ikke påkrævet behandling. </P>  \r\n\r\n<P>Et FJERDE MINDRETAL (det radikale venstres medlem af udvalget) </P>  \r\n\r\n<P>indstiller lovforslaget til VEDTAGELSE med de af mindretallet </P>  \r\n\r\n<P>stillede og tiltrådte ændringsforslag. </P>  \r\n\r\n<P>Ændringsforslag </P>  \r\n\r\n<P>Af et MINDRETAL (S og SF): </P>  \r\n\r\n<P>Til § 1 </P>  \r\n\r\n<P>1) Paragraffen affattes således: </P>  \r\n\r\n<P>&#187;§ 1. Tandplejens mål er at give hele befolkningen et sammenhængende  \r\n\r\n</P>  \r\n\r\n<P>tilbud om opsøgende virksomhed, forebyggelse og behandling. </P>  \r\n\r\n<P>Tandplejesystemet skal i kombination med hensigtsmæssige </P>  \r\n\r\n<P>tandplejevaner hos befolkningen sikre udviklingen af sunde tænder, </P>  \r\n\r\n<P>mund og kæber og bevare disse i funktionsdygtig stand gennem hele </P>  \r\n\r\n<P>livet.&#171; </P>  \r\n\r\n<P>Til § 2 </P>  \r\n\r\n<P>2) I stk. 1 ændres &#187;børn under 16&#171; til: &#187;børn og unge under  \r\n\r\n 20&#171;. </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>3) I stk. 1 ændres &#187;børn under 16&#171; til: &#187;børn og unge under  \r\n\r\n 18&#171;. </P>  \r\n\r\n<P>Af et MINDRETAL (RV), tiltrådt af et MINDRETAL (S og SF): </P>  \r\n\r\n<P>4) Stk. 2 udgår. </P>  \r\n\r\n<P>Af INDENRIGSMINISTEREN, tiltrådt af et MINDRETAL (KF, V, KrF og FD): </P>  \r\n\r\n<P>5) Stk. 2 affattes således: </P>  \r\n\r\n<P>&#187;Stk. 2. Børn under 16 år, der har adgang til kommunal tandpleje </P>  \r\n\r\n<P>efter bestemmelsen i stk. 1, kan udmeldes af den kommunale </P>  \r\n\r\n<P>tandpleje, såfremt de ikke ønsker at benytte det kommunale </P>  \r\n\r\n<P>tandplejetilbud, jfr. stk. 5 og 6.&#171; </P>  \r\n\r\n<P>Af et MINDRETAL (S og SF): </P>  \r\n\r\n<P>6) Stk. 3 udgår. </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>7) Stk. 3 affattes således: </P>  \r\n\r\n<P>&#187;Stk. 3. Unge på 16 og 17 år kan selv vælge, om de ønsker at modtage  \r\n\r\n</P>  \r\n\r\n<P>det kommunale tandplejetilbud på kommunal klinik eller hos privat </P>  \r\n\r\n<P>praktiserende tandlæge, jfr. dog stk. 4 og § 3.&#171; </P>  \r\n\r\n<P>8) I stk. 4 ændres ordet &#187;børnetandpleje&#171; til:  \r\n\r\n &#187;tandpleje&#171;. </P>  \r\n\r\n<P>Af et FLERTAL (S, SF og RV): </P>  \r\n\r\n<P>9) Stk. 5 og 6 udgår. </P>  \r\n\r\n<P>Til § 3 </P>  \r\n\r\n<P>Af et MINDRETAL (S og SF): </P>  \r\n\r\n<P>10) Paragraffen affattes således: </P>  \r\n\r\n<P>&#187;§ 3. Den kommunale børnetandpleje skal tilbydes på offentlige </P>  \r\n\r\n<P>klinikker.&#171; </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>11) Ordet &#187;børnetandpleje&#171; ændres til: &#187;tandpleje&#171;.  \r\n\r\n</P>  \r\n\r\n<P>Til § 4 </P>  \r\n\r\n<P>Af et MINDRETAL (S): </P>  \r\n\r\n<P>12) Paragraffen affattes således: </P>  \r\n\r\n<P>&#187;§ 4. Kommunalbestyrelsen skal tilbyde vederlagsfri forebyggende og  \r\n\r\n</P>  \r\n\r\n<P>behandlende tandpleje til personer, der på grund af nedsat </P>  \r\n\r\n<P>førlighed eller vidtgående fysisk eller psykisk handicap kun </P>  \r\n\r\n<P>vanskeligt kan udnytte de almindelige tandplejetilbud. </P>  \r\n\r\n<P>Stk. 2. Kommunalbestyrelsen skal i forbindelse med en persons </P>  \r\n\r\n<P>overgang til social pension tilbyde den pågældende en vederlagsfri </P>  \r\n\r\n<P>undersøgelse af tandtilstanden og rådgivning i tilknytning hertil. </P>  \r\n\r\n<P>Stk. 3. Kommunalbestyrelsen skal tilbyde en person, der overgår til </P>  \r\n\r\n<P>varig hjælp efter bistandsloven, en vederlagsfri undersøgelse af </P>  \r\n\r\n<P>tandtilstanden og behandling og rådgivning i tilknytning hertil. </P>  \r\n\r\n<P>Stk. 4. Kommunalbestyrelsen skal tilbyde den i stk. 1-3 nævnte </P>  \r\n\r\n<P>tandpleje såvel på offentlig klinik som hos privat praktiserende </P>  \r\n\r\n<P>tandlæge eller klinisk tandtekniker, således at den enkelte selv </P>  \r\n\r\n<P>kan vælge mellem tandplejetilbuddene. Dog skal tilbud om </P>  \r\n\r\n<P>undersøgelse og rådgivning alene gives på offentlig klinik og hos </P>  \r\n\r\n<P>privat praktiserende tandlæge.&#171; </P>  \r\n\r\n<P>Af et MINDRETAL (SF): </P>  \r\n\r\n<P>13) I paragraffen ændres efter &#187;kommunalbestyrelsen&#171; ordet  \r\n\r\n &#187;kan&#171; til: </P>  \r\n\r\n<P>&#187;skal&#171;. </P>  \r\n\r\n<P>14) Som stk. 2 indsættes: </P>  \r\n\r\n<P>&#187;Stk. 2. Kommunalbestyrelsen skal tilbyde alle personer over 67 år  \r\n\r\n</P>  \r\n\r\n<P>en systematisk forebyggende og behandlende tandpleje.&#171; </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>15) Som stk. 2 indsættes: </P>  \r\n\r\n<P>&#187;Stk. 2. Kommunalbestyrelsen kan beslutte, at personer, der modtager  \r\n\r\n</P>  \r\n\r\n<P>et tandplejetilbud efter stk. 1, selv skal betale en del af </P>  \r\n\r\n<P>udgiften til tandplejen. Egenbetalingen kan maksimalt udgøre samme </P>  \r\n\r\n<P>procentvise størrelse som den, der er gældende efter de regler, </P>  \r\n\r\n<P>der fastsættes i henhold til lov om offentlig sygesikring, jfr. § </P>  \r\n\r\n<P>6.&#171; </P>  \r\n\r\n<P>Til § 5 </P>  \r\n\r\n<P>Af et MINDRETAL (S og SF): </P>  \r\n\r\n<P>16) Paragraffen affattes således: </P>  \r\n\r\n<P>&#187;§ 5. Nærmere regler om omfanget af og kravene til den kommunale </P>  \r\n\r\n<P>tandpleje, jfr. §§ 2 og 4, fastsættes af indenrigsministeren efter </P>  \r\n\r\n<P>forhandling med Kommunernes Landsforening, Københavns og </P>  \r\n\r\n<P>Frederiksberg kommunalbestyrelser og Amtsrådsforeningen i </P>  \r\n\r\n<P>Danmark.&#171; </P>  \r\n\r\n<P>Ny paragraf </P>  \r\n\r\n<P>Af et MINDRETAL (SF): </P>  \r\n\r\n<P>17) Efter § 5 indsættes som ny paragraf: </P>  \r\n\r\n<P>&#187;§ 01. Retningslinjer for de kommunale tandplejeklinikkers indretning  \r\n\r\n</P>  \r\n\r\n<P>og drift fastsættes af sundhedsstyrelsen, jfr. § 2 og § 4.&#171; </P>  \r\n\r\n<P>Til § 6 </P>  \r\n\r\n<P>Af et MINDRETAL (S): </P>  \r\n\r\n<P>18) Paragraffen affattes således: </P>  \r\n\r\n<P>&#187;§ 6. Den offentlige sygesikring yder tilskud til tandpleje efter  \r\n\r\n</P>  \r\n\r\n<P>reglerne i lov om offentlig sygesikring til personer, som ikke er </P>  \r\n\r\n<P>omfattet af det lovpligtige tilbud om kommunal børnetandpleje </P>  \r\n\r\n<P>efter § 2, omsorgstandpleje efter § 4, stk. 1, eller </P>  \r\n\r\n<P>undersøgelsestilbud efter § 4, stk. 2 og 3. </P>  \r\n\r\n<P>Stk. 2. Personer, der modtager social pension, ydes endvidere </P>  \r\n\r\n<P>tilskud til tandpleje, bortset fra den i § 4, stk. 2, omhandlede </P>  \r\n\r\n<P>vederlagsfri tandpleje, i henhold til lov om social pension. </P>  \r\n\r\n<P>Socialministeren fastsætter nærmere regler herom, hvorefter </P>  \r\n\r\n<P>tilskud ydes efter faste retningslinjer. </P>  \r\n\r\n<P>Stk. 3. Personer, der modtager varig hjælp efter bistandsloven, ydes </P>  \r\n\r\n<P>endvidere tilskud til tandpleje, bortset fra den i § 4, stk. 3, </P>  \r\n\r\n<P>omhandlede vederlagsfri tandpleje, i henhold til bistandsloven. </P>  \r\n\r\n<P>Socialministeren fastsætter nærmere regler herom. </P>  \r\n\r\n<P>Stk. 4. De privatpraktiserende tandlæger er pligtige at etablere en </P>  \r\n\r\n<P>opsøgende virksomhed, således at hele befolkningen reelt tilbydes </P>  \r\n\r\n<P>tandpleje.&#171; </P>  \r\n\r\n<P>Af et MINDRETAL (SF): </P>  \r\n\r\n<P>19) Paragraffen affattes således: </P>  \r\n\r\n<P>&#187;§ 6. Den offentlige sygesikring yder tilskud til tandpleje efter  \r\n\r\n</P>  \r\n\r\n<P>reglerne i lov om offentlig sygesikring til personer, som ikke er </P>  \r\n\r\n<P>omfattet af det lovpligtige tilbud om kommunal tandpleje efter § 2 </P>  \r\n\r\n<P>eller § 4. </P>  \r\n\r\n<P>Stk. 2. De privatpraktiserende tandlæger er pligtige at etablere en </P>  \r\n\r\n<P>opsøgende virksomhed, således at hele befolkningen reelt tilbydes </P>  \r\n\r\n<P>tandpleje.&#171; </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>20) Paragrafhenvisningen &#187;§ 2, stk. 3, eller&#171; udgår. </P>  \r\n\r\n<P>Af et MINDRETAL (SF): </P>  \r\n\r\n<P>Ny paragraf </P>  \r\n\r\n<P>21) Efter § 6 indsættes i kapitel 1 som ny paragraf: </P>  \r\n\r\n<P>&#187;§ 02. På erhvervsvirksomheder, hvor arbejdsforholdene indebærer </P>  \r\n\r\n<P>risiko for sygdomme i mund, tænder og kæber, skal de ansatte </P>  \r\n\r\n<P>sikres en systematisk tandpleje, som skal ydes i overensstemmelse </P>  \r\n\r\n<P>med reglerne for bedriftssundhedstjenesten.&#171; </P>  \r\n\r\n<P>Til § 9 </P>  \r\n\r\n<P>22) Paragraffen affattes således: </P>  \r\n\r\n<P>&#187;§ 9. Kommunalbestyrelser og amtsråd er forpligtet til efter regler  \r\n\r\n</P>  \r\n\r\n<P>fastsat af sundhedsstyrelsen at afgive oplysninger om virksomheden </P>  \r\n\r\n<P>i medfør af denne lov.&#171; </P>  \r\n\r\n<P>Af et MINDRETAL (S): </P>  \r\n\r\n<P>Ny paragraf </P>  \r\n\r\n<P>23) Efter § 9 indsættes som ny paragraf: </P>  \r\n\r\n<P>&#187;§ 03. Indenrigsministeren fastsætter regler om evaluering af såvel  \r\n\r\n</P>  \r\n\r\n<P>børne- og ungdomstandplejen som voksentandplejen i Danmark.&#171; </P>  \r\n\r\n<P>Til § 11 </P>  \r\n\r\n<P>24) Paragraffen affattes således: </P>  \r\n\r\n<P>&#187;§ 11. Kommunerne afholder de med den kommunale børnetandpleje, jfr.  \r\n\r\n</P>  \r\n\r\n<P>§ 2, omsorgstandplejen, jfr. § 4, stk. 1, og de særlige </P>  \r\n\r\n<P>undersøgelsestilbud, jfr. § 4, stk. 2 og 3, forbundne udgifter.&#171; </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, RV, KrF og </P>  \r\n\r\n<P>FD): </P>  \r\n\r\n<P>25) Paragraffen affattes således: </P>  \r\n\r\n<P>&#187;§ 11. Kommunerne afholder de udgifter, der er forbundet med den </P>  \r\n\r\n<P>kommunale tandpleje i henhold til § 2.&#171; </P>  \r\n\r\n<P>Af et MINDRETAL (SF): </P>  \r\n\r\n<P>26) Stk. 2 udgår. </P>  \r\n\r\n<P>Til § 12 </P>  \r\n\r\n<P>Af et MINDRETAL (S): </P>  \r\n\r\n<P>27) Paragraffen udgår. </P>  \r\n\r\n<P>Af INDENRIGSMINISTEREN, tiltrådt af et FLERTAL (KF, V, SF, RV, KrF og </P>  \r\n\r\n<P>FD): </P>  \r\n\r\n<P>28) Stk. 2 udgår. </P>  \r\n\r\n<P>Til § 14 </P>  \r\n\r\n<P>Af INDENRIGSMINISTEREN, tiltrådt af UDVALGET: </P>  \r\n\r\n<P>29) I stk. 1 og 2 ændres &#187;1. august 1986&#171; til: &#187;1. januar  \r\n\r\n 1987&#171;. </P>  \r\n\r\n<P>Til § 15 </P>  \r\n\r\n<P>Af et MINDRETAL (S og SF): </P>  \r\n\r\n<P>30) Paragraffen udgår. </P>  \r\n\r\n<P>Ny paragraf </P>  \r\n\r\n<P>Af et MINDRETAL (SF): </P>  \r\n\r\n<P>31) Som ny paragraf efter § 15 indsættes: </P>  \r\n\r\n<P>&#187;§ 04. Forslag om revision af loven fremsættes for folketinget inden  \r\n\r\n</P>  \r\n\r\n<P>1. januar 1992.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Hele befolkningens tandsundhed må være et kollektivt samfundsmæssigt </P>  \r\n\r\n<P>ansvar, idet kostvaner, levnedsmiddelproduktionen og arbejds- og </P>  \r\n\r\n<P>bomiljøet spiller en afgørende rolle netop, når der er tale om </P>  \r\n\r\n<P>tandsygdomme. For børnebefolkningen er det lykkedes at få skabt et </P>  \r\n\r\n<P>godt tandplejetilbud, men hele voksenbefolkningen bør være med </P>  \r\n\r\n<P>under tandplejen for at få udjævnet de sociale uligheder inden for </P>  \r\n\r\n<P>dette område af sundhedsvæsenet. </P>  \r\n\r\n<P>Til nr. 2 og 6 </P>  \r\n\r\n<P>Mindretallet mener, at det er en forudsætning for den fulde </P>  \r\n\r\n<P>udnyttelse af børnetandplejen, at de gode tandplejevaner, der er </P>  \r\n\r\n<P>indført i barneårene, fastholdes også efter undervisningspligtens </P>  \r\n\r\n<P>ophør. </P>  \r\n\r\n<P>Ifølge ATFO-rapporten bør grænsen mellem børne- og voksentandplejen </P>  \r\n\r\n<P>naturligt lægges ved en alder, hvor hovedparten af de unge har </P>  \r\n\r\n<P>afsluttet væksten, og hvor de har opnået en modenhed, der gør den </P>  \r\n\r\n<P>enkelte i stand til at varetage et selvstændigt ansvar. Samtidig </P>  \r\n\r\n<P>skal nævnes, at perioden 16-20 år er en cariesaktiv periode, som </P>  \r\n\r\n<P>kræver særlig opfølgning. </P>  \r\n\r\n<P>Mindretallet finder derfor, at grænsen bør trækkes ved det fyldte 20. </P>  \r\n\r\n<P>år. </P>  \r\n\r\n<P>Til nr. 3, 5, 7 og 8 </P>  \r\n\r\n<P>Med den foreslåede ændring sikres der tilbud om vederlagsfri </P>  \r\n\r\n<P>tandpleje for børn og unge under 18 år. Behandlinger, der </P>  \r\n\r\n<P>påbegyndes i den kommunale tandpleje, skal færdiggøres i denne. De </P>  \r\n\r\n<P>kommuner, der i dag tilbyder 18- og 19-årige vederlagsfri </P>  \r\n\r\n<P>tandpleje, kan fortsat tilbyde dette til de unge, der pr. 1. </P>  \r\n\r\n<P>januar 1987 var omfattet af tilbuddet. </P>  \r\n\r\n<P>Til nr. 4 og 9 </P>  \r\n\r\n<P>Til ændringsforslagene har et mindretal (S og SF) følgende </P>  \r\n\r\n<P>bemærkninger: </P>  \r\n\r\n<P>Højst 2 pct. af de aldersgrupper, der er tale om, er i dag udmeldt af </P>  \r\n\r\n<P>den kommunale børnetandpleje. Der er således ikke meget, der peger </P>  \r\n\r\n<P>på, at deltagelsen føles som en tvang, eller at der hersker stor </P>  \r\n\r\n<P>utilfredshed med den kommunale børnetandpleje. En generel aftale </P>  \r\n\r\n<P>om principper og indsats for det forebyggende arbejde mod </P>  \r\n\r\n<P>tandsygdomme, som er en væsentlig del af den kommunale </P>  \r\n\r\n<P>børnetandpleje, kan ikke på samme måde indgås med de privat </P>  \r\n\r\n<P>praktiserende tandlæger på grund af disses selvstændige status og </P>  \r\n\r\n<P>geografiske spredning. Samtidig er det også uhensigtsmæssigt for </P>  \r\n\r\n<P>børn at skifte tandplejesystem i denne livsfase. </P>  \r\n\r\n<P>Et andet mindretal (RV) har følgende bemærkninger til </P>  \r\n\r\n<P>ændringsforslagene: </P>  \r\n\r\n<P>Formålet med ændringsforslagene er at give unge på 16 og 17 år </P>  \r\n\r\n<P>mulighed for selv at vælge, om de vil modtage det kommunale </P>  \r\n\r\n<P>tandplejetilbud på kommunal klinik. Tilbuddet om valgfrihed skal </P>  \r\n\r\n<P>ikke gælde børn under 16 år. </P>  \r\n\r\n<P>Til nr. 10 </P>  \r\n\r\n<P>Mindretallet fastslår med dette ændringsforslag en pligt for alle </P>  \r\n\r\n<P>kommuner til at oprette offentlige tandplejeklinikker. Efter </P>  \r\n\r\n<P>mindretallets opfattelse bør der ikke fremover kunne gives </P>  \r\n\r\n<P>dispensation til kommunerne, således at de kan opfylde deres </P>  \r\n\r\n<P>børnetandplejeforpligtelser ved aftaler med privat praktiserende </P>  \r\n\r\n<P>tandlæger. </P>  \r\n\r\n<P>Kollektiv profylakse kan ikke praktiseres af private tandlæger, og </P>  \r\n\r\n<P>dispensationstandplejen har ikke bidraget til børns tandsundhed i </P>  \r\n\r\n<P>samme omfang som de offentlige børnetandklinikker. </P>  \r\n\r\n<P>Til nr. 12 </P>  \r\n\r\n<P>Med dette ændringsforslags stk. 1 får kommunerne pligt til at tilbyde </P>  \r\n\r\n<P>vederlagsfri tandpleje til visse særligt vanskeligt stillede </P>  \r\n\r\n<P>befolkningsgrupper, der enten slet ikke eller kun vanskeligt kan </P>  \r\n\r\n<P>udnytte de almindelige tandplejetilbud. </P>  \r\n\r\n<P>Der tænkes her bl.a. på plejehjemsbeboere og ikke selvhjulpne </P>  \r\n\r\n<P>handicappede. Disse grupper har på grund af manglende mobilitet </P>  \r\n\r\n<P>ingen mulighed for at benytte eksisterende tandplejetilbud. </P>  \r\n\r\n<P>Omsorgstandpleje skal som udgangspunkt være vederlagsfri og skal </P>  \r\n\r\n<P>kunne gennemføres enten på kommunale tandplejeklinikker eller hos </P>  \r\n\r\n<P>praktiserende tandlæge eller klinisk tandtekniker efter den </P>  \r\n\r\n<P>enkeltes eget valg. </P>  \r\n\r\n<P>Mindretallet finder det vigtigt, at kommunerne pålægges at tilbyde </P>  \r\n\r\n<P>alle, der overgår til social pension, en gratis undersøgelse med </P>  \r\n\r\n<P>tilhørende rådgivning enten på kommunale klinikker eller hos en </P>  \r\n\r\n<P>tandlæge efter den pågældendes eget valg. </P>  \r\n\r\n<P>Tilskud til behandling ydes i henhold til de sociale pensionslove, og </P>  \r\n\r\n<P>socialministeren udformer faste retningslinjer for disse tilskud, </P>  \r\n\r\n<P>jfr. nr. 18. Mindretallets udgangspunkt er, at der i alt skal ydes </P>  \r\n\r\n<P>100 pct. tilskud, således at behandlingen i princippet bliver </P>  \r\n\r\n<P>vederlagsfri. Pensionister med væsentlige indtægter ud over social </P>  \r\n\r\n<P>pension skal dog selv afholde den del af udgiften, der ikke dækkes </P>  \r\n\r\n<P>af tilskud efter lov om sygesikring. </P>  \r\n\r\n<P>Det foreslås i stk. 3, at kommunen skal tilbyde den pågældende en </P>  \r\n\r\n<P>gratis undersøgelse og rådgivning samt eventuel behandling i </P>  \r\n\r\n<P>forbindelse med overgangen til varig hjælp. Hensigten med </P>  \r\n\r\n<P>ændringsforslaget er at sikre kontinuitet i den forebyggende </P>  \r\n\r\n<P>tandpleje, således at tidligere opnåede resultater ikke sættes </P>  \r\n\r\n<P>over styr, fordi en person overgår til varig hjælp efter </P>  \r\n\r\n<P>bistandsloven. Endvidere er det efter mindretallets opfattelse </P>  \r\n\r\n<P>ønskeligt, at personer med dårlig tandstatus får et bedre </P>  \r\n\r\n<P>udgangspunkt for den fremtidige vedligeholdelse af tænderne. </P>  \r\n\r\n<P>Til senere behandling m.v. ydes tilskud i henhold til bistandslovens </P>  \r\n\r\n<P>regler, jfr. nr. 18. Udgangspunktet er, at der efter disse regler </P>  \r\n\r\n<P>og sygesikringslovens regler tilsammen ydes 100 pct. tilskud. </P>  \r\n\r\n<P>Særligt kostbare behandlinger (f.eks. tandfyldning med guld) </P>  \r\n\r\n<P>refunderes kun for så vidt angår den del af udgiften, der svarer </P>  \r\n\r\n<P>til en mindre kostbar, men også fagligt forsvarlig behandling. </P>  \r\n\r\n<P>Tandplejetilbuddene gives på offentlig klinik, hos privat </P>  \r\n\r\n<P>praktiserende tandlæge eller hos klinisk tandtekniker efter den </P>  \r\n\r\n<P>enkeltes eget valg. Undersøgelse og rådgivning tilbydes dog alene </P>  \r\n\r\n<P>på offentlig klinik og hos privat praktiserende tandlæge. </P>  \r\n\r\n<P>Til nr. 13 og 14 </P>  \r\n\r\n<P>Kommunen kan leve op til det vederlagsfri tandplejetilbud ved at </P>  \r\n\r\n<P>tilbyde det hos privat praktiserende tandlæger eller på de </P>  \r\n\r\n<P>offentlige klinikker. </P>  \r\n\r\n<P>Til nr. 15 </P>  \r\n\r\n<P>Det findes rigtigt, at kommunerne selv fastlægger, hvilket </P>  \r\n\r\n<P>serviceniveau der skal gælde for de personer, der modtager et </P>  \r\n\r\n<P>tandplejetilbud efter § 4, herunder også om der skal opkræves </P>  \r\n\r\n<P>betaling. </P>  \r\n\r\n<P>Til nr. 16 </P>  \r\n\r\n<P>Efter mindretallets opfattelse bør de yderligere regler, der er behov </P>  \r\n\r\n<P>for på tandplejeområdet, som udgangspunkt fastsættes af </P>  \r\n\r\n<P>indenrigsministeren efter forhandling med Kommunernes </P>  \r\n\r\n<P>Landsforening, Københavns og Frederiksberg kommunalbestyrelser og </P>  \r\n\r\n<P>Amtsrådsforeningen i Danmark. Bestemmelsen svarer til § 4 i lov om </P>  \r\n\r\n<P>børnetandpleje. </P>  \r\n\r\n<P>Til nr. 18 </P>  \r\n\r\n<P>Ændringsforslagets § 6, stk. 1, svarer til lovforslagets § 6. </P>  \r\n\r\n<P>Det fremhæves endvidere, at personer, der modtager social pension, </P>  \r\n\r\n<P>foruden tilskud efter reglerne i sygesikringsloven kan ydes </P>  \r\n\r\n<P>tilskud i medfør af lov om social pension, og at personer, der </P>  \r\n\r\n<P>modtager varig hjælp, kan ydes tilskud efter bistandsloven. </P>  \r\n\r\n<P>Endvidere præciseres det, at socialministeren fastsætter nærmere </P>  \r\n\r\n<P>regler om disse tilskud, og at tilskud til tandpleje efter lov om </P>  \r\n\r\n<P>social pension skal ydes efter faste retningslinjer. </P>  \r\n\r\n<P>Til nr. 19 </P>  \r\n\r\n<P>Store dele af voksenbefolkningen modtager i dag ikke tilbud om </P>  \r\n\r\n<P>regelmæssig tandpleje. Dette gælder især de socialt og økonomisk </P>  \r\n\r\n<P>dårligt stillede grupper, der samtidig har det største behov for </P>  \r\n\r\n<P>tandpleje. </P>  \r\n\r\n<P>Indenrigsministeren pålægges at drage omsorg for, at der ved kommende </P>  \r\n\r\n<P>overenskomstforhandling mellem Sygesikringens Forhandlingsudvalg </P>  \r\n\r\n<P>og Dansk Tandlægeforening (april 1987) sker en udvidelse af </P>  \r\n\r\n<P>tilskud til såvel forebyggende som behandlende tandpleje. </P>  \r\n\r\n<P>Udvidelsen af tilskud til forebyggelse skal ske i en højere takt </P>  \r\n\r\n<P>og ikke på bekostning af tilskud til behandlingsydelser. </P>  \r\n\r\n<P>Til nr. 20 </P>  \r\n\r\n<P>Ændringen er en konsekvens af ændringsforslagene til § 2. </P>  \r\n\r\n<P>Til nr. 21 </P>  \r\n\r\n<P>Det er dokumenteret, at arbejdsmiljøet spiller en rolle for </P>  \r\n\r\n<P>tandsygdomme. Hertil kommer, at sikringsstyrelsen har anerkendt </P>  \r\n\r\n<P>arbejdsbetingede tandskader. </P>  \r\n\r\n<P>Til nr. 23 </P>  \r\n\r\n<P>Bestemmelsen indsættes for at understrege, at den løbende evaluering, </P>  \r\n\r\n<P>sundhedsstyrelsen hidtil har foretaget af børnetandplejen, skal </P>  \r\n\r\n<P>udbygges og også omfatte voksentandplejen. </P>  \r\n\r\n<P>Evalueringssystemet i børnetandplejen har vist sig at være velegnet </P>  \r\n\r\n<P>til: </P>  \r\n\r\n<P>1. at påvise effekten af børnetandplejen og </P>  \r\n\r\n<P>2. at styre ressourcerne. </P>  \r\n\r\n<P>Da voksentandplejen i de kommende år vil komme til at gennemløbe </P>  \r\n\r\n<P>store ændringer både sundhedsmæssigt og økonomisk, er det af </P>  \r\n\r\n<P>betydning for samfundet at registrere ændringerne for dermed at </P>  \r\n\r\n<P>kunne kanalisere midler til ny tandplejeformål. </P>  \r\n\r\n<P>Til nr. 24 </P>  \r\n\r\n<P>I dette ændringsforslag fastslås det, at vederlagsfri børne- og </P>  \r\n\r\n<P>ungdomstandpleje, jfr. § 2, omsorgstandpleje, jfr. § 4, stk. 1, og </P>  \r\n\r\n<P>særlige undersøgelsestilbud, jfr. § 4, stk. 2 og 3, er en </P>  \r\n\r\n<P>primærkommunal opgave. </P>  \r\n\r\n<P>Lovforslagets bestemmelse om indenrigsministerens adgang til at </P>  \r\n\r\n<P>fastsætte regler om ressourceanvendelsen i den kommunale </P>  \r\n\r\n<P>børnetandpleje udgår, idet mindretallet har den opfattelse, at den </P>  \r\n\r\n<P>enkelte kommune selv bør afgøre, hvilke ressourcer der bør </P>  \r\n\r\n<P>anvendes. </P>  \r\n\r\n<P>Mindretallet forudsætter dog, at ressourceanvendelsen i den samlede </P>  \r\n\r\n<P>tandpleje forbliver inden for de i dag kendte rammer. </P>  \r\n\r\n<P>Til nr. 27 </P>  \r\n\r\n<P>Paragraffen udgår som en konsekvens af ændringsforslagene vedrørende </P>  \r\n\r\n<P>§§ 4 og 11. </P>  \r\n\r\n<P>Til nr. 28 </P>  \r\n\r\n<P>Om ændringsforslaget henviser indenrigsministeren til bemærkningerne </P>  \r\n\r\n<P>til nr. 15 og et mindretal (SF) til bemærkningerne til nr. 13 og </P>  \r\n\r\n<P>14. </P>  \r\n\r\n<P>Til nr. 29 </P>  \r\n\r\n<P>Til ændringsforslaget har indenrigsministeren følgende bemærkninger: </P>  \r\n\r\n<P>Den gældende overenskomst om dispensationstandpleje, jfr. gældende </P>  \r\n\r\n<P>lovs § 2, stk. 1, og lovforslagets § 3, udløber den 1. august </P>  \r\n\r\n<P>1986. Med ændringen af ikrafttrædelsestidspunktet til den 1. </P>  \r\n\r\n<P>januar 1987 vil det være muligt at forhandle nye </P>  \r\n\r\n<P>overenskomstbestemmelser inden lovens ikrafttrædelse. </P>  \r\n\r\n<P>Et mindretal (S og SF) har følgende bemærkninger til </P>  \r\n\r\n<P>ændringsforslaget: </P>  \r\n\r\n<P>Da lovforslaget først har kunnet færdigbehandles så sent i </P>  \r\n\r\n<P>folketingsåret, kan mindretallet efter omstændighederne tiltræde, </P>  \r\n\r\n<P>at ikrafttrædelsesdatoen udskydes. </P>  \r\n\r\n<P>Til nr. 30 </P>  \r\n\r\n<P>Paragraffen udgår, idet mindretallet ikke ønsker åbnet mulighed for, </P>  \r\n\r\n<P>at tandplejere som led i forsøgsvirksomhed kan få en ændret </P>  \r\n\r\n<P>kompetence og placering i tandplejen. </P>  \r\n\r\n<P>Karen Højte Jensen (KF) nfmd. Flemming Jensen (KF) Lizzie </P>  \r\n\r\n<P>Lichtenberg (KF) Lis Aaltonen (KF) Svend Heiselberg (V) Niels </P>  \r\n\r\n<P>Anker Kofoed (V) Maisted (FD) Steffensen (KrF) Hanne Andersen </P>  \r\n\r\n<P>(S) Dorte Bennedsen (S) Tove Lindbo Larsen (S) Lerke (S) </P>  \r\n\r\n<P>Henning Rasmussen (S) fmd. Taanquist (S) Agerschou (SF) </P>  \r\n\r\n<P>Tommy Dinesen (SF) Ole Vig Jensen (RV) </P>  \r\n\r\n<P>Partierne CD, VS og FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00104"
        },
        {
            "displayName": "Entydig dokumentidentifikation",
            "displayValue": "CL005874"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}