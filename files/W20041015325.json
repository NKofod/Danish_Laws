{
    "id": 114685,
    "title": "Konkrete afgørelser vedr. § 18 fra ÅB 2004",
    "documentTypeId": "240",
    "isSagsforlobPeriodValid": true,
    "shortName": "KEN nr 10153 af 07/10/2004",
    "documentHtml": "<div class=\"bjelke\">Den fulde tekst</div><p class=\"Titel2\">Konkrete afgørelser vedr. § 18 fra ÅB 2004</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fra ÅB 2004:</div>\r\n        </p>\r\n        <p class=\"Tekst2\">\r\n          <div>Efter offererstatningslovens § 18 kan erstatning fra nævnet kræves tilbagebetalt, hvis ansøgeren i forbindelse med sagens behandling i nævnet har afgivet urigtige oplysninger eller fortiet omstændigheder af betydning for sagen. Tilbagebetaling kan endvidere kræves, hvis skaden senere godtgøres af skadevolderen eller dækkes af forsikring, der kan fradrages i henhold til offererstatningslovens § 7.</div>\r\n        </p>\r\n      </div>\r\n      <p class=\"Tekst\">(N.j.nr. 11-01009-2004) Ansøgeren var ansat som støttepædagog i en specialklasse. Hun blev overfaldet af en af klassens elever, der på gerningstidspunktet var under 15 år. Nævnet udbetalte knap 190.000 kr. i godtgørelse for svie og smerte og erstatning for tabt arbejdsfortjeneste. Efterfølgende anlagde Socialpædagogernes Landsforbund som mandatar for ansøgeren retssag mod kom-munen om dennes mulige ansvar for overfaldet. Forbundets advokat oplyste, at der var rejst krav over for kommunen med påstand om godtgørelse for svie og smerte og erstatning for tabt arbejds-fortjeneste med ca. 234.000 kr.</p>\r\n      <p class=\"Tekst\">Advokaten forespurgte, om nævnet, hvis ansøgeren alene krævede differencen mellem de 190.000 kr., der var udbetalt af nævnet, og de 234.000 kr., der var krævet af kommunen, betalt af kommunen og opnåede dom for dette beløb, altså 44.000 kr., ville kræve beløbet tilbagebetalt. Nævnet svarede bekræftende herpå og henviste til, at kravet mod kommunen vedrørte de samme erstatningsposter, som nævnet havde dækket. Retssagen blev forligt ved, at kommunen betalte 21.900 kr. til ansøgeren. Nævnet krævede efterfølgende tilbagebetaling af et tilsvarende beløb, idet nævnet på baggrund af advokatens oplysninger lagde til grund, at beløbet vedrørte godtgørelse for svie og smerte og erstatning for tabt arbejdsfortjeneste. Nævnet henviste til offererstatningslovens § 7, stk. 1, som den var affattet på skadestidspunktet i 2001, hvorefter nævnet ikke kan betale erstatning, såfremt skaden godtgøres fra anden side. Nævnet henviste endvidere til lovens § 18, stk. 2, hvorefter nævnet kan kræve en udbetalt erstatning tilbagebetalt, hvis ansøgeren senere på anden måde opnår dækning for skaden. Efterfølgende rettede ansøgeren imidlertid på ny henvendelse til nævnet og gjorde gældende, at det beløb, der var nedlagt påstand om i sagen mod kommunen, var højere end det beløb, ansøgerens tidligere advokat havde nedlagt påstand om over for nævnet. Hun mente derfor, at hun var berettiget til en højere erstatning end den, nævnet oprindeligt havde tilkendt.</p>\r\n      <p class=\"Tekst\">Efter en fornyet vurdering af sagen besluttede nævnet at frafalde sit krav om tilbagebetaling af de 21.900 kr., som ansøgeren havde modtaget i erstatning fra kommunen, idet nævnet anså det for godtgjort, at ansøgeren også efter offererstatningsloven ville have været berettiget til denne erstat-ning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2008"
        },
        {
            "displayName": "Accession",
            "displayValue": "W20041015325"
        },
        {
            "displayName": "Entydig dokumentidentifikation",
            "displayValue": "AA004164"
        },
        {
            "displayName": "Dato for indlæggelse",
            "displayValue": "29/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10153"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "07/10/2004"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "11-01009-2004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}