{
    "id": 32797,
    "title": "Kommunalt køb af erhvervsejendom på tvangsauktion ",
    "documentTypeId": "240",
    "isSagsforlobPeriodValid": false,
    "shortName": "KEN nr 9190 af 14/05/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at det efter indenrigsministeriets opfattelse i almindelighed  \r\n\r\n vil være et lovligt kommunalt formål at søge at afværge et tab for kommunens  \r\n\r\n kasse, og at det derfor også er lovligt, at en kommune overtager en fast  \r\n\r\n ejendom som ufyldestgjort panthaver på en tvangsauktion. Kommunen må da efter  \r\n\r\n auktionen tage de nødvendige skridt til på bedst mulig måde at afhænde  \r\n\r\n ejendommen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunalt køb af erhvervsejendom på  \r\n\r\n tvangsauktion </H1>  \r\n\r\n<P></P>  \r\n\r\n<P>I skrivelse af 19. februar 1982 (j.nr. 089-8-99.2-1982) har tilsynsrådet  \r\n\r\n for Nordjyllands amt udtalt kritik af, at en kommune på tvangsauktion som  \r\n\r\n ufyldestgjort panthaver havde overtaget en erhvervsejendom uden andet  \r\n\r\n kommunalt formål end at videresælge ejendommen. </P>  \r\n\r\n<P>Tilsynsrådet har i skrivelse af 23. februar 1982 sendt sin afgørelse til  \r\n\r\n indenrigsministeriet til orientering. </P>  \r\n\r\n<P>Det fremgår nærmere af tilsynsrådets afgørelse, at rådet finder, at det  \r\n\r\n ikke er en lovlig kommunal opgave at erhverve ejendomme på tvangsauktion,  \r\n\r\n selv om kommunen har pantebrev i en ejendom, såfremt ejendommen ikke skal  \r\n\r\n anvendes til et kommunalt formål. </P>  \r\n\r\n<P>Tilsynsrådet antager, at græsen for kommunernes adgang til at medvirke til  \r\n\r\n tilvejebringelse af ejendomme til brug for det private erhvervsliv må anses  \r\n\r\n for udtømmende angivet i lov om egnsudvikling, hvorefter kommuner alene kan  \r\n\r\n medvirke ved tilvejebringelse af industrihuse, såfremt der dertil ydes lån af  \r\n\r\n statskassen efter lovens regler. </P>  \r\n\r\n<P>Rådet finder endvidere, at det ikke er en lovlig opgave for en kommune at  \r\n\r\n købe erhvervsejendomme med det formål at udleje eller videresælge disse til  \r\n\r\n private erhvervsvirksomheder, og tilføjer, at det er en almindelig  \r\n\r\n retsgrundsætning, at en kommune ikke uden lovhjemmel må yde støtte til  \r\n\r\n private erhvervsvirksomheder. Såfremt en kommune på trods heraf alligevel  \r\n\r\n (lovligt) skulle kunne foretage en sådan ejendomsdisposition, må det efter  \r\n\r\n tilsynsrådets opfattelse være en forudsætning, at der kan dokumenteres en  \r\n\r\n ganske betydelig selvstændig kommunal interesse i ejendomserhvervelsen, eller  \r\n\r\n det kan dokumenteres, at en undladelse af at gå ind i ejendomsdispositionen  \r\n\r\n vil få endog ganske overordentlig store skadevirkninger for den pågældende  \r\n\r\n kommune ( nødsituation ). </P>  \r\n\r\n<P>Efter de foreliggende oplysninger finder tilsynsrådet ikke, at der forelå  \r\n\r\n en sådan ganske særlig situation, endsige en egentlig nødsituation, der  \r\n\r\n skulle kunne begrunde en fravigelse af de ovenfor anførte grundsætninger.  \r\n\r\n</P>  \r\n\r\n<P>Tilsynsrådet finder heller ikke, at den omstændighed, at kommunen ved  \r\n\r\n tvangsauktionen kunne miste sit tilgodehavende i ejendommen, i sig selv kunne  \r\n\r\n legitimere kommunens overtagelse af ejendommen som ufyldestgjort panthaver,  \r\n\r\n idet overtagelsen ikke ses at skulle tjene en egentlig kommunal anvendelse af  \r\n\r\n ejendommen, men alene tilsigtede at søge kommunens tab begrænset ved  \r\n\r\n videresalg af ejendommen. </P>  \r\n\r\n<P>Tilsynsrådet finder således grundlag for at påtale som kritisabelt, at  \r\n\r\n byrådet ved overtagelse af ejendommen har handlet i strid med de ovennævnte  \r\n\r\n retsgrundsætninger (kommunalfuldmagtsregler). </P>  \r\n\r\n<P>Indenrigsministeriet skal udtale følgende om den retsopfattelse, som  \r\n\r\n ligger til grund for tilsynsrpådets kritik. </P>  \r\n\r\n<P>Indenrigsministeriet er enigt med tilsynsrådet i, at kommunalt køb af fast  \r\n\r\n ejendom kun er lovlig, såfrem der med købet forfølges et lovligt kommunalt  \r\n\r\n formål. Det vil imidlertid efter indenrigsministeriets opfattelse i  \r\n\r\n almindelighed være et lovligt kommunalt formål at søge at afværge tab for  \r\n\r\n kommunens kasse, og det er derfor også lovligt, at en kommune overtager en  \r\n\r\n fast ejendom som ufyldestgjort panthaver på en tvangsauktion. Kommunen må da  \r\n\r\n efter auktionen tage de nødvendige skridt til på bedst mulige måde at afhænde  \r\n\r\n ejendommen. </P>  \r\n\r\n<P>I denne anledning skal man anmode tilsynsrådet om at meddele hvilke  \r\n\r\n foranstaltninger, som indenrigsministeriets retsopfattelse giver tilsynsrådet  \r\n\r\n anledning til at træffe. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1982  \r\n\r\n 3-3. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19820919025"
        },
        {
            "displayName": "Entydig dokumentidentifikation",
            "displayValue": "CA000710"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9190"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "14/05/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "3.k.kt. 1982/102-141"
        },
        {
            "displayName": "Stikord",
            "displayValue": "KOMMUNALFULDMAGT, TVANGSAUKTION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}