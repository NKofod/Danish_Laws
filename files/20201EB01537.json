{
    "id": 224438,
    "title": "Beretning over Forslag til folketingsbeslutning om dispensation fra reglerne om tidsbegrænset campering i vintermånederne",
    "documentTypeId": "510",
    "isSagsforlobPeriodValid": true,
    "shortName": "2020/1 BRB 77",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Erhvervsudvalget den 30. juni 2021</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om dispensation fra reglerne om tidsbegrænset campering i vintermånederne</p>\r\n<p class=\"Fremsaetter\">[af Hans Kristian Skibby (DF) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">Udvalget</p>\r\n<p class=\"TekstGenerel\">På baggrund af initiativ fra Dansk Folkeparti er udvalget enige om at pålægge regeringen at fremsætte et lovforslag, der gør det muligt for kommunerne at dispensere fra kravet om, at man kun må opholde sig på campingpladser i maksimalt 15-20 dage ad gangen i perioden fra den 1. november til den 28. februar. I første omgang kan dispensationsordningen etableres som en forsøgsordning, der skal evalueres efter en given tidsperiode, eksempelvis 2 år.</p>\r\n<p class=\"TekstGenerel\">\r\n</p>\r\n<p class=\"TekstGenerel\">For at sikre beskyttelsen af særlig værdifulde områder i det danske landskab og sikre, at campingpladserne ikke benyttes utilsigtet til placering af borgere, der har brug for anden støtte el.lign., bør forsøgsordningen afgrænses på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"id1b05e233-8ebd-46e2-b635-05a307f3dd16\">1)</span> Forsøgsordningen skal alene omfatte campingpladser, der allerede har tilladelse til vintercampering, så det sikres, at områder, der i en kommuneplan eller i en delvis opretholdt regionplansretningslinje er udpeget til særlig værdifuldt landskabsområde, naturområde el.lign., friholdes fra vintercampering.</p>\r\n<p class=\"Liste1\">\r\n   <span class=\"Liste1Nr\" id=\"id3af9538b-222a-4ffe-9d2f-c5d733a6c1fb\">2)</span> En kommune kan give tilladelse til helårscampering på højst 5 pct. af enhederne på en campingplads. Det svarer i snit til ca. fire til fem pladser pr. campingplads. Derved sikres det, at campingpladserne i høj grad kan bibeholde deres karakter som rekreative områder, der er tilgængelige for hele befolkningen og giver mulighed for en billig og anderledes ferieform for alle.</p>\r\n<p class=\"Liste1\">\r\n   <span class=\"Liste1Nr\" id=\"id83226fa0-4ef1-42ca-a60a-7401cc677454\">3)</span> Helårsbeboelse på campingpladser må alene ske i boligtyper, der er egnede til længerevarende ophold.</p>\r\n<p class=\"TekstGenerel\">Udvalget er enige om, at kommunerne skal vises den tillid, at de får mulighed for at tage stilling til anmodninger fra campingpladsejere, der ønsker at holde campingpladsen åben for en begrænset kreds af beboere i perioden fra den 1. november til den 28. februar, og samtidig skal danskerne vises den tillid og frihed, der ligger i retten til selv at have indflydelse på, hvordan man bor, lever og holder ferie.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Endelig er udvalget enige om, at det skal indgå i ordningen, at kommunerne ved behandling af dispensationsansøgninger skal tage højde for de enkelte beboeres forhold, herunder navnlig om der er mindreårige blandt de beboere, campingpladsejeren ønsker at have boende vinteren over. Forsøgsordningen skal dog ikke medvirke til, at der indføres permanente sekundaboliger i form af campingvogne, trailere og telte/hytter, som ikke lever op til det gængse velfærdsniveau for boliger i Danmark, herunder bygningsreglementets krav om sikre og sunde boliger isoleret til vinterbrug etc.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Kommunalbestyrelserne er ansvarlige for kommunens boligforsyning, herunder at antallet af almene boliger dækker det lokale behov for passende boliger til en rimelig husleje til boligsøgende, som har vanskeligheder ved at skaffe sig en bolig på almindelige markedsvilkår. Kommunalbestyrelsen kan råde over hver fjerde ledige bolig til løsning af påtrængende boligsociale opgaver. Kun 9,1 pct. af udlejningerne af almene familieboliger fandt i 2020 sted som kommunal anvisning, og kommunalbestyrelserne kan i stedet for at give tilladelse til helårscamping anvise en almen bolig til de pågældende boligsøgende.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der kan være stor forskel på de familier, der ønsker at kunne opholde sig på en campingplads i vintermånederne, og derfor bør kommunen også tage højde for den enkelte borgers, den enkelte families og det enkelte barns behov, når den vurderer, om vedkommende kan optage en af de pladser på en given campingplads, som ejeren har fået dispensation til at holde åben. Der ændres med andre ord ikke på kommunernes ansvar, når det handler om at sikre, at børn ikke lever under forhold, der sætter deres trivsel og udvikling i fare. Derfor bør det altovervejende udgangspunkt for kommunernes vurdering også være, at familier med børn og unge under 18 år ikke skal bo i en campingvogn hele året, men samtidig bør der være en mulighed for, at sådanne familier i helt særlige tilfælde kan få tilladelse til at bo på en campingplads, der har fået dispensation til at holde åbent i vintermånederne.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det forudsættes, at campingpladsen er godkendt til vintercamping, jf. gældende ret, og opfylder eksisterende miljøkrav m.v. Campingreglementet skal overholdes således, at vintercamping forsat kun kan ske på de campingpladser med beliggenhed uden for særlig værdifulde områder, herunder inden for strandbeskyttelseslinjen og i klitfredede områder.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med den foreslåede dispensationsordning får kommunen indblik i, hvilke borgere der ønsker at bo på en campingplads i vintermånederne, og får dermed også mulighed for at vurdere, om det er hensigtsmæssigt for den enkelte borger, for campingpladsen og for lokalområdet, at de bor i længere tid på campingpladsen fra den 1. november til den 28. februar.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"TekstGenerel\">Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 6. november 2020 og var til 1. behandling den 12. januar 2021. Beslutningsforslaget blev efter 1. behandling henvist til behandling i Erhvervsudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 3 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 8 bilag på beslutningsforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 2 skriftlige henvendelser om beslutningsforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 1 spørgsmål til erhvervsministeren og 1 spørgsmål til indenrigs- og boligministeren til skriftlig besvarelse, som ministrene har besvaret.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Anni Matthiesen (V)</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 77",
            "stateLabel": "Beretning afgivet",
            "references": [
                {
                    "shortName": "2020/1 BSF 77",
                    "title": "Forslag til folketingsbeslutning om dispensation fra reglerne om tidsbegrænset campering i vintermånederne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 217292,
                    "eliUri": "/eli/ft/20201BB00077",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b77/index.htm"
                },
                {
                    "shortName": "2020/1 BRB 77",
                    "title": "Beretning over Forslag til folketingsbeslutning om dispensation fra reglerne om tidsbegrænset campering i vintermånederne",
                    "presentationName": "Beretning over beslutningsforslag",
                    "documentTypeId": 510,
                    "documentId": 224438,
                    "eliUri": "/eli/ft/20201EB01537",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/2021"
        },
        {
            "displayName": "Accession",
            "displayValue": "20201EB01537"
        },
        {
            "displayName": "Entydig dokumentidentifikation",
            "displayValue": "AX026704"
        },
        {
            "displayName": "Dato for førstegangsindlæggelse",
            "displayValue": "02/07/2021"
        },
        {
            "displayName": "Dato for indlæggelse",
            "displayValue": "02/07/2021"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}