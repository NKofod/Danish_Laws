{
    "id": 106334,
    "title": "1997 BSF 47   FORSLAG TIL FOLKETINGSBESLUTNING OM INDFØRELSE AF BETALINGSORDNINGER,   BETALINGSRINGE, BOMPENGE M.V. FOR DEN GENNEMKØRENDE BILISME ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 47 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af betalingsordninger,  \r\n\r\n betalingsringe, bompenge m.v. for den gennemkørende bilisme </P>  \r\n\r\n<P></P>  \r\n\r\n<P>Fremsat af Margrete Auken (SF) Tommy Dinesen (SF) Aage Frandsen (SF) Steen  \r\n\r\n Gade (SF) Jes Lunde (SF) </P>  \r\n\r\n<P></P>  \r\n\r\n<P>den 4. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at skabe mulighed for, at kommuner og  \r\n\r\n amter som en del af region-, kommune- og trafikplanlægningen kan indføre  \r\n\r\n betalingsordninger, betalingsringe, bompenge m.v. for den gennemkørende  \r\n\r\n motoriserede trafik. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er i det væsentlige en genfremsættelse. Se beslutningsforslag B  \r\n\r\n 114 fra folketingsåret 1995-96, Folketingstidende 1995-96, forhandlingerne s.  \r\n\r\n 4863 og 6386 og tillæg A s. 4432, og beslutningsforslag B 105 fra  \r\n\r\n folketingsåret 1996-97, Folketingstidende 1996-97, forhandlingerne s. 4379 og  \r\n\r\n 5523 og Tillæg A s. 4377. </P>  \r\n\r\n<P>Formålet med at oprette betalingsringe er at nedbringe CO2-forureningen og  \r\n\r\n trafikkens øvrige miljøbelastning af de tætte byområder. Samtidig kan der  \r\n\r\n tilvejebringes midler til en udbygning/billigørelse af den kollektive  \r\n\r\n trafikbetjening af byerne. Midlerne kan bruges til oprettelse af lokale  \r\n\r\n støjpuljeordninger til nedbringelse af trafikstøjen i belastede  \r\n\r\n boligområder/opholdsrum samt til at nedlægge parkeringspladser og opbygge  \r\n\r\n trafiksanerede veje og pladser. </P>  \r\n\r\n<P>En væsentlig årsag til den globale CO2--forurening er privatbillismen. Det  \r\n\r\n er derfor vigtigt at gøre noget effektivt for at begrænse bilismen, hvis  \r\n\r\n problemet skal til livs. Der findes ikke en enkelt metode til at løse  \r\n\r\n problemet. I stedet kan der peges på flere forskellige elementer: større  \r\n\r\n miljøafgifter på benzin og diesel, differentierede afgifter på biler, således  \r\n\r\n at de mindst forurenende slipper billigst, forbedring af den kollektive  \r\n\r\n trafik, bedre forhold for &#187;bløde&#171; trafikanter etc. </P>  \r\n\r\n<P>De trafikskabte lokale miljøproblemer er størst i byerne. Her er der ikke  \r\n\r\n kun tale om CO2-forurening, men også støjforurening og forurening som følge  \r\n\r\n af emissioner fra trafikken, bestående af sod, benzen, toulen, xylen og  \r\n\r\n kvælstofdioxider. Disse mistænkes for at give luftvejsirritationer og nedsat  \r\n\r\n lungefunktion, især hos børn. Der er derfor et helt akut behov for, at man  \r\n\r\n lokalt og regionalt får nogle planlægningsinstrumenter som f.eks.  \r\n\r\n betalingsringe til at regulere trafikmængden. I dag har kommunerne og amterne  \r\n\r\n ikke mulighed for at anvende økonomiske styringsinstrumenter for at begrænse  \r\n\r\n den gennemkørende pendlertrafik. Der er heller ikke på nuværende tidspunkt  \r\n\r\n mulighed for at anvende økonomiske styringsmidler til at begrænse f.eks. den  \r\n\r\n gennemkørende tunge lastbiltrafik i tætbebyggede byområder. SF's synspunkter  \r\n\r\n bekræftes af en ny rapport fra Transportrådet (rapport nr. 97-05)  \r\n\r\n &#187;Betalingssystemer på veje - trafik og teknologi&#171;. Ifølge rapporten  \r\n\r\n vil en betalingsring i det såkaldte Godsbanesnit i København kunne reducere  \r\n\r\n trafikken i den indre by med 5-10 procent. På de store indfaldsveje kan  \r\n\r\n reduktionerne blive helt op til 20-25 procent. </P>  \r\n\r\n<P>Det er ikke kun i Danmark, at der diskuteres indførelse af betalingsringe.  \r\n\r\n For kort tid siden blev det vedtaget i Sverige, at Stockholm skal have  \r\n\r\n betalingsring. I Oslo og Singapore har man haft disse ordninger længe, med  \r\n\r\n stor succes begge steder. </P>  \r\n\r\n<P>I dag er spørgsmålet, hvem der kan beslutte at oprette en betalingsring,  \r\n\r\n indføre bompenge, pålægge vejskatter m.v. </P>  \r\n\r\n<P>SF mener, at denne kompetence bør overlades til de politisk valgte  \r\n\r\n forsamlinger i kommunerne og i særlige tilfælde til amterne. Indtægterne fra  \r\n\r\n ordningerne skal samtidig øremærkes til en tiltrængt forbedring af den  \r\n\r\n kollektive trafik, således at den kollektive trafik kan opfylde det  \r\n\r\n transportbehov, der skabes, når pendlere lader bilen stå. </P>  \r\n\r\n<P>Da det ikke er muligt helt at fjerne biltrafikken fra byerne, skal der  \r\n\r\n være mulighed for, at en del af pengene anvendes til oprettelse af  \r\n\r\n &#187;støj-puljer&#171; til at formindske støjen i boligområder, der støder  \r\n\r\n op til større veje, herunder lydisolering af de boliger, der ligger tæt op af  \r\n\r\n større trafikanlæg. Samtidig vil en sænkning af biltrafikken i byerne betyde,  \r\n\r\n at flere parkeringspladser kan nedlægges, og at der kan oprettes veje og  \r\n\r\n pladser, hvor både den kollektive trafik, cyklisterne og fodgængerne får  \r\n\r\n langt bedre vilkår. De kommunale og regionale betalingsordninger skal således  \r\n\r\n også kunne anvendes til finansiering af sådanne formål. </P>  \r\n\r\n<P>Et muligt alternativ til bompenge er såkaldt roadpricing, hvor biler  \r\n\r\n pålægges en afgift præcist efter, hvor de kører og eventuelt hvornår. Der vil  \r\n\r\n dog gå mindst 10 år, før roadpricing er en realistisk mulighed, og SF advarer  \r\n\r\n mod at gøre roadpricing til en sovepude. Der er brug for handling nu. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B></B> <I>Margrete Auken</I>  (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <B></B> <I>Forslag til folketingsbeslutning om indførelse af  \r\n\r\n betalingsordninger, betalingsringe, bompenge m.v. for den gennemkørende  \r\n\r\n bilisme.</I>  </P>  \r\n\r\n<P>(Beslutningsforslag nr. B 47). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/11/1997"
        },
        {
            "displayName": "Accession",
            "displayValue": "19971BA00047"
        },
        {
            "displayName": "Entydig dokumentidentifikation",
            "displayValue": "CL008038"
        },
        {
            "displayName": "Dato for førstegangsindlæggelse",
            "displayValue": "04/11/1997"
        },
        {
            "displayName": "Dato for indlæggelse",
            "displayValue": "04/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}