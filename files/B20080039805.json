{
    "id": 115683,
    "title": "Bekendtgørelse om anvendelse af personlige værnemidler på offshoreanlæg",
    "documentTypeId": "60",
    "isSagsforlobPeriodValid": true,
    "shortName": "BEK nr 398 af 15/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om anvendelse af personlige værnemidler på offshoreanlæg <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 55, stk. 1, og § 72, stk. 1, i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov) fastsættes efter bemyndigelse i henhold til § 61, stk. 3:</p>\r\n      <p class=\"ParagrafGruppeOverskrift\">Anvendelsesområde m.v.</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på ansattes brug af personlige værnemidler på offshoreanlæg, som defineret i offshoresikkerhedslovens § 2.</p>\r\n      <p class=\"Stk2\"><span class=\"StkNr\">Stk. 2.</span> Undtaget fra bekendtgørelsens anvendelsesområde er:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Arbejdstøj og uniformer, som ikke specielt er beregnet til at beskytte de ansattes sikkerhed og sundhed. Dog gælder § 7 i tilfælde, hvor der på grund af arbejdets art sker en forurening af beklædningen, som bevirker, at det ikke kan anses for sikkerheds- og sundhedsmæssigt fuldt forsvarligt, at den ansatte selv rengør det.</p>\r\n          <p class=\"Liste1\"><span class=\"Liste1Nr\">2)</span> Udstyr til nødhjælps- og redningstjeneste.</p>\r\n          <p class=\"Liste1\"><span class=\"Liste1Nr\">3)</span> Personlige værnemidler til brug i forbindelse med køretøjer.</p>\r\n          <p class=\"Liste1\"><span class=\"Liste1Nr\">4)</span> Transportabelt udstyr til sporing og lokalisering af farlige og skadelige faktorer.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Ved personlige værnemidler forstås i denne bekendtgørelse alt udstyr, herunder beklædning, der er bestemt til at skulle benyttes af de ansatte for at beskytte mod én eller flere risici, som kan true vedkommendes sikkerhed og sundhed under arbejdet, samt ethvert tilbehør, der tjener dette formål.</p>\r\n      <p class=\"ParagrafGruppeOverskrift\">Den driftsansvarlige virksomhed</p>\r\n      <p class=\"Paragraf\"><span class=\"ParagrafNr\">§ 3.</span> Arbejdet på offshoreanlægget skal planlægges og tilrettelægges således, at de sikkerheds- og sundhedsmæssige risici er nedbragt så meget, som det er rimeligt praktisk muligt, efter de generelle forebyggelsesprincipper, der følger af bekendtgørelse om styring af sikkerhed og sundhed på offshoreanlæg m.v., således at brug af personlige værnemidler i videst muligt omfang undgås.</p>\r\n      <p class=\"Paragraf\"><span class=\"ParagrafNr\">§ 4.</span> Den driftsansvarlige virksomhed skal sørge for, at alle oplysninger, der er nødvendige for, at hvert enkelt personligt værnemiddel kan anvendes fuldt forsvarligt, jf. §§ 5 og 10, forefindes på offshoreanlægget og er til rådighed for andre arbejdsgivere, virksomhedsledere, arbejdsledere og øvrige ansatte.</p>\r\n      <p class=\"Paragraf\"><span class=\"ParagrafNr\">§ 5.</span> Den driftsansvarlige virksomhed skal sørge for, at de personlige værnemidler, der anvendes på offshoreanlægget, er i overensstemmelse med bekendtgørelse om sikkerhedskrav m.v. til personlige værnemidler.</p>\r\n      <p class=\"Paragraf\"><span class=\"ParagrafNr\">§ 6.</span> Den driftsansvarlige virksomhed skal sørge for, at personlige værnemidler opbevares og vedligeholdes på forsvarlig vis, således at de ikke mister deres beskyttende virkning.</p>\r\n      <p class=\"Paragraf\"><span class=\"ParagrafNr\">§ 7.</span> Hvor brugen af personlige værnemidler gør omklædning nødvendig, skal den driftsansvarlige virksomhed sørge for, at de ansatte får passende mulighed for omklædning og opbevaring af gangtøj.</p>\r\n      <p class=\"ParagrafGruppeOverskrift\">Arbejdsgiveren</p>\r\n      <p class=\"Paragraf\"><span class=\"ParagrafNr\">§ 8.</span> Hvis arbejdet ikke på anden måde kan planlægges, tilrettelægges og udføres, så de sikkerheds- og sundhedsmæssige risici er nedbragt så meget, som det er rimeligt praktisk muligt, må arbejdsgiveren kun lade arbejdet udføre, hvis der anvendes personlige værnemidler.</p>\r\n      <p class=\"Paragraf\"><span class=\"ParagrafNr\">§ 9.</span> Arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.</p>\r\n      <p class=\"Paragraf\"><span class=\"ParagrafNr\">§ 10.</span> Arbejdsgiveren skal sørge for, at de anvendte personlige værnemidler til enhver tid:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Yder den tilsigtede beskyttelse, således at de sikkerheds- og sundhedsmæssige risici nedbringes så meget, som det er rimeligt praktisk muligt, og ikke medfører unødige gener.</p>\r\n          <p class=\"Liste1\"><span class=\"Liste1Nr\">2)</span> Ikke forringer eventuelle korrigerende hjælpemidler for f.eks. syn og hørelse.</p>\r\n          <p class=\"Liste1\"><span class=\"Liste1Nr\">3)</span> Passer til brugeren, om fornødent efter tilpasning.</p>\r\n          <p class=\"Liste1\"><span class=\"Liste1Nr\">4)</span> Er egnede til brug under de eksisterende forhold på arbejdspladsen.</p>\r\n          <p class=\"Liste1\"><span class=\"Liste1Nr\">5)</span> Vælges under hensyn til de ergonomiske forhold og den ansattes helbred.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis det på grund af flere risici er påkrævet samtidig at bære flere personlige værnemidler, skal disse kunne bæres, uden at de mister deres virkning i forhold til hver enkelt risiko.</p>\r\n      <p class=\"Paragraf\"><span class=\"ParagrafNr\">§ 11.</span> Arbejdsgiveren skal forsyne de ansatte med personlige værnemidler.</p>\r\n      <p class=\"Stk2\"><span class=\"StkNr\">Stk. 2.</span> Arbejdsgiveren afholder udgifterne til anskaffelse, vedligeholdelse og renholdelse af personlige værnemidler.</p>\r\n      <p class=\"Stk2\"><span class=\"StkNr\">Stk. 3.</span> Arbejdsgiveren skal sørge for, at personlige værnemidler er rene, tørre og desinficerede, inden de tages i brug.</p>\r\n      <p class=\"Stk2\"><span class=\"StkNr\">Stk. 4.</span> Hvis de ansatte er omfattet af kollektive overenskomster, kan parterne træffe aftaler om fordeling af udgifterne til anskaffelse, vedligeholdelse og renholdelse af værnefodtøj.</p>\r\n      <p class=\"Stk2\"><span class=\"StkNr\">Stk. 5.</span> Tilsvarende aftaler kan indgås mellem en arbejdsgiver og de ansatte, når de ansatte ikke er omfattet af kollektive overenskomster.</p>\r\n      <p class=\"Paragraf\"><span class=\"ParagrafNr\">§ 12.</span> Arbejdsgiveren skal sikre, at personlige værnemidler anvendes i overensstemmelse med brugsanvisningen, og at denne er klar og forståelig for de ansatte.</p>\r\n      <p class=\"Stk2\"><span class=\"StkNr\">Stk. 2.</span> Personlige værnemidler er beregnet til personligt brug og må kun anvendes til de angivne formål.</p>\r\n      <p class=\"Paragraf\"><span class=\"ParagrafNr\">§ 13.</span> Arbejdsgiveren skal sørge for, at de ansatte får instruktion i brugen af personlige værnemidler samt oplysning om de risici, anvendelsen af det personlige værnemiddel beskytter imod.</p>\r\n      <p class=\"Stk2\"><span class=\"StkNr\">Stk. 2.</span> Arbejdsgiveren sørger for, at de ansatte oplæres og om fornødent trænes i at anvende personlige værnemidler.</p>\r\n      <p class=\"Paragraf\"><span class=\"ParagrafNr\">§ 14.</span> Arbejdsgiveren skal under hensyn til den aktuelle arbejdssituation ved skiltning angive det område, inden for hvilket personligt værnemiddel skal bruges, samt arten af disse. Skiltene skal være af solidt materiale og forsvarligt vedligeholdt.</p>\r\n      <p class=\"Paragraf\"><span class=\"ParagrafNr\">§ 15.</span> Arbejdsgiveren skal tilrettelægge arbejdet under hensyn til den fysiske og psykiske belastning, ulempe m.v., der ved de enkelte arbejdsformer er forbundet med brugen af personlige værnemidler, samt personlige værnemidlers beskyttelsesevne.</p>\r\n      <p class=\"ParagrafGruppeOverskrift\">Arbejdslederen</p>\r\n      <p class=\"Paragraf\"><span class=\"ParagrafNr\">§ 16.</span> Arbejdslederen skal påse og medvirke til, at personlige værnemidler er til stede, hvor det er påkrævet, og at de bliver benyttet på en sikkerheds- og sundhedsmæssig fuldt forsvarlig måde.</p>\r\n      <p class=\"ParagrafGruppeOverskrift\">Ansatte</p>\r\n      <p class=\"Paragraf\"><span class=\"ParagrafNr\">§ 17.</span> De ansatte skal bruge de udleverede personlige værnemidler straks ved det pågældende arbejdes begyndelse og under hele dets udstrækning.</p>\r\n      <p class=\"Stk2\"><span class=\"StkNr\">Stk. 2.</span> De ansatte skal medvirke til, at udstyret virker efter hensigten, herunder meddele eventuelle fejl og mangler til et medlem af sikkerhedsgruppen, arbejdslederen eller arbejdsgiveren.</p>\r\n      <p class=\"ParagrafGruppeOverskrift\">Dispensation, straf og ikrafttræden</p>\r\n      <p class=\"Paragraf\"><span class=\"ParagrafNr\">§ 18.</span> Energistyrelsen kan, hvor særlige forhold foreligger, dispensere fra denne bekendtgørelse, når det skønnes rimeligt og sikkerheds- og sundhedsmæssigt forsvarligt samt i det omfang, det er foreneligt med Rådets direktiv 89/656/EØF af 30. november 1989 om minimumsforskrifter for sikkerhed og sundhed i forbindelse med arbejdstagernes brug af personlige værnemidler under arbejdet (tredje særdirektiv i henhold til artikel 16, stk. 1, i direktiv 89/391/EØF).</p>\r\n      <p class=\"Paragraf\"><span class=\"ParagrafNr\">§ 19.</span> Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 3-10, § 11, stk. 1-3, og §§ 12-17.</p>\r\n      <p class=\"Stk2\"><span class=\"StkNr\">Stk. 2.</span> For overtrædelse af bestemmelserne i stk. 1 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf.</p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 1. juni 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 15. maj 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Henrik Andersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Rådets direktiv nr. 89/656/EØF af 30. november 1989 om minimumsforskrifter for sikkerhed og sundhed i forbindelse med arbejdstagernes brug af personlige værnemidler under arbejdet (tredje særdirektiv i henhold til artikel 16, stk. 1, i direktiv 89/391/EØF), (EF-Tidende 1989 L 393, side 18).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2008"
        },
        {
            "displayName": "Accession",
            "displayValue": "B20080039805"
        },
        {
            "displayName": "Entydig dokumentidentifikation",
            "displayValue": "BJ000051"
        },
        {
            "displayName": "Dato for førstegangsindlæggelse",
            "displayValue": "29/05/2008"
        },
        {
            "displayName": "Dato for indlæggelse",
            "displayValue": "17/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "398"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin., <br />Energistyrelsen, j.nr. 016001/16020-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}