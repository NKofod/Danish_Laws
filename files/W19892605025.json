{
    "id": 32096,
    "title": "Forstyrrelse af TV-modtagning som følge af etablering af en offentlig NMT-basisstation (mobiltelefon) i Maribo ",
    "documentTypeId": "240",
    "isSagsforlobPeriodValid": false,
    "shortName": "KEN nr 26050 af 03/02/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Idriftsættelse af en NMT-basisstation medførte forstyrrelser i  \r\n\r\n TV-modtagningen hos klageren, der bor ved siden af antennemasten. </I> </P>  \r\n\r\n<P> <I>Klagerens krav om omkostningsfri afhjælpning af forstyrrelserne blev  \r\n\r\n afvist under henvisning til § 9, stk. 2, i bekendtgørelse om radioanlæg i  \r\n\r\n forbindelse med landmobile radiotjenester m.v., idet der ikke konstateredes  \r\n\r\n fejl ved NMT-basisstationen, og klagerens TV-anlæg måtte anses for  \r\n\r\n utidssvarende i teknisk henseende (bredbåndsforstærker). </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forstyrrelse af TV-modtagning som følge af  \r\n\r\n etablering af en offentlig NMT-basisstation (mobiltelefon) i Maribo </H1>  \r\n\r\n<P></P>  \r\n\r\n<BR>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Teleinspektionen konstaterer i brev af 30. marts 1988 til klageren, at det  \r\n\r\n ved flere undersøgelser i Maribo er konstateret, at NMT-basisstationen ikke  \r\n\r\n sender i TV-båndene, og at forstyrrelserne på bl.a. dansk TV derfor ikke  \r\n\r\n direkte skyldes NMT-basisstationen, men det forhold, at der i klagerens  \r\n\r\n antenneanlæg er monteret en bredbåndsforstærker. Teleinspektionen fastslår,  \r\n\r\n at dansk TV kan modtages på klagerens bopæl med tilfredsstillende resultat,  \r\n\r\n når antennen tilsluttes fjernsynet uden om bredbåndsforstærkeren.  \r\n\r\n Teleinspektionen afviser derfor, under henvisning til bekendtgørelsens § 9,  \r\n\r\n stk. 2, at P&amp;T skal afhjælpe de påklagede forstyrrelser. </P>  \r\n\r\n<P>KLAGEN TIL GENERALDIREKTORATET FOR P&amp;T: </P>  \r\n\r\n<P>I et brev af 31. maj 1988 påklages Teleinspektionens afgørelse. Det  \r\n\r\n påpeges, at Teleinspektionen i et brev af 21. marts 1988 til klageren har  \r\n\r\n oplyst, at NMT-basisstationen gør forstyrrelserne mere komplicerede. Det  \r\n\r\n gøres derfor gældende, at det ikke udelukkende er bredbåndsforstærkeren, der  \r\n\r\n er årsag til forstyrrelserne, idet modtageforholdene var normale indtil  \r\n\r\n NMT-basisstationen blev sat i drift. </P>  \r\n\r\n<P>GENERALDIREKTORATETS AFGØRELSE: </P>  \r\n\r\n<P>Generaldirektoratets afgørelse af 3. februar 1989: </P>  \r\n\r\n<P>&#187;I brev af 31. maj 1988 har De påklaget Teleinspektionens afgørelse  \r\n\r\n af 30. marts 1988 vedrørende forstyrrelser af TV-modtagning hos Deres  \r\n\r\n ovennævnte klient som følge af etableringen af en offentlig NMT-basisstation  \r\n\r\n i Maribo. </P>  \r\n\r\n<P>Det fremgår af sagen, at Teleinspektionen ikke har imødekommet Deres  \r\n\r\n klients krav om at blive holdt skadesløs for de omkostninger, der vil være  \r\n\r\n forbundet med at ændre hans antenneanlæg, således at forstyrrelser undgås.  \r\n\r\n</P>  \r\n\r\n<P>Teleinspektionen har begrundet sit afslag med udgangspunkt i  \r\n\r\n bekendtgørelse nr. 606 af 23. november 1982 om landmobile radiotjenester  \r\n\r\n m.v., § 9, stk. 2. Denne bekendtgørelse er siden erstattet af bekendtgørelse  \r\n\r\n nr. 248 af 25. april 1988. Retstilstanden er ikke ændret som følge af den  \r\n\r\n ændrede formulering af § 9, stk. 2. </P>  \r\n\r\n<P>Teleinspektionen har yderligere henholdt sig til, at basisstationen i  \r\n\r\n Maribo til fulde er i overensstemmelse med nutidens tekniske muligheder og er  \r\n\r\n baseret på internationalt aftalte standarder. </P>  \r\n\r\n<P>Efter Teleinspektionens opfattelse, må Deres klients antenneanlæg anses  \r\n\r\n som uhensigtsmæssigt og utidssvarende, særlig fordi der benyttes en såkaldt  \r\n\r\n bredbåndsforstærker. Forstærkere af denne kategori har den ulempe, at de ikke  \r\n\r\n alene giver forstærkning af de ønskede signaler på de frekvenser, hvor der  \r\n\r\n sendes TV, men de forstærker også signaler på frekvenser, som ligger uden for  \r\n\r\n TV-kanalerne, f.eks. på frekvenser, som er forbeholdt for landmobile  \r\n\r\n radiotjenester. Hvis der derfor findes f.eks. en NMT-station i nærheden, vil  \r\n\r\n der blive forstyrrelser af TV-modtagningen. </P>  \r\n\r\n<P>Sammenholdt med basisstationens tekniske standard fastholder  \r\n\r\n Teleinspektionen, at Deres klient selv må bekoste udgifterne til etablering  \r\n\r\n af et tidssvarende antenneanlæg, såfremt han ønsker forstyrrelsesfri  \r\n\r\n TV-modtagning. </P>  \r\n\r\n<P>Med hensyn til sagens faktiske omstændigheder bemærkes endvidere, at Deres  \r\n\r\n klients TV-modtagning navnlig forstyrres som følge af den korte afstand (ca.  \r\n\r\n 200 m) fra NMT-basisstationen. Denne omstændighed har Teleinspektionen  \r\n\r\n påpeget i sit brev af 21. marts 1988 - på en måde, De tilsyneladende udlægger  \r\n\r\n som en konstatering af, at antennemasten gør forstyrrelserne mere  \r\n\r\n komplicerede, således at årsagen til forstyrrelserne ikke udelukkende er  \r\n\r\n Deres klients bredbåndsforstærker. Generaldirektoratet kan ikke dele en sådan  \r\n\r\n opfattelse. </P>  \r\n\r\n<P>Som svar på Deres påklage kan det oplyses, at generaldirektoratet kan  \r\n\r\n henholde sig til det af Teleinspektionen anførte, og finder således ikke  \r\n\r\n grundlag for at tilsidesætte Teleinspektionens skønsmæssige afgørelse af  \r\n\r\n sagen. </P>  \r\n\r\n<P>Generaldirektoratet lægger vægt på, at det ved en undersøgelse i  \r\n\r\n Teleinspektionens støjvogn på stedet er konstateret, at det med en sædvanlig  \r\n\r\n antenne og en sædvanlig TV-modtager er muligt at modtage dansk TV (kanal 6  \r\n\r\n fra Næstved) uden forstyrrelser.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892605025"
        },
        {
            "displayName": "Entydig dokumentidentifikation",
            "displayValue": "CA000007"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26050"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "03/02/1989"
        },
        {
            "displayName": "Administrerende myndighed",
            "displayValue": "Generaldirektoratet for P&T"
        },
        {
            "displayName": "Ressortministeriets journalnummer",
            "displayValue": "TLK. 1116-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}