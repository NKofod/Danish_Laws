{
    "id": 122019,
    "title": "Skriftlig fremsættelse (13. november 2008) - L 58",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 58",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (13. november 2008)</p>\r\n      <p class=\"Fremsaetter\"><span class=\"Bold\">Kirkeministeren</span> (Birthe Rønn Hornbech):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om folkekirkens økonomi. (Etablering af permanente stiftsråd).</p>\r\n      <p class=\"ForslagsNummer\">(Lovforslag nr. L 58).</p>\r\n      <p class=\"Tekst2\">\r\n        <div>Formålet med lovforslaget er at skabe hjemmel til etablering af permanente stiftsråd i samtlige af folkekirkens stifter. Lovforslaget fastsætter stiftsrådenes kompetencer og sammensætning.</div>\r\n      </p>\r\n      <p class=\"Tekst2\">\r\n        <div>Det følger af lovforslaget, at stiftsrådene overtager det nuværende stiftsudvalg vedrørende økonomis kompetencer, for så vidt angår fastsættelsen af det bindende stiftsbidrag. Stiftsrådet overtager ligeledes stiftsudvalget vedrørende økonomis kompetencer, for så vidt angår kapitalforvaltningen i stiftet. Stiftsrådet får endvidere til opgave at fastlægge stiftets udvalgsstruktur - herunder organiseringen af det mellemkirkelige arbejde på stiftsniveau. Reguleringen vedrørende de mellemkirkelige stiftsudvalg vil således blive ophævet. Endelig er det stiftsrådets opgave at rådgive biskoppen og understøtte denne i arbejdet for det lokale kirkelige liv i stiftet. Stiftsrådet skal i denne forbindelse koncentrere sig om at understøtte projekter til gavn for stiftets sogne. Stiftsrådet skal således ikke fratage sognene deres position som den væsentligste ramme for det kirkelige liv eller fremstå som et »overmenighedsråd«.</div>\r\n      </p>\r\n      <p class=\"Tekst2\">\r\n        <div>Stiftsrådet sammensættes af stiftets biskop og domprovst som fødte medlemmer og desuden 1 valgt menighedsrepræsentant fra hvert provsti (i Lolland-Falster Stift vælges dog 2 menighedsrepræsentanter fra hvert provsti), 1 provst valgt blandt stiftets provster og 2 præster valgt blandt stiftets præster. Stiftsrådet vælger sin formand blandt rådets valgte menighedsrepræsentanter, mens biskoppen er forretningsfører for stiftsrådet. Der indføres en bestemmelse om, at nyvalgte stiftsrådsmedlemmer, som ikke tidligere har afgivet en erklæring i medfør af § 7 i lov om menighedsråd, skal afgive en sådan erklæring. Som en konsekvens heraf indsættes en lignende bestemmelse vedrørende nyvalgte medlemmer af provstiudvalg.</div>\r\n      </p>\r\n      <p class=\"Tekst2\">\r\n        <div>Baggrunden for lovforslaget er, at der siden 2002 har været forsøg med stiftsråd i størstedelen af landets stifter. Initiativet til nedsættelsen af stiftsrådene er primært kommet fra biskoppen i det enkelte stift. Begrundelsen for nedsættelsen af stiftsrådet var de fleste steder et ønske fra biskoppen om at bidrage til en demokratisering af de lovfæstede stiftsudvalg vedrørende økonomi – herunder et ønske om at inddrage udvalget på en række nye områder af betydning for det lokale kirkelige liv.</div>\r\n      </p>\r\n      <p class=\"Tekst2\">\r\n        <div>Af regeringsgrundlaget »Nye mål« fra februar 2005 fremgik, at regeringen inden udgangen af 2007 ville foretage en evaluering af de igangværende forsøg med stiftsråd og på denne baggrund tage stilling til, om stiftsrådene skulle gøres permanente.</div>\r\n      </p>\r\n      <p class=\"Tekst2\">\r\n        <div>På denne baggrund nedsatte Kirkeministeriet i foråret 2007 en styregruppe, som skulle foretage en evaluering af stiftsrådsforsøgene med henblik på at etablere et grundlag, hvorpå der kunne træffes politisk beslutning om stiftsrådenes fremtid.</div>\r\n      </p>\r\n      <p class=\"Tekst2\">\r\n        <div>På baggrund af evalueringen udarbejdede styregruppen betænkning 1495/2008 – »Evaluering af forsøg med stiftsråd«. Styregruppen konkluderede i betænkningen, at stiftsrådene bør indføres i samtlige landets stifter, og kom med en række anbefalinger til stiftsrådenes sammensætning, organisering og opgaveportefølje. Det er denne betænkning, som danner baggrund for dette lovforslag.</div>\r\n      </p>\r\n      <p class=\"Tekst2\">\r\n        <div>Det bemærkes at lovforslaget har været i høring, hvor interessenter har haft mulighed for at give deres mening til kende i perioden 25. juni til 1. september 2008.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget og de bemærkninger, der ledsager det, skal jeg indstille dette til velvillig behandling i det høje Ting.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 58",
            "stateLabel": "Vedtaget",
            "references": [
                {
                    "shortName": "2008/1 SF.L L 58",
                    "title": "Skriftlig fremsættelse (13. november 2008) - L 58",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 122019,
                    "eliUri": "/eli/ft/20081XX00122",
                    "externalLink": ""
                },
                {
                    "shortName": "2008/1 LSF 58",
                    "title": "Forslag til Lov om ændring af lov om folkekirkens økonomi\\n(Etablering af permanente stiftsråd)",
                    "presentationName": "Lovforslag som fremsat",
                    "documentTypeId": 400,
                    "documentId": 121931,
                    "eliUri": "/eli/ft/200812L00058",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l58/index.htm"
                },
                {
                    "shortName": "2008/1 BTL 58",
                    "title": "Betænkning over  Forslag til lov om ændring af lov om folkekirkens økonomi.\\n(Etablering af permanente stiftsråd)",
                    "presentationName": "Betænkning  over lovforslag",
                    "documentTypeId": 420,
                    "documentId": 125094,
                    "eliUri": "/eli/ft/200814L00948",
                    "externalLink": ""
                },
                {
                    "shortName": "2008/1 LSV 58",
                    "title": "Forslag til Lov om ændring af lov om folkekirkens økonomi\\n(Etablering af permanente stiftsråd)",
                    "presentationName": "Lovforslag som vedtaget",
                    "documentTypeId": 410,
                    "documentId": 125263,
                    "eliUri": "/eli/ft/200813L00058",
                    "externalLink": ""
                },
                {
                    "shortName": "LOV nr 506 af 12/06/2009",
                    "title": "Lov om ændring af lov om folkekirkens økonomi\\n(Etablering af permanente stiftsråd)",
                    "presentationName": "Ændringslov",
                    "documentTypeId": 20,
                    "documentId": 125333,
                    "eliUri": "/eli/lta/2009/506",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/11/2008"
        },
        {
            "displayName": "Accession",
            "displayValue": "20081XX00122"
        },
        {
            "displayName": "Entydig dokumentidentifikation",
            "displayValue": "AJ000383"
        },
        {
            "displayName": "Dato for førstegangsindlæggelse",
            "displayValue": "14/11/2008"
        },
        {
            "displayName": "Dato for indlæggelse",
            "displayValue": "14/11/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 58"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}