{
    "id": 132546,
    "title": "Bekendtgørelse om parkeringskort for personer med handicap",
    "documentTypeId": "60",
    "isSagsforlobPeriodValid": true,
    "shortName": "BEK nr 661 af 11/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   Udstedelse og fornyelse af parkeringskort mv.</p>\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om parkeringskort for personer med handicap</p>\n      <p class=\"Indledning2\">I medfør af § 88 a, § 118, stk. 8, og § 134 b i færdselsloven, jf. lovbekendtgørelse nr. 984 af 5. oktober 2009, fastsættes:</p>\n      <p class=\"KapitelOverskrift2\">Udstedelse og fornyelse af parkeringskort mv.</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Et parkeringskort er et særligt kort, som udstedes til personer med handicap, der opfylder betingelserne i § 6. Parkeringskort er udformet i overensstemmelse med reglerne i bilaget.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Parkeringskortet er dokumentation for, at indehaveren er omfattet af de parkeringslempelser, der følger af § 11. Parkeringskort erstatter de tidligere invalideskilte, jf. § 18.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ansøgning om udstedelse eller fornyelse af parkeringskort indgives til Danske Handicaporganisationers Brugerservice, som afgør, hvorvidt ansøgningen skal imødekommes.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Reglerne i forvaltningsloven finder anvendelse ved Danske Handicaporganisationers Brugerservices behandling af ansøgninger om tildeling af parkeringskort.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> I en ansøgningssag, hvor Danske Handicaporganisationers Brugerservice mundtligt modtager oplysninger vedrørende sagens faktiske omstændigheder, der er af betydning for sagens afgørelse, eller på anden måde er bekendt med sådanne oplysninger, skal Danske Handicaporganisationers Brugerservice gøre notat om indholdet af oplysningerne. Det gælder dog ikke, såfremt oplysningerne i øvrigt fremgår af sagens dokumenter.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> En afgørelse truffet af Danske Handicaporganisationers Brugerservice i henhold til denne bekendtgørelse kan påklages til Rigspolitichefen. Fristen for klage er 4 uger fra den dag, klageren har fået meddelelse om afgørelsen.</p>\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Rigspolitichefens afgørelser kan ikke indbringes for Justitsministeriet.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Til brug for ansøgningen anvendes et særligt ansøgningsskema, der er godkendt af Rigspolitichefen. Ansøgningsskemaet rekvireres hos Danske Handicaporganisationers Brugerservice.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Parkeringskort kan ikke udstedes, før ansøgeren har indleveret et fotografi til Danske Handicaporganisationers Brugerservice. Fotografiet skal opfylde følgende krav:</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> Fotografiet skal være af god kvalitet, holdbart, egnet til indscanning og uden stempler, huller eller andre beskadigelser.</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> Fotografiet skal være et vellignende portrætbillede i størrelsen 35 x 45 mm, hvor hovedet måler 30-36 mm i højden.</p>\n      <p class=\"Liste1\"><span class=\"Liste1Nr\" id=\"Par3_Stk2_Num3\">3)</span> Fotografiet skal tages lige forfra og vise ansøgerens ansigt uden hovedbeklædning og det øverste af skuldrene.</p>\n      <p class=\"Liste1\"><span class=\"Liste1Nr\" id=\"Par3_Stk2_Num4\">4)</span> Ansigtet skal være jævnt belyst.</p>\n      <p class=\"Liste1\"><span class=\"Liste1Nr\" id=\"Par3_Stk2_Num5\">5)</span> Begge øjne skal være helt synlige, og blikket skal være rettet mod kameraet.</p>\n      <p class=\"Liste1\"><span class=\"Liste1Nr\" id=\"Par3_Stk2_Num6\">6)</span> Munden skal være lukket.</p>\n      <p class=\"Liste1\"><span class=\"Liste1Nr\" id=\"Par3_Stk2_Num7\">7)</span> Briller må ikke være tonede og skal være uden reflekser.</p>\n      <p class=\"Liste1\"><span class=\"Liste1Nr\" id=\"Par3_Stk2_Num8\">8)</span> Baggrunden skal være lys og uden skygger eller andre motiver.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Danske Handicaporganisationers Brugerservice kan tillade, at ansøgeren bærer hovedbeklædning på det i stk. 2 nævnte fotografi, hvis ansøgeren af religiøse grunde anmoder herom. Danske Handicaporganisationers Brugerservice kan i øvrigt tillade, at kravene i stk. 2, nr. 1-8, fraviges, når ganske særlige grunde taler herfor.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Når en afgørelse om udstedelse af parkeringskort skal træffes i henhold til § 6, stk. 3, skal der på ansøgningsskemaet af ansøgerens sædvanligt benyttede læge afgives en erklæring om ansøgerens helbredsmæssige forhold.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Danske Handicaporganisationers Brugerservice kan kræve yderligere helbredsmæssige oplysninger, herunder at ansøgeren gennemgår supplerende lægelige undersøgelser.</p>\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Ansøgeren betaler de udgifter, der er forbundet med fremskaffelse af de i stk. 4 og 5 nævnte lægelige oplysninger.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Danske Handicaporganisationers Brugerservice kan i forbindelse med behandling og afgørelse af sager om udstedelse af parkeringskort foretage edb-behandling i henhold til sikkerhedsbestemmelser fastsat af Rigspolitichefen.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Parkeringskort udstedes eller fornyes med gyldighed for 10 år, jf. dog stk. 2.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Hvis der foreligger oplysninger om helbredsmæssige forhold eller omstændigheder i øvrigt, der giver grundlag for at antage, at betingelserne for udstedelse af parkeringskort bortfalder inden for 10 år fra udstedelsen eller fornyelsen, kan der fastsættes en kortere gyldighedstid end den i stk. 1 nævnte.</p>\n      <p class=\"ParagrafGruppeOverskrift\"><span id=\"Kap0_X2\">Betingelser for udstedelse og fornyelse af parkeringskort mv.</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Parkeringskort udstedes og fornyes til personer, som opfylder betingelserne for støtte til køb af bil i henhold til servicelovens bestemmelser eller regler fastsat i medfør heraf.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Parkeringskort udstedes og fornyes endvidere til personer, som er godkendt til at deltage i den individuelle handicapkørsel for svært bevægelseshæmmede, som er etableret som fritidskørsel.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Herudover udstedes og fornyes parkeringskort til personer med stærkt reduceret gangdistance, varig nedsættelse af funktionsevnen eller lignende helbredsmæssige forhold, der i væsentlig grad forringer eller vanskeliggør</p>\n      <p class=\"Liste1\"><span class=\"Liste1Nr\" id=\"Par6_Stk3_Num1\">1)</span> evnen til at færdes,</p>\n      <p class=\"Liste1\"><span class=\"Liste1Nr\" id=\"Par6_Stk3_Num2\">2)</span> muligheden for at opnå eller fastholde et arbejde, eller</p>\n      <p class=\"Liste1\"><span class=\"Liste1Nr\" id=\"Par6_Stk3_Num3\">3)</span> muligheden for at gennemføre en uddannelse.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Parkeringskort må kun anvendes i forbindelse med befordring af indehaveren af parkeringskortet.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Et parkeringskort må ikke overdrages til andre.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Ændring af bopæl for kortets indehaver skal meddeles Danske Handicaporganisationers Brugerservice.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Såfremt en person ikke længere opfylder de betingelser, som var grundlaget for udstedelsen eller fornyelsen af et parkeringskort, skal kortet tilbageleveres til Danske Handicaporganisationers Brugerservice.</p>\n      <p class=\"ParagrafGruppeOverskrift\"><span id=\"Kap0_X3\">Parkeringslempelser</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Når et parkeringskort anvendes, skal det være anbragt inden for forruden med kortets forside klart synlig for kontrol.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Et motorkøretøj, der er forsynet med et parkeringskort, jf. § 10, kan parkeres:</p>\n      <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> Indtil 15 minutter på</p>\n      <p class=\"Liste2\"><span class=\"Liste2Nr\" id=\"Par11_Stk1_Num1_Lita\">a)</span> steder hvor alene af- og pålæsning er tilladt,</p>\n      <p class=\"Liste2\"><span class=\"Liste2Nr\" id=\"Par11_Stk1_Num1_Litb\">b)</span> steder med parkeringsforbud,</p>\n      <p class=\"Liste2\"><span class=\"Liste2Nr\" id=\"Par11_Stk1_Num1_Litc\">c)</span> gågader, i det omfang ærindekørsel er tilladt.</p>\n      <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> Indtil 1 time på steder, hvor 15 eller 30 minutters parkering er tilladt.</p>\n      <p class=\"Liste1\"><span class=\"Liste1Nr\" id=\"Par11_Stk1_Num3\">3)</span> Tidsubegrænset på steder, hvor</p>\n      <p class=\"Liste2\"><span class=\"Liste2Nr\" id=\"Par11_Stk1_Num3_Lita\">a)</span> 1, 2 eller 3 timers parkering er tilladt,</p>\n      <p class=\"Liste2\"><span class=\"Liste2Nr\" id=\"Par11_Stk1_Num3_Litb\">b)</span> der er opstillet billetautomater (parkometer eller parkomat), såfremt der ved ankomsten betales maksimumsbeløb, medmindre der ved lokal bekendtgørelse er fastsat bestemmelse om lavere eller ingen betaling.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> De i stk. 1, nr. 3, nævnte parkeringslempelser finder ikke anvendelse ved parkering i parkeringsbåse mv. forbeholdt personer med parkeringskort, hvor det ved skiltning ved den pågældende parkeringsbås mv. er fastsat, at parkering kun må ske for en tidsbegrænset periode.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> De i § 11, stk. 1, nr. 1 og 2, nævnte parkeringslempelser medfører ikke indskrænkning af pligten til at anvende påbudt parkeringsskive.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Den i § 11, stk. 1, nr. 3, litra b, nævnte parkeringslempelse medfører ikke indskrænkning af pligten til at anvende parkeringsbillet, såfremt dette er foreskrevet.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> De i § 11 nævnte parkeringslempelser medfører ikke indskrænkning af pligten til at efterkomme standsningsforbud.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Reglerne i §§ 11 og 12 gælder tilsvarende for:</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> Indehavere af et udenlandsk parkeringskort af den i bilaget nævnte fællesskabsmodel, når parkeringskortet er udstedt i et land, der er medlem af Den Europæiske Union.</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> Indehavere af et udenlandsk parkeringskort, som er udstedt i et land, der ikke er medlem af Den Europæiske Union, såfremt kortet er forsynet med det internationale kørestolssymbol.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> En person med bopæl i Danmark må ikke anvende et i udlandet udstedt parkeringskort i et køretøj, der er registreret her i landet.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Hvor en person med parkeringskort har et særligt parkeringsbehov, f.eks. ved bopæl eller arbejdsplads, kan ansøgning om afmærket parkeringsbås indgives til kommunen.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Såfremt der for en person med parkeringskort opstår behov for en enkelt langvarig parkering, kan henvendelse herom rettes til kommunen.</p>\n      <p class=\"ParagrafGruppeOverskrift\"><span id=\"Kap0_X4\">Betaling for udstedelse og fornyelse af parkeringskort</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> For udstedelse af parkeringskort betales 425 kr.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> For fornyelse af parkeringskort betales 250 kr.</p>\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Ved udstedelse som følge af bortkomst eller som følge af, at indehaveren i øvrigt anmoder om udskiftning af parkeringskort betales 250 kr.</p>\n      <p class=\"ParagrafGruppeOverskrift\"><span id=\"Kap0_X5\">Straf</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Med bøde straffes den, der overtræder § 7, § 9 og § 14 eller tilsidesætter vilkår for udstedelse af parkeringskort i henhold til denne bekendtgørelse eller undlader at efterkomme forbud eller påbud, der er meddelt i henhold til denne bekendtgørelse.</p>\n      <p class=\"ParagrafGruppeOverskrift\"><span id=\"Kap0_X6\">Ikrafttrædelse og overgangsbestemmelser</span></p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Bekendtgørelsen træder i kraft den 1. juli 2010. Samtidig ophæves bekendtgørelse nr. 465 af 8. juni 2005 om parkeringskort for personer med handicap.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Klagefristen i § 2, stk. 4, 2. pkt., finder ikke anvendelse på afgørelser, som klageren har fået meddelelse om før den 1. juli 2010.</p>\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Parkeringskort og invalideskilte udstedt før denne bekendtgørelses ikrafttræden er omfattet af bekendtgørelsen. Parkeringskort og invalideskilte udstedt før denne bekendtgørelses ikrafttræden forbliver gyldige i henhold til de vilkår, hvorunder de er udstedt. Invalideskilte udstedt før den 1. januar 2001 forbliver dog kun gyldige indtil den 1. juli 2011.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Justitsministeriet, den 11. juni 2010</P><P CLASS=SIGN1 ALIGN=\"CENTER\">Lars Barfoed</P><P CLASS=SIGN2 ALIGN=\"RIGHT\">/ Freja Sine Thorsboe</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Bestemmelser om fællesskabsmodellen for parkeringskort for personer med handicap</p>\n      <p class=\"TekstoverskriftVenstre\">1. Parkeringskortets udformning</p>\n      <p class=\"Tekst\">Parkeringskortet skal have en længde på 106 mm og en bredde på 148 mm.</p>\n      <p class=\"Tekst\">Parkeringskortet skal være udformet med lyseblå baggrund. Dog skal feltet under det internationale kørestolssymbol være udformet med mørkeblå baggrund.</p>\n      <p class=\"Tekst\">Parkeringskortet skal være overtrukket med kunststoffolie (laminat), bortset fra den linje på kortets bagside, hvorpå indehaveren skal underskrive.</p>\n      <p class=\"Tekst\">Parkeringskortet består af en forside og en bagside, der begge er opdelt vertikalt i to halvdele.</p>\n      <p class=\"TekstoverskriftVenstre\">2. Parkeringskortets indhold</p>\n      <p class=\"TekstV\">2.1. Forsidens venstre halvdel</p>\n      <p class=\"Tekst\">Forsidens venstre halvdel indeholder følgende:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> det internationale kørestolssymbol i hvidt på mørkeblå baggrund,</p>\n        <p class=\"Liste1\"><span class=\"Liste1Nr\" id=\"\">2)</span> parkeringskortets udløbsdato,</p>\n        <p class=\"Liste1\"><span class=\"Liste1Nr\" id=\"\">3)</span> parkeringskortets serienummer og</p>\n        <p class=\"Liste1\"><span class=\"Liste1Nr\" id=\"\">4)</span> den udstedende organisations navn og stempel.</p>\n      </p>\n      <p class=\"TekstV\">2.2. Forsidens højre halvdel</p>\n      <p class=\"Tekst\">Forsidens højre halvdel indeholder følgende:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Øverst anføres på dansk påtegningen »Parkeringskort for personer med handicap« udført med store bogstaver.</p>\n        <p class=\"Liste1\"><span class=\"Liste1Nr\" id=\"\">2)</span> I midten anføres på Den Europæiske Unions øvrige sprog påtegningen »Parkeringskort« udført med små bogstaver.</p>\n        <p class=\"Liste1\"><span class=\"Liste1Nr\" id=\"\">3)</span> Nederst anføres på dansk påtegningen »De Europæiske Fællesskabers model« udført med store bogstaver.</p>\n      </p>\n      <p class=\"Tekst\">Som baggrund på forsidens højre halvdel anføres påtegningen »Danmark« i hvidt omgivet af symbolet for Den Europæiske Union (12 stjerner i ring) udført i hvidt.</p>\n      <p class=\"TekstV\">2.3. Bagsidens venstre halvdel</p>\n      <p class=\"Tekst\">Bagsidens venstre halvdel indeholder følgende:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Indehaverens efternavn,</p>\n        <p class=\"Liste1\"><span class=\"Liste1Nr\" id=\"\">2)</span> indehaverens fornavne(e),</p>\n        <p class=\"Liste1\"><span class=\"Liste1Nr\" id=\"\">3)</span> indehaverens underskrift og</p>\n        <p class=\"Liste1\"><span class=\"Liste1Nr\" id=\"\">4)</span> et fotografi af indehaveren.</p>\n      </p>\n      <p class=\"TekstV\">2.4. Bagsidens højre halvdel</p>\n      <p class=\"Tekst\">Bagsidens højre halvdel indeholder følgende:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Øverst anføres på dansk påtegningen: »Dette parkeringskort berettiger indehaveren til at benytte de forbedrede parkeringsmuligheder, som gælder i den medlemsstat, hvor kortets indehaver opholder sig.«</p>\n        <p class=\"Liste1\"><span class=\"Liste1Nr\" id=\"\">2)</span> Nederst anføres på dansk påtegningen: »Når parkeringskortet anvendes, skal det være anbragt på en sådan måde, at kortets forside er klart synlig for kontrol.«</p>\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/06/2010"
        },
        {
            "displayName": "Accession",
            "displayValue": "B20100066105"
        },
        {
            "displayName": "Entydig dokumentidentifikation",
            "displayValue": "AA005531"
        },
        {
            "displayName": "Dato for førstegangsindlæggelse",
            "displayValue": "18/06/2010"
        },
        {
            "displayName": "Dato for indlæggelse",
            "displayValue": "18/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "661"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2009-802-0069"
        },
        {
            "displayName": "Stikord",
            "displayValue": "Handicapparkering"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}