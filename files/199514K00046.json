{
    "id": 108613,
    "title": "1995 BTL 46   BETÆNKNING OVER FORSLAG TIL LOV OM REGIONALE KULTURFORSØG    NR L 46 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 46 </P>  \r\n\r\n<P></P>  \r\n\r\n<P>Betænkning over Forslag til lov om regionale kulturforsøg <BR>  \r\n\r\n Nr L 46 1995-96, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19951206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til kulturministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Børneteatersammenslutningen, </P>  \r\n\r\n<P>Dansk Kulturhistorisk Museumsforening, </P>  \r\n\r\n<P>Filuren, Teater for Børn og Unge og </P>  \r\n\r\n<P>Skive og Omegns Teaterkreds. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Dansk Folkepartis medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>En del af flertallet (Venstres og Det Konservative Folkepartis medlemmer  \r\n\r\n af udvalget) forudsætter, at kulturministeren arbejder for, at de i  \r\n\r\n lovforslaget indeholdte uddelegeringskompetencer udnyttes som forudsat. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. Mindretallet mener, at lovforslaget indebærer et  \r\n\r\n brud med den danske kulturpolitiske model, der har været karakteriseret af et  \r\n\r\n samarbejde mellem stat og kommuner, som man med rimelighed har kunnet  \r\n\r\n betragte som en decentralisering af kulturpolitikken. </P>  \r\n\r\n<P>Kommuner og amter bestemmer gennem deres bevillinger niveauet for den  \r\n\r\n kommunalt funderede kulturpolitik, og staten støtter så denne politik gennem  \r\n\r\n statstilskud eller statsrefusion, hvis størrelse er beregnet på grundlag af  \r\n\r\n de midler, kommuner/amtskommuner har vedtaget at stille til rådighed for  \r\n\r\n områderne. </P>  \r\n\r\n<P>Det er SF's opfattelse, </P>  \r\n\r\n<P>- at den yderligtgående regionalisering, kulturministeren foreslår, vil  \r\n\r\n indebære en generel svækkelse af de kulturelle områder, </P>  \r\n\r\n<P>- at statens kulturpolitiske forpligtelser trods såkaldte  \r\n\r\n &#187;hegnspæle&#171; omkring bevillingerne meget let vil kunne blive  \r\n\r\n usynliggjort, når pengene overføres til de kommunale instanser, </P>  \r\n\r\n<P>- at ulighederne mellem kommunerne vil vokse, og </P>  \r\n\r\n<P>- at statens muligheder for at drive en landsdækkende kulturpolitik  \r\n\r\n usynliggøres. </P>  \r\n\r\n<P>Beslutningsprocesserne vil blive flyttet fra uafhængige kunstner- og  \r\n\r\n ekspertråd til kommunalpolitikerne, der herved får tillagt et ansvar, det kan  \r\n\r\n være vanskeligt for dem at leve op til i en tid, hvor så mange andre  \r\n\r\n påtrængende behov i nærsamfundet kræver deres fulde opmærksomhed og stiller  \r\n\r\n store krav til deres økonomiske indsats. </P>  \r\n\r\n<P>Så medmindre det af SF stillede ændringsforslag om en nøje afgrænsning af  \r\n\r\n forsøget vedtages, indstiller partiet lovforslaget til forkastelse. </P>  \r\n\r\n<P>Et <I>andet mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling, og vil  \r\n\r\n stemme for det stillede ændringsforslag. Dansk Folkeparti mener ikke, at det  \r\n\r\n er statens opgave at give støtte til bestemte former for kunst eller kultur,  \r\n\r\n ligesom partiet tager afstand fra forslagets indgreb i tipsmidlerne, som  \r\n\r\n alene bør gå til sport og idræt. </P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (DF): </P>  \r\n\r\n<P>Til § 2 <B>1)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Forsøgsaftale kan indgås med en af hver af følgende  \r\n\r\n typer forsøgsregioner: </P>  \r\n\r\n<P>1) en amtskommune, </P>  \r\n\r\n<P>2) Københavns, Frederiksberg, Odense, Århus eller Aalborg Kommune og </P>  \r\n\r\n<P>3) en gruppe bestående af højst 5 kommuner, der ikke er nævnt under nr.  \r\n\r\n 2.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Forslagsstillerne finder, at hvis der skal være tale om et  \r\n\r\n forsøg og ikke en opløsning af kulturpolitikken, er det meningsløst i 1996 at  \r\n\r\n udpege som forsøgsregioner to ens amter, to ens storbykommuner samt en række  \r\n\r\n primærkommuner og året efter yderligere en række kommuner, således at mere  \r\n\r\n end halvdelen af landets befolkning bliver omfattet af forsøget. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Ole Donner (DF)  \r\n\r\n</I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1995"
        },
        {
            "displayName": "Accession",
            "displayValue": "199514K00046"
        },
        {
            "displayName": "Entydig dokumentidentifikation",
            "displayValue": "CL000166"
        },
        {
            "displayName": "Dato for førstegangsindlæggelse",
            "displayValue": "18/12/1995"
        },
        {
            "displayName": "Dato for indlæggelse",
            "displayValue": "18/12/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}