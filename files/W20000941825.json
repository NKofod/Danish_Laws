{
    "id": 157712,
    "title": "Ankestyrelsens principafgørelse P-7-00 om pension - tilkendelse - stofmisbruger - svære fysiske og psykiske følger",
    "documentTypeId": "240",
    "isSagsforlobPeriodValid": true,
    "shortName": "KEN nr 9418 af 15/02/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-7-00 om pension - tilkendelse - stofmisbruger - svære fysiske og psykiske følger</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen tilkendte mellemste førtidspension til en ansøger med alvorlige følger efter mangeårligt stofmisbrug.</p>\r\n   <p class=\"TekstGenerel\">Ankestyrelsen lagde vægt på følgerne i form af tilbagevendende bylder på hænder og ben samt i lysken, med tendens til sårdannelse, som havde vanskeligt ved at hele. Desuden var der følger efter dyb årebetændelse i benene, der var spændte og stolpeformede med ødem, der vanskeliggjorde, at hun ville kunne klare et stående/gående arbejde.</p>\r\n   <p class=\"TekstGenerel\">Derudover havde ansøger krogede fingre, hvor specielt højre hånd var medtaget som følge af et trafikuheld, der bl.a. havde medført, at de kun kunne bukkes halvt ned.</p>\r\n   <p class=\"TekstGenerel\">Ankestyrelsen lagde desuden vægt på, at ansøger havde en svær personlighedsafvigelse, som ikke kunne ændres ved behandling.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 14 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 32-årig kvinde, der allerede i 12-13 års alderen blev narkoman, og igennem de sidste 10 år havde været i fast metadonbehandling. Hun blev i januar 1994 tilkendt forhøjet almindelig førtidspension på grund af følgerne efter misbruget.</p>\r\n<p>Ansøger søgte i 1995 forhøjelse af pensionen, men kommunen gav i maj 1995 afslag herpå.</p>\r\n<p>Ansøger havde som følge af forældrenes misbrug og megen flytten omkring, haft en svær opvækst. Ansøger blev tidligt anbragt på ungdomshjem, hvor hun som 12-årig startede med at sniffe lightergas. Ernærede sig senere ved prostitution og kriminalitet.</p>\r\n<p>Ansøger havde 3 børn, der alle var anbragt i familiepleje. Det ene barn døde som 6-årig ved en trafikulykke.</p>\r\n<p>Ansøger søgte atter i juni 1998 forhøjelse af pensionen, hvilket kommunen i marts 1999 gav afslag på. Kommunen lagde ved afgørelsen vægt på, at der ikke var sket væsentlige forandringer af den helbredsmæssige situation, der kunne berettige til forhøjelse af pensionen. Denne afgørelse blev tiltrådt af nævnet.</p>\r\n<p>Der var følger efter misbruget i form af tilbagevendende bylder på hænder, ben og i lysken med sårdannelse, som havde vanskeligt ved at hele. Desuden følger efter dyb årebetændelse i benene, i form at spændte og stolpeformede ben med svært ødem. Desuden flere blodpropper i benene. Gangdistancen målt til under 300 meter. Blev behandlet med blodfortyndende medicin, hvilket hun et par gange havde forsøgt at begå selvmord med. Behandlingen med blodfortyndende medicin blev stoppet, da risikoen i forbindelse med overdosis var større end den forebyggende effekt.</p>\r\n<p>Fingrene var krogede, og specielt højre hånd fungerede dårligt som følge et trafikuheld.</p>\r\n<p>Sagen blev behandlet i principielt møde til belysning af praksis for tilkendelse af pension til stofmisbrugere med alvorlige fysiske og psykiske som følge heraf.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger opfyldte betingelserne for mellemste førtidspension efter lovens § 14, stk.2, nr. 1, da erhvervsevnen varigt var nedsat med omkring 2/3, men ikke til en ubetydelighed.</p>\r\n<p>Ankestyrelsen lagde vægt på, at ansøger som følge af mangeårigt stofmisbrug havde alvorlige følger i form af tilbagevendende bylder både på hænder, ben og i lysken, med tendens til sårdannelse, der havde vanskeligt ved at hele. Derudover havde hun voldsom ødem af benene, som vanskeliggjorde et stående/gående arbejde.</p>\r\n<p>Desuden blev der lagt vægt på, at ansøger havde krogede fingre, og specielt højre hånd var medtaget som følge af et trafikuheld, der havde medført, at fingrene kun kunne bukkes halvt.</p>\r\n<p>Endvidere blev der lagt til grund, at ansøger havde en svær personlighedsafvigelse, der ikke kunne ændres ved behandling.</p>\r\n<p>Ankestyrelsen vurderede, at selv om der var sket en vis stabilisering, havde dette ikke forbedret erhvervsevnen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000941825"
        },
        {
            "displayName": "Entydig dokumentidentifikation",
            "displayValue": "BS010496"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9418"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/02/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 601319-99"
        },
        {
            "displayName": "Stikord",
            "displayValue": "P-7-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}