{
    "id": 35294,
    "title": "Boligstøtte - Kommunes afslag på at yde beboerindskudslån ændres ",
    "documentTypeId": "230",
    "isSagsforlobPeriodValid": false,
    "shortName": "AFG nr 4053 af 25/11/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommune afslår at yde beboerindskudslån til pensionist under  \r\n\r\n henvisning til, at den likvide formue overstiger grænserne for ydelse af  \r\n\r\n indskudslån. Endvidere begrundes afslaget med, at der efter en samlet  \r\n\r\n vurdering af ansøgerens personlige og økonomiske forhold ikke skønnes at være  \r\n\r\n behov for ydelse af indskudslån. Endvidere skønnes ansøgeren kun midlertidigt  \r\n\r\n at ligge under indkomst- og formuegrænsen. </I> </P>  \r\n\r\n<P> <I>Ankenævnet finder ikke, at kommunen har oplyst forhold, som kan  \r\n\r\n begrunde afslag på lån efter lovens § 48. Nævnet bemærker specielt, at der  \r\n\r\n ikke kan gives afslag på boligindskudslån med henvisning til, at ansøgeren er  \r\n\r\n i besiddelse af fast ejendom eller anden ikke-likvid formue. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Kommunes afslag på at yde  \r\n\r\n beboerindskudslån ændres </H1>  \r\n\r\n<P></P>  \r\n\r\n<BR>  \r\n\r\n<P>Ved brev af 18. april 1987 har De på Deres moders vegne klaget </P>  \r\n\r\n<P>over kommunes afgørelse vedrørende </P>  \r\n\r\n<P>1. Afslag på bevilling af beboerindskudslån. </P>  \r\n\r\n<P>Ved breve af 17. august og 27. august 1987 har De endvidere klaget over:  \r\n\r\n</P>  \r\n\r\n<P>2. Afslag på personligt tillæg til dækning af udgifter i forbindelse med  \r\n\r\n flytning samt </P>  \r\n\r\n<P>3. Afslag på personligt tillæg til dækning af en varmeefterregning. </P>  \r\n\r\n<P>Sagen har på grundlag af vedlagte redegørelse været behandlet i  \r\n\r\n amtsankenævnets møde den 19. november 1987. </P>  \r\n\r\n<P>Nævnet traf følgende </P>  \r\n\r\n<P>A F G Ø R E L S E: </P>  \r\n\r\n<P> Ad. 1. </P>  \r\n\r\n<P>Nævnet ændrede kommunes afgørelse om afslag på beboerindskudslån, jfr.  \r\n\r\n boligstøttelovens § 49. </P>  \r\n\r\n<P>Nævnet finder, at kommunen ikke har oplyst forhold, som kan begrunde  \r\n\r\n afslag på lånet i henhold til lovens § 48. </P>  \r\n\r\n<P>Nævnet skal specielt bemærke, at der ikke kan gives afslag på  \r\n\r\n boligindskudslån med henvisning til, at ansøgeren er i besiddelse af fast  \r\n\r\n ejendom eller anden ikke likvid formue. </P>  \r\n\r\n<P>Nævnet har ikke taget stilling til, om der kan kræves ekstraordinær  \r\n\r\n indfrielse af lånet efter reglen i boligstøttelovens § 51, stk. 6 i  \r\n\r\n forbindelse med salget af Deres mors ejendom. </P>  \r\n\r\n<P> Ad. 2 + 3. </P>  \r\n\r\n<P>Nævnet fandt, at der ikke kan gives afslag på personlige tillæg alene med  \r\n\r\n henvisning til formue i form af fast ejendom. </P>  \r\n\r\n<P>Kommunen kunne derimod have indhentet nærmere oplysninger om Deres moders  \r\n\r\n aktuelle indtægts- og udgiftsforhold efter flytningen og undersøgt, om  \r\n\r\n udgifterne kunne have været dækket ved optagelse af banklån på vilkår, så  \r\n\r\n Deres moder selv kunne betale afdragene uden at komme til at mangle det  \r\n\r\n fornødne til sit underhold. </P>  \r\n\r\n<P>I modsat fald finder nævnet, at der bør bevilges personligt tillæg til  \r\n\r\n udgifterne ved flytning, flytning af telefon og varmeregning samt rimelige  \r\n\r\n udgifter til anskaffelse af tæpper og gardiner. </P>  \r\n\r\n<P>Hjælpen bør i givet fald ydes med tilbagebetalingspligt i henhold til  \r\n\r\n pensionslovens § 43, stk. 1, nr. 2, da det må forventes, at Deres moder i  \r\n\r\n løbet af kortere tid bliver i stand til at tilbagebetale hjælpen i  \r\n\r\n forbindelse med salget af ejendommen. </P>  \r\n\r\n<P>Nævnet hjemviste derfor denne del af sagen til fornyet behandling i  \r\n\r\n kommune i overensstemmelse med ovenstående retningslinjer. </P>  \r\n\r\n<P>Den afgørelse, kommune træffer efter fornyet behandling, kan indbringes  \r\n\r\n for amtsankenævnet ved fornyet klage inden for en frist på 4 uger. </P>  \r\n\r\n<P>Om muligheden for at klage, se vedlagte klagevejledning. </P>  \r\n\r\n<P>2. Notits. </P>  \r\n\r\n<P>Med venlig hilsen </P>  \r\n\r\n<P>REDEGØRELSE: </P>  \r\n\r\n<P>Ved brev af 18. april 1987 har datter, på moderens vegne klaget over </P>  \r\n\r\n<P>1. Kommunes afslag på bevilling af beboerindskudslån. </P>  \r\n\r\n<P>Ved breve af 17. august 1987 og 30. august 1987 er der endvidere klaget  \r\n\r\n over </P>  \r\n\r\n<P>2. Afslag på personligt tillæg til udgifter i forbindelse med flytning  \r\n\r\n samt </P>  \r\n\r\n<P>3. Afslag på personligt tillæg til en varmeefterregning. </P>  \r\n\r\n<P>Kommunens afgørelser blev meddelt klager i skrivelser af henholdsvis 24.  \r\n\r\n marts, 21. juli og 28. august 1987. </P>  \r\n\r\n<P> FAKTISKE OPLYSNINGER: </P>  \r\n\r\n<P>Det fremgår af sagen, at klager er enke og modtager folkepension. Hun har  \r\n\r\n hidtil boet alene i eget hus, men efter et lårbensbrud i februar måned 1987  \r\n\r\n kunne hun ikke længere klare sig i huset, som er i to etager med soveværelse  \r\n\r\n og toilet på loftsetagen. Hun har derfor søgt og fået tildelt en  \r\n\r\n boligforeningslejlighed i X boligforening. </P>  \r\n\r\n<P> Ad. 1. Afslag på beboerindskudslån. </P>  \r\n\r\n<P>I forbindelse med flytningen til den nye lejlighed søgte klager kommune om  \r\n\r\n lån til beboerindskud, 10.600 kr.. </P>  \r\n\r\n<P>Kommune afslog i brev af 24. marts 1987 at yde indskudslån. Som  \r\n\r\n begrundelse herfor anførte kommunen følgende: </P>  \r\n\r\n<P>&#187;Begrundelsen er, at De ejer fast ejendom og vil derfor ikke opfylde  \r\n\r\n betingelsen med hensyn til likvid formue. </P>  \r\n\r\n<P>Den likvide formue må ikke overstige kr. 35.000 + indskuddet kr. 10.600 =  \r\n\r\n kr. 45.600.&#171; </P>  \r\n\r\n<P>N.N. klagede over denne afgørelse i brev af 18. april 1987. Som  \r\n\r\n begrundelse for klagen blev det anført, at klager på ansøgningstidspunktet  \r\n\r\n havde et indestående i pengeinstitut på 26.000 kr. På grund af udgifterne ved  \r\n\r\n flytningen, herunder beboerindskuddet, var der nu et kontant underskud på ca.  \r\n\r\n 10.000 kr.. </P>  \r\n\r\n<P>Kommune videresendte imidlertid ikke klagen til amtsankenævnet, men sendte  \r\n\r\n i stedet den 28. april 1987 et brev til klager med en nærmere begrundelse for  \r\n\r\n afslaget. I dette brev anførte kommunen følgende: </P>  \r\n\r\n<P>&#187;Afslaget er ikke alene begrundet i for stor likvid formue, men er  \r\n\r\n vurderet ud fra bestemmelsen i § 48 i boligstøtteloven, hvoraf fremgår at lån  \r\n\r\n til betaling af beboerindskud ikke kan ydes, hvis der efter en samlet  \r\n\r\n vurdering af ansøgerens økonomiske og personlige forhold ikke skønnes at være  \r\n\r\n behov herfor. Eller når ansøgeren skønnes kun midlertidigt at ligge under  \r\n\r\n indkomst- og formuegrænsen. Endvidere kan der ikke ydes lån hvis ansøger er  \r\n\r\n ejer/medejer af fast ejendom. </P>  \r\n\r\n<P>Hvis De ud fra disse oplysninger fortsat ønsker at klage over afgørelsen,  \r\n\r\n bedes De meddele dette til herværende kommune senest den 14. maj 1987.&#171;  \r\n\r\n</P>  \r\n\r\n<P>Klientens datter klagede på ny over afgørelsen samtidig med indsendelsen  \r\n\r\n af klagen over afslag på personligt tillæg i brevet af 17. august 1987. Ved  \r\n\r\n fremsendelsen af sagen til amtsankenævnet anførte kommunen, at klagen over  \r\n\r\n afslag på beboerindskudslån ikke blev besvaret, da ankefristen var  \r\n\r\n overskredet. </P>  \r\n\r\n<P>Amtsankenævnets sekretariat meddelte i brev af 9. september 1987 kommunen,  \r\n\r\n at klagefristen måtte betragtes som overholdt, idet kommunen efter modtagelse  \r\n\r\n af klageskrivelsen den 18. april 1987 burde have videresendt sagen til  \r\n\r\n amtsankenævnet. </P>  \r\n\r\n<P>Kommunen har herefter i brev af 22. oktober 1987 anført samme begrundelse  \r\n\r\n for afslaget som i brevet af 28. april 1987 til klager. Kommunen oplyser  \r\n\r\n videre, at klagers hus er vurderet til 390.000 kr., og at der er en  \r\n\r\n prioritetsgæld på 5.854 kr.. Huset er sat til salg. </P>  \r\n\r\n<P>Med hensyn til pågældendes formueforhold, samt bestemmelsen i  \r\n\r\n boligstøttelovens § 48, har kommunen meddelt afslag på boligindskudslån, idet  \r\n\r\n pågældende ikke anses for at være berettiget til det ansøgte. </P>  \r\n\r\n<P>Kommunen har ikke redegjort nærmere for, hvilke konkrete forhold, der har  \r\n\r\n bevirket afslaget på beboerindskudslånet. Ifølge et journalnotat af 6. april  \r\n\r\n 1987 bestod klagers likvide formue på denne dato alene i et bankindestående  \r\n\r\n på 4.000 kr.. </P>  \r\n\r\n<P> Ad. 2.Ved telefonisk henvendelse til kommune den 6. april 1987 søgte  \r\n\r\n klagers datter på moderens vegne personligt tillæg til dækning af udgifter  \r\n\r\n ved flytning samt anskaffelse af gulvtæppe og gardiner. </P>  \r\n\r\n<P>Kommunen afslog at yde hjælp hertil i brev af 21. juli 1987. Som  \r\n\r\n begrundelse for afslaget henviste kommunen til klagers formueforhold. </P>  \r\n\r\n<P>Kommunen har ikke indhentet nærmere oplysninger om klagers økonomiske  \r\n\r\n forhold. </P>  \r\n\r\n<P>Klagers datter har i brev af 24. august 1987 opgjort udgifterne i  \r\n\r\n forbindelse med flytningen som følger: </P>  \r\n\r\n<PRE>  \r\n\r\n Indskud + stempel                     kr. 10.616  \r\n\r\n Gardiner                              -   10.789  \r\n\r\n Gulvtæpper                            -    6.287  \r\n\r\n Flytning                              -    1.100  \r\n\r\n Flytning af telefon                   -      895  \r\n\r\n                                       ----------  \r\n\r\n I alt                                 kr. 29.687  \r\n\r\n                                       ----------  \r\n\r\n</PRE>  \r\n\r\n<P>Datteren anfører, at det er nødvendigt med gulvtæpper i hele lejligheden.  \r\n\r\n Moderen faldt i maj måned i entreen, hvor der ikke var tæppe. </P>  \r\n\r\n<P> Ad. 3. Varmeregning. </P>  \r\n\r\n<P>Ved brev af 24. oktober 1987 søgte klagers datter på moderens vegne hjælp  \r\n\r\n til betaling af en varmeefterregning for varmeåret 1986-87 for den  \r\n\r\n fraflyttede ejendom, i alt 3.433 kr.. </P>  \r\n\r\n<P>Der havde i 1986-87 været ydet varmehjælp med 900 kr. pr. måned. </P>  \r\n\r\n<P>Datteren anførte i ansøgningen, at ekstraregningen formentlig dels  \r\n\r\n skyldtes den kolde vinter, dels at moderen ikke havde været i stand til at  \r\n\r\n regulere varmeforbruget under sin sygdom. </P>  \r\n\r\n<P>Kommune afslog ligeledes at yde hjælp til varmeregningen under henvisning  \r\n\r\n til formueforholdene. </P>  \r\n\r\n<P> RETSGRUNDLAG: </P>  \r\n\r\n<P>Følgende retsregler finder anvendelse ved sagens behandling: </P>  \r\n\r\n<P> Ad. 1. </P>  \r\n\r\n<P> Boligstyrelseslovens § 48: </P>  \r\n\r\n<P>Lån efter §§ 49 og 50 ydes af kommunalbestyrelsen. Lån kan ikke ydes, hvis  \r\n\r\n lånsøgeren efter kommunalbestyrelsens samlede vurdering af hans økonomiske og  \r\n\r\n personlige forhold ikke har behov for lånet. Endvidere kan ydelse af lån  \r\n\r\n afslås, hvis der foreligger sådanne omstændigheder, at kommunalbestyrelsen  \r\n\r\n kunne afslå at yde boligstøtte, jfr. § 12. Det samme gælder, dersom  \r\n\r\n lånsøgeren ikke har afviklet gæld på tidligere beboerindskudslån. Foreligger  \r\n\r\n der ikke omstændigheder som nævnt, påhviler det kommunalbestyrelsen at yde  \r\n\r\n lånet. </P>  \r\n\r\n<P> § 49, stk. 1. Lån til betaling af beboerindskud i lejligheder ydes til  \r\n\r\n boligtagere, hvis husstandsindkomst, jfr. § 7, ved indflytning ikke  \r\n\r\n overstiger et beløb svarende til den samlede pension, som tilkommer et  \r\n\r\n folkepensionistægtepar som grundbeløb og tillæg til pensionen i medfør af §  \r\n\r\n 49, stk. 1, nr. 1 og 6, i lov om social pension med tillæg af 5%. </P>  \r\n\r\n<P> § 51, stk. 1. Lån i medfør af § 49, stk. 1, er rente- og afdragsfrit i 5  \r\n\r\n år, jfr. dog stk. 2. Herefter tilbagebetales lånet i løbet af 10 år og  \r\n\r\n forrentes med 4,5% af den til enhver tid værende restgæld. </P>  \r\n\r\n<P> Stk. 6. Såfremt husstandsindkomstens størrelse eller væsentligt ændrede  \r\n\r\n forhold i øvrigt måtte tale derfor, kan kommunalbestyrelsen forlange lån ydet  \r\n\r\n i henhold til dette kapitel afdraget over et af kommunalbestyrelsen fastsat  \r\n\r\n kortere åremål eller eventuelt indfriet med 12 måneders varsel. </P>  \r\n\r\n<P> Boligstyrelsens cirkulære af 30. august 1982 pkt. 15.3.: </P>  \r\n\r\n<P>Det er i lovens § 48 fastsat, at kommunalbestyrelsen i særlige  \r\n\r\n undtagelsestilfælde kan nægte at yde lån til boligsøgende, selv om  \r\n\r\n indkomstbetingelserne er opfyldt. </P>  \r\n\r\n<P>Da imidlertid udgangspunktet for lovens bestemmelser er, at der påhviler  \r\n\r\n kommunerne en pligt til at yde lån til alle ansøgere, der opfylder  \r\n\r\n betingelserne, kan undtagelsesbestemmelserne kun bringes i anvendelse,  \r\n\r\n såfremt der i det konkrete tilfælde foreligger ganske særegne omstændigheder.  \r\n\r\n</P>  \r\n\r\n<P>Kommunalbestyrelsens afslag på ansøgning om lån efter lovens §§ 49-50 skal  \r\n\r\n angive de omstændigheder, som begrunder afslaget.... Det er endvidere i  \r\n\r\n lovens § 48 fastsat, at lån til betaling af beboerindskud ikke kan ydes, hvis  \r\n\r\n der efter en samlet vurdering af ansøgerens økonomiske og personlige forhold  \r\n\r\n ikke skønnes at være behov for lånet. Formålet med denne  \r\n\r\n undtagelsesbestemmelse er at hindre, at lån ydes i tilfælde, hvor dette ikke  \r\n\r\n ville være rimeligt ud fra ansøgerens forhold.... </P>  \r\n\r\n<P>Bestemmelsen kan bringes i anvendelse, hvor der foreligger ganske særlige  \r\n\r\n omstændigheder, f.eks. når ansøgeren kun rent midlertidigt ligger under  \r\n\r\n indkomstgrænsen, eller når ansøgeren selv disponerer over de nødvendige  \r\n\r\n midler. I sidstnævnte tilfælde er det afgørende, om ansøgeren på  \r\n\r\n indflytningstidspunktet kan disponere over et beløb mindst svarende til  \r\n\r\n beboerindskuddet. Der kan således kun i helt klare tilfælde lægges vægt på,  \r\n\r\n at ansøgeren senere, f.eks. i forbindelse med realisation af bogenstande  \r\n\r\n eller bodeling, kommer til at disponere over de nødvendige midler (men dette  \r\n\r\n kan eventuelt føre til ekstraordinær tilbagebetaling, jfr. pkt. 15.4.). </P>  \r\n\r\n<P> Ad. 2. + 3. </P>  \r\n\r\n<P> Lov om social pension § 17: </P>  \r\n\r\n<P>Personligt tillæg kan udbetales til pensionister, hvis økonomiske forhold  \r\n\r\n er ganske særlig vanskelige. </P>  \r\n\r\n<P> Stk. 2. Personligt tillæg til varmeudgifter kan udbetales til  \r\n\r\n pensionister, hvis økonomiske forhold er ganske særlig vanskelige på grund af  \r\n\r\n høje varmeudgifter. </P>  \r\n\r\n<P>Ifølge den sociale pensionslovs § 43, stk. 1, nr. 2, kan det sociale  \r\n\r\n udvalg undtagelsesvis træffe beslutning om tilbagebetaling af personlige  \r\n\r\n tillæg, når der på det tidspunkt, da der ydes personligt tillæg, foreligger  \r\n\r\n forhold, der viser, at pensionisten i løbet af kortere tid vil være i stand  \r\n\r\n til at tilbagebetale hjælpen. </P>  \r\n\r\n<P> Sikringsstyrelsens vejledning af 5. september 1984 pkt. 193: </P>  \r\n\r\n<P>Der bør i almindelighed ikke ydes personlige tillæg til varme til  \r\n\r\n pensionister, hvis likvide formue overstiger 35.000 kr.. Ved andre løbende  \r\n\r\n ydelser, f.eks. medicinhjælp, diætkost m.v., og ved engangsydelser kan der  \r\n\r\n eventuelt anvendes en lavere formuegrænse, f.eks. 20.000 kr.. </P>  \r\n\r\n<P>Det er rimeligt at se bort fra formue, der er bundet i fast ejendom, der  \r\n\r\n beboes af pensionisten, herunder fritidshus, der ikke anvendes  \r\n\r\n erhvervsmæssigt.... </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19870405301"
        },
        {
            "displayName": "Entydig dokumentidentifikation",
            "displayValue": "CA003229"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4053"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "25/11/1987"
        },
        {
            "displayName": "Administrerende myndighed",
            "displayValue": "Det Sociale Amtsankenævn for Nordjyllands Amt"
        },
        {
            "displayName": "Ressortministeriets journalnummer",
            "displayValue": "1987-821"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}