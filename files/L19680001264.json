{
    "id": 65215,
    "title": "Bekendtgørelse af vareudvekslingsaftale af 10. december 1965 med Madagascar. ",
    "documentTypeId": "220",
    "isSagsforlobPeriodValid": false,
    "shortName": "BKI nr 12 af 22/01/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af vareudvekslingsaftale af 10.  \r\n\r\n december 1965 med Madagascar. </H1>  \r\n\r\n<P></P>  \r\n\r\n<BR>  \r\n\r\n<P>Den 10. december 1965 er der i København indgået en vareudvekslingsaftale  \r\n\r\n mellem Danmark og Madagascar. Teksten til aftalen og de dertil knyttede  \r\n\r\n varelister lyder i dansk oversættelse som følger: </P>  \r\n\r\n<P>Vareudvekslingsaftale mellem Kongeriget Danmark og Republikken Madagascar.  \r\n\r\n</P>  \r\n\r\n<P>Kongeriget Danmarks regering og Republikken Madagascars regering er,  \r\n\r\n besjælet af ønsket om at opmuntre og udvikle de handelsmæssige forbindelser  \r\n\r\n mellem de to lande, </P>  \r\n\r\n<P>og idet man anser forøgelse af eksporten samt industrialisering for  \r\n\r\n vigtige faktorer i udviklingslandenes økonomiske vækst, </P>  \r\n\r\n<P>blevet enige om følgende: </P>  \r\n\r\n<P>Artikel 1. </P>  \r\n\r\n<P>De kontraherende parter påtager sig at tage ethvert skridt, som er  \r\n\r\n foreneligt med de internationale aftaler og de love og bestemmelser, der er  \r\n\r\n gældende i hvert af de to lande, med henblik på at lette vareudvekslingen.  \r\n\r\n</P>  \r\n\r\n<P>Artikel 2. </P>  \r\n\r\n<P>De kontraherende parter er enige om gensidigt at tilstå hinanden  \r\n\r\n mestbegunstigelsesbehandling i alt, hvad der vedrører toldafgifter og andre  \r\n\r\n afgifter af enhver art, der pålægges eller afkræves i forbindelse med  \r\n\r\n indførsel eller udførsel, og for så vidt angår fremgangsmåden ved  \r\n\r\n opkrævningen af sådanne afgifter og endvidere for så vidt angår reglerne og  \r\n\r\n formaliteterne i forbindelse med indførsel og udførsel samt med hensyn til de  \r\n\r\n love og forskrifter, som vedrører beskatning, salg, fordeling eller brug af  \r\n\r\n varer indført i de to lande. </P>  \r\n\r\n<P>Denne bestemmelse finder ikke anvendelse på: </P>  \r\n\r\n<UL CLASS=PLAIN-LIST>  \r\n\r\n<LI>a) fordele, som en af de kontraherende parter indrømmer eller i fremtiden  \r\n\r\n måtte indrømme tilgrænsende lande for at lette grænsetrafikken, </LI>  \r\n\r\n<LI>b) fordele, som en af de kontraherende parter måtte have tilstået eller i  \r\n\r\n fremtiden måtte tilstå medlemmer af toldunioner, frihandelsområder eller  \r\n\r\n andre lignende internationale overenskomster, i hvilke vedkommende part måtte  \r\n\r\n deltage, </LI>  \r\n\r\n<LI>c) fordele, som en af de kontraherende parter måtte tilstå inden for  \r\n\r\n rammerne af et regionalt eller subregionalt arrangement i den hensigt at  \r\n\r\n fremme handelen mellem udviklingslande, </LI>  \r\n\r\n<LI>d) fordele, som Danmark tilstår eller måtte tilstå Finland, Island, Norge  \r\n\r\n eller Sverige. </LI>  \r\n\r\n</UL>  \r\n\r\n<P>Artikel 3. </P>  \r\n\r\n<P>De kompetente myndigheder i Kongeriget Danmark vil, for så vidt angår  \r\n\r\n størstedelen af de varer, der er opført på den til nærværende aftale knyttede  \r\n\r\n liste B, som har deres oprindelse i, og som stammer fra Madagascar, tillade  \r\n\r\n import uden begrænsning. For så vidt angår de øvrige varer, som er undergivet  \r\n\r\n globalkontingentering, tilsikre Madagascar ikke-diskriminerende behandling.  \r\n\r\n</P>  \r\n\r\n<P>De kompetente myndigheder i Republikken Madagascar vil udstede licenser  \r\n\r\n til import af varer, som har deres oprindelse i, og som stammer fra Danmark,  \r\n\r\n og som er opført på den til nærværende aftale knyttede liste A. </P>  \r\n\r\n<P>Ved anvendelsen af nærværende aftales bestemmelser vil en vares oprindelse  \r\n\r\n være at definere i overensstemmelse med de i importlandets lovgivning  \r\n\r\n indeholdte betingelser. </P>  \r\n\r\n<P>Med henblik på at lette vareudvekslingen forpligter de kontraherende  \r\n\r\n parter sig til efter anmodning fra den anden part at meddele alle nødvendige  \r\n\r\n oplysninger vedrørende vareudvekslingen. </P>  \r\n\r\n<P>Samhandelen mellem parterne er ikke begrænset til de varer, som er anført  \r\n\r\n på de to lister, og især forpligter Madagascars regering sig til at give  \r\n\r\n enhver anmodning, som måtte gå ud over de i liste A anførte kontingenter, en  \r\n\r\n velvillig behandling. </P>  \r\n\r\n<P>Artikel 4. </P>  \r\n\r\n<P>De kontraherende parter forpligter sig til i deres søfartspolitik at afstå  \r\n\r\n fra enhver form for diskriminerende forholdsregler, som kan skade den anden  \r\n\r\n parts skibsfart og det frie valg af tonnage, ligesom de vil tilstå  \r\n\r\n handelsskibe, der fører den anden parts flag, samme behandling, som tilstås  \r\n\r\n egne skibe, eller i det mindste mestbegunstigelsesbehandling i henseende til  \r\n\r\n toldformaliteter, gebyrer, adgang til havne og disses benyttelse, behandling  \r\n\r\n af skibsbesætninger, passagerer og gods, herunder især adgang til kajplads og  \r\n\r\n benyttelse af havneinstallationer. </P>  \r\n\r\n<P>Nærværende bestemmelse finder ikke anvendelse på nogen form for kystfart,  \r\n\r\n idet denne vil blive reguleret i henhold til de love og forskrifter, som er  \r\n\r\n gældende i hvert af de to lande. </P>  \r\n\r\n<P>Artikel 5. </P>  \r\n\r\n<P>Betalingerne vedrørende den i nærværende aftale forudsete vareudveksling  \r\n\r\n skal afvikles i konvertibel valuta i overensstemmelse med de i de to lande  \r\n\r\n gældende bestemmelser. </P>  \r\n\r\n<P>Artikel 6. </P>  \r\n\r\n<P>Investeringer såvel som ejendom, rettigheder og interesser tilhørende  \r\n\r\n statsborgere, fonds, sammenslutninger eller selskaber i det ene af de  \r\n\r\n kontraherende parters lande skal på den anden parts territorium nyde en  \r\n\r\n retfærdig og rimelig behandling, der i det mindste er lig den, som hver af de  \r\n\r\n to parter tilstår sine egne statsborgere, eller, hvis den er gunstigere, den  \r\n\r\n behandling, som tilstås den mestbegunstigede nations statsborgere, fonds,  \r\n\r\n sammenslutninger eller selskaber. Hver af parterne garanterer den anden parts  \r\n\r\n statsborgere, fonds, sammenslutninger eller selskaber overførsel af  \r\n\r\n investeret kapital samt udbyttet af denne og, i tilfælde af likvidation,  \r\n\r\n udbyttet heraf. </P>  \r\n\r\n<P>Såfremt en af parterne måtte ekspropriere eller nationalisere ejendom,  \r\n\r\n rettigheder eller interesser tilhørende statsborgere, fonds, sammenslutninger  \r\n\r\n eller selskaber hjemmehørende i det andet land, eller på anden måde direkte  \r\n\r\n eller indirekte måtte tage skridt til beslaglæggelse af ejendom tilhørende  \r\n\r\n den anden parts statsborgere, fonds, sammenslutninger eller selskaber, må den  \r\n\r\n være rede til at betale en effektiv og adækvat erstatning i overensstemmelse  \r\n\r\n med folkeretten. Erstatningsbeløbet, som skal fastsættes på tidspunktet for  \r\n\r\n ekspropriationen, nationaliseringen eller beslaglæggelsen, vil være at  \r\n\r\n erlægge i konvertibel valuta til fordringshaveren uden uretmæssig  \r\n\r\n forsinkelse, uanset dennes opholdssted. Forholdsreglerne i forbindelse med  \r\n\r\n ekspropriation, nationalisering eller beslaglæggelse må hverken være  \r\n\r\n diskriminerende eller i modstrid med en speciel forpligtelse. </P>  \r\n\r\n<P>Artikel 7. </P>  \r\n\r\n<P>Såfremt der parterne imellem måtte opstå uoverensstemmelser med hensyn til  \r\n\r\n fortolkningen eller gennemførelsen af de i ovenstående artikel 6 anførte  \r\n\r\n bestemmelser, og såfremt denne uoverensstemmelse ikke inden for et tidsrum af  \r\n\r\n seks måneder kan løses på tilfredsstillende måde ad diplomatisk vej, vil  \r\n\r\n sagen på begæring af den ene eller den anden af parterne være at indbringe  \r\n\r\n for en voldgiftsdomstol på tre medlemmer. Hver af parterne udpeger en  \r\n\r\n voldgiftsmand. De to voldgiftsmænd udpeger derefter en formand, som skal være  \r\n\r\n statsborger i tredjeland. </P>  \r\n\r\n<P>Såfremt en af parterne ikke har udpeget en voldgiftsmand og ikke har fulgt  \r\n\r\n opfordringen fra den anden part til inden for et tidsrum af to måneder at  \r\n\r\n foretage den pågældende udpegning, vil voldgiftsmanden på sidstnævnte parts  \r\n\r\n begæring blive udnævnt af præsidenten for Den internationale Domstol. </P>  \r\n\r\n<P>Såfremt de to voldgiftsmænd ikke senest to måneder efter deres udpegning  \r\n\r\n er nået til enighed om valget af formand, vil denne på den ene parts begæring  \r\n\r\n blive udnævnt af præsidenten for Den internationale Domstol. </P>  \r\n\r\n<P>Såfremt præsidenten for Den internationale Domstol i de i nærværende  \r\n\r\n artikels afsnit 2 og 3 omhandlede tilfælde måtte være forhindret, eller hvis  \r\n\r\n han er statsborger i et af de kontraherende lande, vil udnævnelsen blive  \r\n\r\n foretaget af domstolens ældste medlem, som ikke er statsborger i noget af de  \r\n\r\n to kontraherende lande. </P>  \r\n\r\n<P>Medmindre parterne ordner sig på anden måde, vil retten selv fastlægge sin  \r\n\r\n procedure. </P>  \r\n\r\n<P>Rettens afgørelse er bindende for de kontraherende parter. </P>  \r\n\r\n<P>Artikel 8. </P>  \r\n\r\n<P>En blandet kommission sammensat af repræsentanter for de to kontraherende  \r\n\r\n parter vil træde sammen på begæring af en af parterne. Den vil overvåge  \r\n\r\n gennemførelsen af nærværende aftale og foreslå forholdsregler, som må anses  \r\n\r\n for nyttige med henblik på den hurtigst mulige udvikling og yderligere  \r\n\r\n udbygning af handelsforbindelserne mellem de to lande. </P>  \r\n\r\n<P>Artikel 9. </P>  \r\n\r\n<P>Bestemmelserne i nærværende aftale vil, også efter aftalens udløb, finde  \r\n\r\n anvendelse på alle kontrakter, som er indgået i gyldighedsperioden, men som  \r\n\r\n ikke i fuldt omfang er blevet opfyldt inden datoen for aftalens udløb. </P>  \r\n\r\n<P>Artikel 10. </P>  \r\n\r\n<P>Nærværende aftale vil fra undertegnelsesdatoen være midlertidigt gældende  \r\n\r\n og træder endeligt i kraft efter en noteveksling, som bekræfter, at de  \r\n\r\n forfatningsmæssige forskrifter i de to kontraherende lande er blevet  \r\n\r\n overholdt. </P>  \r\n\r\n<P>Aftalen vil være gældende for en periode af et år og vil kunne fornyes  \r\n\r\n stiltiende for et år ad gangen, medmindre opsigelse finder sted tre måneder  \r\n\r\n inden gyldighedsperiodens udløb. </P>  \r\n\r\n<P>I tilfælde af opsigelse vil bestemmelserne i ovenstående artikel 6 og 7  \r\n\r\n være gældende i endnu en periode på ti år for investeringer foretaget før  \r\n\r\n opsigelsen. </P>  \r\n\r\n<P>Udfærdiget i København den 10. december 1965 i to originaleksemplarer på  \r\n\r\n fransk. </P>  \r\n\r\n<P>For Kongeriget Danmarks regering </P>  \r\n\r\n<P> <B>A. Svart</B>  </P>  \r\n\r\n<P>For Republikken Madagascars regering </P>  \r\n\r\n<P> <B>E. Lechat</B>  </P>  \r\n\r\n<P> <B>LIste A.</B>  </P>  \r\n\r\n<P> <I>Eksport fra Danmark til Madagascar.</I>  </P>  \r\n\r\n<PRE>  \r\n\r\n                                              Værdi i  \r\n\r\n Nr.                Varer                      d.kr.  \r\n\r\n  1. Animalske levnedsmidler ................ 900.000  \r\n\r\n  2. Øl ..................................... 540.000  \r\n\r\n  3. Farver og lakker ....................... 200.000  \r\n\r\n  4. Tyggegummi .............................  35.000  \r\n\r\n  5. Cement .................................  75.000  \r\n\r\n  6. Radiomodtagere, grammofoner og  \r\n\r\n     grammofonplader ........................ 100.000  \r\n\r\n  7. Tørelementer ........................... 800.000  \r\n\r\n  8. Fiskekonserves ......................... 100.000  \r\n\r\n  9. Maskiner, apparater og instrumenter....1.000.000  \r\n\r\n 10. Diverse ................................ 500.000  \r\n\r\n Liste B.  \r\n\r\n  Eksport fra Madagascar til Danmark.  \r\n\r\n Nr.       Varer  \r\n\r\n</PRE>  \r\n\r\n 1. Kød. 2. Ægte honning. 3. Tørrede grøntsager (ærter og bønner). 4. Maniok  \r\n\r\n og produkter heraf (mel, stivelse, tapioka). 5. Bananer, friske tørrede eller  \r\n\r\n i skiver, samt tropiske frugter. 6. Kaffe. 7. Peber og peberfrugter. 8.  \r\n\r\n Vanille. 9. Kryddernelliker.  \r\n\r\n<P CLASS=PUNKT> <B>10.</B> Ris. </P>  \r\n\r\n<P CLASS=PUNKT> <B>11.</B> Majs. </P>  \r\n\r\n<P CLASS=PUNKT> <B>12.</B> Afskallede jordnødder til oliefabrikation. </P>  \r\n\r\n<P CLASS=PUNKT> <B>13.</B> Foderkager. </P>  \r\n\r\n<P CLASS=PUNKT> <B>14.</B> Ricinusfrø. </P>  \r\n\r\n<P CLASS=PUNKT> <B>15.</B> Bomuldsfrø. </P>  \r\n\r\n<P CLASS=PUNKT> <B>16.</B> Acajounødder. </P>  \r\n\r\n<P CLASS=PUNKT> <B>17.</B> Bast. </P>  \r\n\r\n<P CLASS=PUNKT> <B>18.</B> Tropiske træsorter. </P>  \r\n\r\n<P CLASS=PUNKT> <B>19.</B> Javaolie (aleuritesolie). </P>  \r\n\r\n<P CLASS=PUNKT> <B>20.</B> Bivoks. </P>  \r\n\r\n<P CLASS=PUNKT> <B>21.</B> Fiske- og skaldyrkonserves. </P>  \r\n\r\n<P CLASS=PUNKT> <B>22.</B> Kakao. </P>  \r\n\r\n<P CLASS=PUNKT> <B>23.</B> Konserverede tropiske frugter. </P>  \r\n\r\n<P CLASS=PUNKT> <B>24.</B> Tobak. </P>  \r\n\r\n<P CLASS=PUNKT> <B>25.</B> Kvarts. </P>  \r\n\r\n<P CLASS=PUNKT> <B>26.</B> Marieglas eller glimmer. </P>  \r\n\r\n<P CLASS=PUNKT> <B>27.</B> Grafit. </P>  \r\n\r\n<P CLASS=PUNKT> <B>28.</B> Æteriske olier. </P>  \r\n\r\n<P CLASS=PUNKT> <B>29.</B> Rå og bearbejdede huder samt garvet skind. </P>  \r\n\r\n<P CLASS=PUNKT> <B>30.</B> Sisal. </P>  \r\n\r\n<P CLASS=PUNKT> <B>31.</B> Kunsthåndværk. </P>  \r\n\r\n<P CLASS=PUNKT> <B>32.</B> Diverse. </P>  \r\n\r\n<P>Aftalen er i medfør af artikel 10 trådt endeligt i kraft den 26. juli </P>  \r\n\r\n<P>1967. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. januar  \r\n\r\n 1968. </I> </P>  \r\n\r\n<P CLASS=UNDERSKREVET-AF ALIGN=CENTER> <B>H. Tabor.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/1968"
        },
        {
            "displayName": "Accession",
            "displayValue": "L19680001264"
        },
        {
            "displayName": "Entydig dokumentidentifikation",
            "displayValue": "CM024310"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "22/01/1968"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Industriministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 73.D.171."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}