{
    "id": 218290,
    "title": "Bekendtgørelse om støtteberettigede udgifter til bygningsfornyelse og udbud af bygge- og anlægsarbejder",
    "documentTypeId": "60",
    "isSagsforlobPeriodValid": true,
    "shortName": "BEK nr 2117 af 11/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om støtteberettigede udgifter til bygningsfornyelse og udbud af bygge- og anlægsarbejder</p>\r\n<p class=\"Indledning2\">I medfør af § 100 i lov om byfornyelse og udvikling af byer, jf. lovbekendtgørelse nr. 144 af 21. februar 2020, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id7646c898-0907-4677-b141-c37e1db52bff\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter regler om, hvilke udgifter til bygningsfornyelse af private udlejningsboliger, ejer- og andelsboliger, bygninger, der indeholder erhverv og beboelse, ombygning af private erhvervslokaler og offentlige bygninger til private udlejningsboliger, forsamlingshuse og bygninger med lignende anvendelse samt nedrivning af erhvervsbygninger m.v., kommunerne kan give støtte til.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Private udlejningsboliger</span>\r\n   </span>\r\n</p>\r\n<p class=\"Paragraf\" id=\"idc12ac25c-aded-42a7-8e25-f3c98b0d9e2b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kommunalbestyrelsen kan give tilsagn om støtte til følgende typer af udgifter til gennemførelse af bygningsfornyelse i private udlejningsboliger, jf. § 8, stk. 1, i lov om byfornyelse og udvikling af byer:</p>\r\n<p class=\"Liste1\">\r\n   <span class=\"Liste1Nr\" id=\"idd40a28b1-3df8-4fdb-80f4-958773925351\">1)</span> Håndværkerudgifter, jf. § 8, stk. 2, i lov om byfornyelse og udvikling af byer, vedrørende følgende foranstaltninger:</p>\r\n<p class=\"Liste2\">\r\n   <span class=\"Liste2Nr\" id=\"id3d8de2bf-88b0-4cea-88d5-7c618568b707\">a)</span> Vedligeholdelsesarbejder, der vedrører bygningen.</p>\r\n<p class=\"Liste2\">\r\n   <span class=\"Liste2Nr\" id=\"id62c337fc-1ede-4c2e-9225-a50d61a2bb06\">b)</span> Forbedringsarbejder, der vedrører bygningen.</p>\r\n<p class=\"Liste2\">\r\n   <span class=\"Liste2Nr\" id=\"idc508b0f5-5243-4663-a754-b7a2b7e4d709\">c)</span> Nedrivning, når denne er begrundet i bygningens fysiske tilstand eller hensynet til at skaffe rimelig adgang til lys, luft og opholds- eller friarealer for den eksisterende boligbebyggelse beliggende i umiddelbar tilknytning til det ryddede areal. Den støtteberettigede udgift opgøres med fradrag af værdistigning på ejendommen som følge af nedrivningen.</p>\r\n<p class=\"Liste2\">\r\n   <span class=\"Liste2Nr\" id=\"id8c0d4e2c-44bf-4c98-bd4c-4705ccb5e243\">d)</span> Opførelse af mindre tilbygninger med henblik på etablering af wc eller bad i bygninger, hvor de enkelte boliger ikke indeholder wc eller bad, samt opførelse af mindre bygninger til brug for tekniske installationer el. lign.</p>\r\n<p class=\"Liste2\">\r\n   <span class=\"Liste2Nr\" id=\"id8532a2f7-8118-4f36-9a66-0a28785c641c\">e)</span> Fjernelse af skrot og affald.</p>\r\n<p class=\"Liste2\">\r\n   <span class=\"Liste2Nr\" id=\"id6fe3bf85-6652-4976-8426-a4d63b6417cd\">f)</span> Indretning af offentligt tilgængelige byrum.</p>\r\n<p class=\"Liste1\">\r\n   <span class=\"Liste1Nr\" id=\"id040f537d-b846-4a6c-8e94-0611efd9a794\">2)</span> Håndværkerudgifter, jf. § 8, stk. 3, i lov om byfornyelse og udvikling af byer, vedrørende energiforbedrende foranstaltninger, der er foreslået i en energimærkningsrapport, jf. lov om fremme af energibesparelser i bygninger.</p>\r\n<p class=\"Liste1\">\r\n   <span class=\"Liste1Nr\" id=\"idf9189150-b5e5-47f8-bc2f-99431bc7ab34\">3)</span> Udgifter til arkitekt- og ingeniørbistand.</p>\r\n<p class=\"Liste1\">\r\n   <span class=\"Liste1Nr\" id=\"ide5b9ea48-9d18-422c-97b7-27754acd39ac\">4)</span> Udgifter til byggesagsadministration og anden bygherrebistand for ejeren.</p>\r\n<p class=\"Liste1\">\r\n   <span class=\"Liste1Nr\" id=\"id6db938f7-122a-4bc6-b68d-4748d4d48df6\">5)</span> Sædvanlige bygherreudgifter, herunder bl.a. bygningsundersøgelser vedrørende svamp, kloak og fundering samt huslejetab for en periode fra højst 3 måneder før byggearbejdernes påbegyndelse og højst indtil 6 måneder efter, at arbejderne i det væsentlige er afsluttede.</p>\r\n<p class=\"Liste1\">\r\n   <span class=\"Liste1Nr\" id=\"idceb66543-b293-4a7b-9205-6b28f2132075\">6)</span> Udgifter til førregistrering.</p>\r\n<p class=\"Liste1\">\r\n   <span class=\"Liste1Nr\" id=\"id53afd5c5-3bef-4d98-a791-e01884bd468f\">7)</span> Udgifter til udarbejdelse af plan for drift og vedligeholdelse af bygningen.</p>\r\n<p class=\"Liste1\">\r\n   <span class=\"Liste1Nr\" id=\"id0da385e4-db46-41d1-bd17-81a3f1b0f6c4\">8)</span> Udgifter til byggelånsrenter og andre omkostninger i forbindelse med byggelånet. Såfremt ejeren selv finansierer byggeriet i byggeperioden, forrentes ejerens udlæg med en rentesats svarende til den af Danmarks Nationalbank til enhver tid fastsatte diskonto med tillæg af 2 procentpoint. I byggelånsrenter modregnes husleje opkrævet i henhold til § 59, stk. 3, i lov om leje for perioden fra færdiggørelsen og indtil udbetaling af støtte.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ejer- og andelsboliger</span>\r\n   </span>\r\n</p>\r\n<p class=\"Paragraf\" id=\"id70646431-6802-4056-9b30-d66afab96353\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kommunalbestyrelsen kan give tilsagn om støtte til følgende typer af udgifter til gennemførelse af bygningsfornyelse i ejer- og andelsboliger, jf. § 22 i lov om byfornyelse og udvikling af byer:</p>\r\n<p class=\"Liste1\">\r\n   <span class=\"Liste1Nr\" id=\"id3e61002e-a021-4348-9327-d567c5b81bb2\">1)</span> Håndværkerudgifter, jf. § 22, stk. 1, i lov om byfornyelse og udvikling af byer, vedrørende følgende foranstaltninger:</p>\r\n<p class=\"Liste2\">\r\n   <span class=\"Liste2Nr\" id=\"id544bee85-a454-4703-9822-3c2610f55823\">a)</span> Istandsættelse af bygningens klimaskærm, herunder:</p>\r\n<p class=\"Liste3\">\r\n   <span class=\"Liste3Nr\" id=\"idfa690afa-f7a0-4fb3-bf4b-70f820b9fda6\">i)</span> tage, herunder tagrender og kviste, tårne og ovenlys,</p>\r\n<p class=\"Liste3\">\r\n   <span class=\"Liste3Nr\" id=\"id593eaeff-cfaf-42df-99ac-15a3694d5a2d\">ii)</span> ydermure, herunder facadeudsmykning og arkitektoniske detaljer,</p>\r\n<p class=\"Liste3\">\r\n   <span class=\"Liste3Nr\" id=\"id91738aaf-4162-4040-9f42-03f02a21f58e\">iii)</span> vinduer, herunder opsætning af indvendige forsatsrammer og koblede rammer,</p>\r\n<p class=\"Liste3\">\r\n   <span class=\"Liste3Nr\" id=\"idce3ee064-9a4b-4b60-9821-9a50749e7902\">iv)</span> døre og porte,</p>\r\n<p class=\"Liste3\">\r\n   <span class=\"Liste3Nr\" id=\"id48928ff2-8078-42e5-ab5a-1cd0d004576a\">v)</span> karnapper, altaner, verandaer og udestuer, der er en del af den oprindelige bygning,</p>\r\n<p class=\"Liste3\">\r\n   <span class=\"Liste3Nr\" id=\"idbba94775-f605-44a5-ae81-62086fd95399\">vi)</span> fundamenter, herunder kældernedgange og stenkipning under tagdryp og</p>\r\n<p class=\"Liste3\">\r\n   <span class=\"Liste3Nr\" id=\"idfcff9596-2311-4a54-a2b6-4311b6e9fb96\">vii)</span> indgangspartier, herunder udvendige adgangstrapper.</p>\r\n<p class=\"Liste2\">\r\n   <span class=\"Liste2Nr\" id=\"id767c504b-5187-47bc-af19-4007fa8c0a80\">b)</span> Nedrivning, når denne er begrundet i bygningens fysiske tilstand. Den støtteberettigede udgift opgøres med fradrag af værdistigning på ejendommen som følge af nedrivningen.</p>\r\n<p class=\"Liste2\">\r\n   <span class=\"Liste2Nr\" id=\"idf541b026-8842-4a73-a07a-4a739addf0be\">c)</span> Etablering af bad.</p>\r\n<p class=\"Liste2\">\r\n   <span class=\"Liste2Nr\" id=\"idc53c6daa-7cf5-4b85-b09e-29d310ccab9c\">d)</span> Afhjælpning af kondemnable forhold.</p>\r\n<p class=\"Liste2\">\r\n   <span class=\"Liste2Nr\" id=\"id19e19d1c-a93a-4ecf-b471-2532217b2de7\">e)</span> Fjernelse af skrot og affald på ejendomme.</p>\r\n<p class=\"Liste2\">\r\n   <span class=\"Liste2Nr\" id=\"id60e2dd17-e8d4-4541-a751-dc4af3b3e8e7\">f)</span> Indretning af offentligt tilgængelige byrum.</p>\r\n<p class=\"Liste1\">\r\n   <span class=\"Liste1Nr\" id=\"idf8a81291-74ba-4ba4-83e4-888d14316fdd\">2)</span> Håndværkerudgifter, jf. § 22, stk. 2, i lov om byfornyelse og udvikling af byer, vedrørende energiforbedrende foranstaltninger, der er foreslået i en energimærkningsrapport, jf. lov om fremme af energibesparelser i bygninger.</p>\r\n<p class=\"Liste1\">\r\n   <span class=\"Liste1Nr\" id=\"id37d6e5b9-dbec-446f-bab6-1b28a49e696f\">3)</span> Udgifter til udarbejdelse af plan for drift og vedligeholdelse af bygningen.</p>\r\n<p class=\"Liste1\">\r\n   <span class=\"Liste1Nr\" id=\"id870a9665-d26b-4968-ae1c-7b30d2bd2c8f\">4)</span> Udgifter til arkitekt- og ingeniørbistand.</p>\r\n<p class=\"Liste1\">\r\n   <span class=\"Liste1Nr\" id=\"id90dfe976-aff8-4956-94b4-0b9eeb61da20\">5)</span> Udgifter til byggesagsadministration og anden bygherrebistand for ejeren.</p>\r\n<p class=\"Liste1\">\r\n   <span class=\"Liste1Nr\" id=\"idcb3936da-d9b7-49b4-9017-434fb9822f40\">6)</span> Sædvanlige bygherreudgifter, herunder bl.a. bygningsundersøgelser vedrørende svamp og fundering.</p>\r\n<p class=\"Liste1\">\r\n   <span class=\"Liste1Nr\" id=\"id8187bf01-849c-4afc-8a41-fbf8b77c759a\">7)</span> Udgifter til førregistrering.</p>\r\n<p class=\"Liste1\">\r\n   <span class=\"Liste1Nr\" id=\"id995a962d-c393-4741-b47b-5b8d7b11e6ea\">8)</span> Udgifter til byggelånsrenter og andre omkostninger i forbindelse med byggelånet. Såfremt ejeren selv finansierer byggeriet i byggeperioden, forrentes ejerens udlæg med en rentesats svarende til den af Danmarks Nationalbank til enhver tid fastsatte diskonto med tillæg af 2 procentpoint.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Bygninger, der indeholder erhverv og beboelse</span>\r\n   </span>\r\n</p>\r\n<p class=\"Paragraf\" id=\"id495b7d73-176e-4fe0-b482-0ddb90781144\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kommunalbestyrelsen kan i medfør af § 36 i lov om byfornyelse og udvikling af byer give tilsagn om støtte til udgifter til gennemførelse af bygningsfornyelse i bygninger, der indeholder både erhverv og beboelse efter følgende bestemmelser:</p>\r\n<p class=\"Liste1\">\r\n   <span class=\"Liste1Nr\" id=\"ida02f3716-c78f-4e87-a216-48402e96865a\">1)</span> For beboelsesdelen anvendes bestemmelserne i § 2 vedrørende private udlejningsboliger og § 3 anvendes vedrørende ejer- og andelsboliger.</p>\r\n<p class=\"Liste1\">\r\n   <span class=\"Liste1Nr\" id=\"id66774f79-a06d-478e-8512-e9fccd0fb401\">2)</span> For erhvervsdelen anvendes bestemmelserne i § 3, nr. 1, litra a, nr. i - vii, og nr. 4-8.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ombygning af private erhvervslokaler og offentlige bygninger til udlejningsboliger</span>\r\n   </span>\r\n</p>\r\n<p class=\"Paragraf\" id=\"idf157ed90-5b61-49a7-87df-2267a813f565\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommunalbestyrelsen kan i medfør af § 38 i lov om byfornyelse og udvikling af byer give tilsagn om støtte til gennemførelse af ombygning af private erhvervslokaler eller lokaler i offentligt ejede bygninger til private udlejningsboliger til de typer af udgifter, som er nævnt i § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Forsamlingshuse og bygninger med lignende anvendelse</span>\r\n   </span>\r\n</p>\r\n<p class=\"Paragraf\" id=\"id9c9fbdd6-8c62-424c-b4f4-29931ce488cf\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kommunalbestyrelsen kan i medfør af § 38 a i lov om byfornyelse og udvikling af byer give tilsagn om støtte til håndværkerudgifter, jf. § 38 b, stk. 1, i lov om byfornyelse og udvikling af byer, vedrørende bygningens klimaskærm, energiforbedrende foranstaltninger, der er foreslået i en energimærkningsrapport, jf. lov om fremme af energibesparelser i bygninger, etablering af tilgængelighedsforanstaltninger og til afhjælpning af kondemnable forhold samt til de typer af udgifter, som er nævnt i § 3, nr. 1, litra a, nr. i-vii, og nr. 4-8.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Nedrivning af erhvervsbygninger m.v.</span>\r\n   </span>\r\n</p>\r\n<p class=\"Paragraf\" id=\"id0622c951-8e6a-41f7-966f-e3aaa80fc472\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Kommunalbestyrelsen kan i medfør af § 38 c i lov om byfornyelse og udvikling af byer give tilsagn om støtte til nedrivning af private erhvervsbygninger, såfremt erhvervet er nedlagt. Støtte kan gives til de typer af udgifter, som er nævnt i § 2, nr. 1, litra c, e og f samt nr. 3-6 og 8. Bestemmelsen i 1. pkt. finder ikke anvendelse på bygninger, som er offentligt ejede.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Generelle støttevilkår</span>\r\n   </span>\r\n</p>\r\n<p class=\"Paragraf\" id=\"idfe114a7f-4ac9-4352-891e-4fc2724cc736\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det er et vilkår for støtte, at</p>\r\n<p class=\"Liste1\">\r\n   <span class=\"Liste1Nr\" id=\"id497cdd08-b96a-437e-9f15-509b83127071\">1)</span> byggearbejdet først påbegyndes, når kommunalbestyrelsen har meddelt tilsagn om støtte,</p>\r\n<p class=\"Liste1\">\r\n   <span class=\"Liste1Nr\" id=\"id6cca82fd-99ae-4b43-bf0d-e5786c4e67a1\">2)</span> arbejdet udbydes i konkurrence efter lov om indhentning af tilbud i bygge- og anlægssektoren (tilbudsloven), jf. dog § 9 og</p>\r\n<p class=\"Liste1\">\r\n   <span class=\"Liste1Nr\" id=\"id3c84dfd3-d5a0-4645-9c1f-7d648154b1ce\">3)</span> bygherren lægger ABR18 og AB18 (i totalentreprise ABT18) til grund uden fravigelser i sine aftaler om teknisk rådgivning og i sine entrepriseaftaler, jf. dog § 10.</p>\r\n<p class=\"Stk2\">\r\n   <span class=\"StkNr\" id=\"id438db57b-d8c3-4606-bcd2-ff67bbace4ac\">Stk. 2.</span> Kommunalbestyrelsen kontrollerer, at bygherren overholder bestemmelserne i stk. 1.</p>\r\n<p class=\"Paragraf\" id=\"ida019f4a0-f9df-4897-8612-998b9fffa573\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kommunalbestyrelsen kan uanset bestemmelsen i § 8, stk. 1, nr. 2, godkende, at arbejderne udføres af bygherrens egne ansatte (arbejde i eget regi), jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id95caec43-4983-4d82-80db-0376298a8bfb\">Stk. 2.</span> Kommunalbestyrelsen skal påse, at såvel prisen som kvaliteten af det arbejde, som bygherren udfører i eget regi, er rimelig, samt at der foreligger den fornødne dokumentation for bygherrens forbrug af timer til udførelse af arbejdet.</p>\r\n<p class=\"Stk2\">\r\n   <span class=\"StkNr\" id=\"idc9288add-f485-4036-8a57-27efe3400ce2\">Stk. 3.</span> En kommune kan ikke udføre arbejde i eget regi bortset for kommunale anlægsarbejder, som får offentlig støtte efter § 6 om områdefornyelse i lov om byfornyelse og udvikling af byer.</p>\r\n<p class=\"Paragraf\" id=\"idc6897da3-7f54-42bc-b8ce-a9a8a37d8317\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Kommunalbestyrelsen kan efter modtaget begrundelse i særlige tilfælde godkende fravigelser fra de bestemmelser, der er omtalt i § 8, stk. 1, nr. 3.</p>\r\n<p class=\"Paragraf\" id=\"idb8ac9de6-3301-4bab-b568-e43990cea47f\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Der kan ikke ydes støtte til arbejder, der er påbudt efter anden lovgivning, såfremt påbuddet er afgivet mere end 2 år, forinden kommunalbestyrelsen har meddelt tilsagn i henhold til § 3 i bekendtgørelse om ansøgnings- og tilsagnsprocedurer vedrørende støtte til bygningsfornyelse m.v. og §§ 36, 38, 38 a og 38 c i lov om byfornyelse og udvikling af byer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse</span>\r\n   </span>\r\n</p>\r\n<p class=\"Paragraf\" id=\"id5210dcbc-95ce-4df2-884d-e1704aa7decc\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. januar 2021.</p>\r\n<p class=\"Stk2\">\r\n   <span class=\"StkNr\" id=\"idfcda7295-8de6-4feb-b862-9982741f3719\">Stk. 2.</span> Bekendtgørelse nr. 1700 af 18. december 2017 om støtteberettigede udgifter til bygningsfornyelse og udbud af bygge- og anlægsarbejder ophæves.</p>\r\n<p class=\"Stk2\">\r\n   <span class=\"StkNr\" id=\"idfe9b7d29-c8e9-4860-b640-718a5542e782\">Stk. 3.</span> Bekendtgørelsen, jf. stk. 2, finder fortsat anvendelse for bygningsfornyelser, der har modtaget tilsagn om støtte efter lov om byfornyelse og udvikling af byer, inden den 1. januar 2021.</p><div class=\"Givet\" id=\"Givet\"><p class=\"Givet\" align=\"center\">Transport- og Boligministeriet, den 11. december 2020</p><p class=\"Sign1\" align=\"center\">Kaare Dybvad Bek</p><p class=\"Sign2\" align=\"right\">/ Mette Langhoff</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2020"
        },
        {
            "displayName": "Accession",
            "displayValue": "B20200211705"
        },
        {
            "displayName": "Entydig dokumentidentifikation",
            "displayValue": "CZ000428"
        },
        {
            "displayName": "Dato for førstegangsindlæggelse",
            "displayValue": "23/12/2020"
        },
        {
            "displayName": "Dato for indlæggelse",
            "displayValue": "23/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2117"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "11/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transport- og Boligmin., j.nr. 2020-8282"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}