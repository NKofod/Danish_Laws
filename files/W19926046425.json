{
    "id": 38219,
    "title": "Anmeldelsespligt for aftaler om fælleskommunale affaldsselskaber (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60464 af 03/12/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har stadfæstet Konkurrencerådets afgørelse om  \r\n\r\n anmeldelsespligt i henhold til konkurrencelovens § 5 for aftaler om  \r\n\r\n etablering og drift af fælleskommunale affaldsselskaber, der løser  \r\n\r\n opgaver,som påhviler kommunerne i medfør af miljøbeskyttelseslovens  \r\n\r\n bestemmelser (2). </I> </P>  \r\n\r\n<P> <I>Der findes ca. 25 fælleskommunale affaldsselskaber etableret i  \r\n\r\n samarbejde typisk mellem 5 - 15 kommuner. På området for affaldsbehandling  \r\n\r\n har selskabernes aktiviteter betydning for de erhvervsmæssige konkurrence- og  \r\n\r\n effektivitetsforhold, hvilket indebærer, at selskaberne er omfattet af  \r\n\r\n konkurrencelovens § 2, nr. 2, og selskaberne er fundet at have dominerende  \r\n\r\n indflydelse på de lokale delmarkeder, hvor de opererer, som omtalt i  \r\n\r\n konkurrencelovens § 5. </I> </P>  \r\n\r\n<P> <I>Konkurrencelovens bestemmelser gælder ved siden af  \r\n\r\n miljøbeskyttelseslovens bestemmelser. </I> </P>  \r\n\r\n<P> <I>Anmodning om opsættende virkning af anken blev ikke imødekommet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anmeldelsespligt for aftaler om fælleskommunale  \r\n\r\n affaldsselskaber (* 1) </H1>  \r\n\r\n<P></P>  \r\n\r\n År 1992, den 3. december, afsagde Konkurrenceankenævnet i sagen j.nr.  \r\n\r\n 92-11.163 Reno-Sam ctr. KonkurrenceRådet sålydende  \r\n\r\n<PRE>  \r\n\r\n                K E N D E L S E:  \r\n\r\n</PRE>  \r\n\r\n<P>1. Ved skrivelse af 13. februar 1992 har advokat Bjarne L. Ditlevsen på  \r\n\r\n vegne Reno-Sam klaget over en af KonkurrenceRådet den 20. januar 1992 truffet  \r\n\r\n afgørelse, hvorved rådet fandt, at aftalerne om etablering og drift af de  \r\n\r\n fælleskommunale affaldsselskaber er anmeldelsespligtige i henhold til  \r\n\r\n konkurrencelovens § 5. </P>  \r\n\r\n<P>Klageren har påstået afgørelsen ophævet. </P>  \r\n\r\n<P>KonkurrenceRådet har påstået afgørelsen stadfæstet. </P>  \r\n\r\n<P>Under sagens behandling har ankenævnet bestemt, at en anmodning fra  \r\n\r\n klageren om, at klagen skulle tillægges opsættende virkning, ikke kunne  \r\n\r\n imødekommes. </P>  \r\n\r\n<P>Sagen har været mundtligt forhandlet. </P>  \r\n\r\n<P>2. Rådets skrivelse af 20. januar 1992 er sålydende: &#187;I brev af 26.  \r\n\r\n september 1991 har Reno-Sam på vegne af et medlemsselskab forespurgt  \r\n\r\n KonkurrenceRådet, om aftaler og vedtagelser i de fælleskommunale  \r\n\r\n affaldsselskabers vedtægter (interessentskabskontrakter) er omfattet af  \r\n\r\n anmeldelsespligten i konkurrencelovens § 5. </P>  \r\n\r\n<P>Til bedømmelse af dette spørgsmål er fremsendt standardudkast til vedtægt  \r\n\r\n udarbejdet af Kommunernes Landsforening. De enkelte affaldsselskabers  \r\n\r\n vedtægter følger i det store hele dette standardudkast ved reguleringen af  \r\n\r\n forholdet mellem interessentkommunerne. </P>  \r\n\r\n<P>Man skal i den anledning meddele, at aftalerne om etablering og drift af  \r\n\r\n de fælleskommunale affaldsselskaber er anmeldelsespligtige i henhold til  \r\n\r\n konkurrencelovens § 5..... </P>  \r\n\r\n<P>Der er herved lagt til grund, at de fælleskommunale selskaber set i  \r\n\r\n relation til konkurrencelovens § 2 udøver offentlig erhvervsvirksomhed, idet  \r\n\r\n begrebet erhvervsvirksomhed ikke er begrænset til virksomhed, der tilsigter  \r\n\r\n økonomisk gevinst. </P>  \r\n\r\n<P>Set i relation til konkurrencelovens § 5 har de fælleskommunale  \r\n\r\n affaldsselskaber dominerende indflydelse på de lokale delmarkeder, hvor de  \r\n\r\n opererer. Anmeldelsespligten i § 5 er således umiddelbart til stede. </P>  \r\n\r\n<P>Man skal henlede opmærksomheden på, at aftaler og vedtagelser ikke er  \r\n\r\n gyldige, hvis de ikke er anmeldt til KonkurrenceRådet inden 14 dage efter  \r\n\r\n aftalen eller vedtagelsen er truffet, jf. § 5, stk. 1 og 3. Hvis denne frist  \r\n\r\n på 14 dage er overskredet, kan parterne bekræfte aftalens gyldighed  \r\n\r\n (ratihabere aftalen) og anmelde aftalen i bekræftet stand til  \r\n\r\n KonkurrenceRådet inden 14 dage efter bekræftelsen. Herefter vil aftalen være  \r\n\r\n gyldig fra ratihabitionsdatoen. </P>  \r\n\r\n<P>Det er KonkurrenceRådets opfattelse, at der i aftalerne er indeholdt  \r\n\r\n bindinger, som må antages at have skadelige virkninger på konkurrencen. Det  \r\n\r\n gælder bl.a. den absolutte leverings- og aftagerpligt for affald, jf.  \r\n\r\n aftalens § 4. KonkurrenceRådet vil eventuelt kunne gå ind i en nærmere  \r\n\r\n vurdering heraf ved anvendelse af bestemmelsen i lovens § 15 om  \r\n\r\n offentliggjort henvendelse. </P>  \r\n\r\n<P>Derimod kan indgrebsbestemmelser i §§ 11-14 ikke bringes i anvendelse over  \r\n\r\n for aftalerne, jf. lovens § 2. ...&#171;. </P>  \r\n\r\n<P>3.  <I>Klagerens argumentation.</I>  </P>  \r\n\r\n<P>a) Klageren har oplyst, at Reno-Sam er en samarbejdsorganisation, hvor  \r\n\r\n forskellige interessentskaber bestående af enkelte kommuner samarbejder om  \r\n\r\n bortskaffelse af affald. I interessentskaber indgår aldrig private selskaber.  \r\n\r\n</P>  \r\n\r\n<P>Udkast til standardvedtægter for interessentskaberne har været drøftet med  \r\n\r\n Indenrigsministeriet. </P>  \r\n\r\n<P>Interessentskaberne kan være forskelligt opbygget for så vidt angår  \r\n\r\n opgaver og ledelsesorganer. I forbindelse med virksomheden med  \r\n\r\n affaldsafskaffelser er der altid tale om gensidighed, idet der foreligger  \r\n\r\n såvel en aftagepligt som en afleveringspligt for de kommunale interessenter.  \r\n\r\n</P>  \r\n\r\n<P>Reno-Sam har 20 medlemmer og dækker ca. halvdelen af virksomheden med  \r\n\r\n affaldsbortskaffelse i Danmark. </P>  \r\n\r\n<P>b) Klageren har anført, at der ved samarbejdsaftalerne mellem kommunerne  \r\n\r\n ikke er tale om erhvervsvirksomhed som beskrevet i konkurrencelovens § 2, og  \r\n\r\n at der ikke er tale om aftaler omfattet af lovens § 5. </P>  \r\n\r\n<P>Der foreligger i interessentskabsform aftaler om samarbejde mellem  \r\n\r\n kommuner. På området for afskaffelse af affald er der i henhold til  \r\n\r\n miljøbeskyttelseslovens § 49 pligt til bl.a. at tilslutte sig sådanne  \r\n\r\n kommunale fællesskaber, og den enkelte kommune kan ikke modsætte sig et  \r\n\r\n sådant samarbejde. Da der foreligger indskrænkninger i den enkelte  \r\n\r\n kommunalbestyrelses kompetence, kræves der tilsynsmyndighedens godkendelse,  \r\n\r\n jf. § 60, stk. 1, i lov om kommuners styrelse. </P>  \r\n\r\n<P>Ved udarbejdelse af konkurrenceloven har man ikke haft overvejelser om  \r\n\r\n miljømæssige forhold. Det fremgår heller ikke klart, i hvilket omfang  \r\n\r\n offentlig virksomhed skal være omfattet af loven. Et så vigtigt område som  \r\n\r\n affaldsbortskaffelse nævnes ikke som hørende under konkurrenceloven. Der er  \r\n\r\n derfor ikke støtte i lovens forarbejder for, at drift af kommunale  \r\n\r\n interessentskaber på området for bortskaffelse af affald er omfattet af  \r\n\r\n konkurrenceloven. </P>  \r\n\r\n<P>Konkurrenceloven omfatter ikke selve det juridiske organisationsgrundlag  \r\n\r\n for det fælleskommunale samarbejde på affaldsbortskaffelsesområdet, som alene  \r\n\r\n er reguleret ved det kommunalretlige regelsystem suppleret med  \r\n\r\n speciallovgivningen og specialreglerne på affaldsområdet. </P>  \r\n\r\n<P>De to love - miljøbeskyttelsesloven og konkurrenceloven - har vidt  \r\n\r\n forskellige formål og dækningsområder. Miljøbeskyttelsesloven tilsigter at  \r\n\r\n værne landets natur og miljø, medens konkurrenceloven har til formål at  \r\n\r\n fremme effektiviteten i produktion og omsætning af varer og tjenesteydelser.  \r\n\r\n</P>  \r\n\r\n<P>Ved miljøbeskyttelsesesloven er affaldsafskaffelse blevet et meget  \r\n\r\n komplekst udtryk for genanvendelse m.v. Lovens formulering af kommunernes  \r\n\r\n opgaver og pligter på disse områder er langt videre, end hvad der i  \r\n\r\n konkurrenceloven betegnes som produktion og omsætning af varer og  \r\n\r\n tjenesteydelser. </P>  \r\n\r\n<P>Konkurrenceloven indeholder en ugyldighedsvirkning ved manglende  \r\n\r\n anmeldelse. Heroverfor står miljøbeskyttelsesloven, der på affaldsområdet  \r\n\r\n indeholder både en handlepligt og en kontraheringspligt. På dette  \r\n\r\n kommunalretlige område vil det være vanskeligt at forestille sig, at  \r\n\r\n konkurrenceloven skulle kunne medføre ugyldighed. Hertil kommer, at  \r\n\r\n miljøbeskyttelsesloven tidsmæssigt er vedtaget senere end konkurrenceloven og  \r\n\r\n derfor på dette område må betragtes som en speciallov med forrang i forhold  \r\n\r\n til konkurrenceloven. </P>  \r\n\r\n<P>Uanset at en ugyldighedsvirkning i medfør af konkurrenceloven kan imødegås  \r\n\r\n ved ratihabering, kan denne virkning betyde en mulighed for kommunerne til at  \r\n\r\n blive friholdt for et samarbejde om affaldsbortskaffelse. Herved opstår et  \r\n\r\n dilemma mellem hensynet til konkurrence og miljø, som i særlig grad vil have  \r\n\r\n betydning, såfremt princippet i konkurrenceloven måtte blive ændret til et  \r\n\r\n godkendelsesprincip. </P>  \r\n\r\n<P>Anmeldelse af aftalerne i henhold til konkurrencelovens § 5 er i øvrigt  \r\n\r\n unødvendig, da § 6 giver KonkurrenceRådet mulighed for undersøgelse af de  \r\n\r\n konkurrencemæssige aspekter. </P>  \r\n\r\n<P>Et hovedprincip i konkurrenceloven er gennemsigtighed. Dette opnås fuldt  \r\n\r\n ud også uden anmeldelse til KonkurrenceRådet, idet den kommunale styrelseslov  \r\n\r\n stiller krav om forhåndsgodkendelse på området for bortskaffelse af affald.  \r\n\r\n Hermed opnås lignende indsigt som ved konkurrenceloven. </P>  \r\n\r\n<P>4.  <I>KonkurrenceRådets argumentation.</I>  </P>  \r\n\r\n<P>KonkurrenceRådet har anført, at det centrale begreb for konkurrencelovens  \r\n\r\n områdeafgrænsning er &#187;erhvervsvirksomhed&#171;. Af bemærkningerne til  \r\n\r\n lovforslaget fremgår, at eventuelle afgrænsningsproblemer i den forbindelse  \r\n\r\n forudsættes løst i forlængelse af hidtidig praksis. Følgelig er enhver  \r\n\r\n aktivitet, der resulterer i økonomisk værditilvækst med betydning for  \r\n\r\n konkurrence- og effektivitetsforholdene, erhvervsvirksomhed i  \r\n\r\n konkurrencelovens forstand, medmindre der er tale om egentlig  \r\n\r\n myndighedsudøvelse. </P>  \r\n\r\n<P>Interessentskabsaftalerne indeholder bestemmelser om planlægning,  \r\n\r\n etablering og drift af interessentskaberne, herunder afsætning af indsamlet  \r\n\r\n materiale samt fastsættelse af afgifter til dækning af driftsudgifter.  \r\n\r\n Endvidere indeholder aftalerne bestemmelser om absolut levering- og  \r\n\r\n aftagepligt. Selv om der på affaldsområdet er tale om miljøhensyn fastsat i  \r\n\r\n miljøbeskyttelsesloven, udelukker dette ikke, at de aktiviteter, der foregår  \r\n\r\n i interessentskaberne, har karakter af erhvervsvirksomhed i konkurrencelovens  \r\n\r\n forstand. </P>  \r\n\r\n<P>Der er ikke tale om, at rådet optræder som prismyndighed. Rådet påser  \r\n\r\n derimod, at der foreligger gennemsigtighed på markedet. </P>  \r\n\r\n<P>Samtidig er der den indskrænkning i rådets almindelige indgrebsbeføjelse,  \r\n\r\n at da det drejer sig om erhvervsvirksomhed udøvet af interessentskaber, hvor  \r\n\r\n deltagerne alene er kommuner, kan rådet kun påpege mulige skadelige  \r\n\r\n virkninger for konkurrencen, jf. herved konkurrencelovens § 2, stk. 2, 2.  \r\n\r\n pkt. </P>  \r\n\r\n<P>Virksomhed med bortskaffelse af affald har generelt betydning for  \r\n\r\n konkurrencen i erhvervslivet, idet afskaffelsen udgør en omkostning. Den har  \r\n\r\n herudover betydning for private selskaber, der måtte ønske at konkurrere med  \r\n\r\n de kommunale interessentskaber. Der foreligger endvidere en klar  \r\n\r\n markedsdominans inden for det område, som aftalerne vedrører. </P>  \r\n\r\n<P>Der foreligger &#187;aftaler og vedtagelser&#171; som fastlagt i  \r\n\r\n konkurrencelovens § 5. Der skal ikke skelnes mellem, om aftaler er lovpåbudte  \r\n\r\n eller frivillige. Offentlig reguleret virksomhed er for så vidt angår  \r\n\r\n anmeldelsespligten ganske sidestillet med aftaler inden for det private  \r\n\r\n erhvervsliv. </P>  \r\n\r\n<P>Miljølovgivningen indeholder ikke bestemmelser om konkurrenceforhold og  \r\n\r\n urimelige virkninger heraf på affaldsområdet. Disse forhold må derfor  \r\n\r\n bedømmes efter konkurrenceloven, der således gælder ved siden af  \r\n\r\n miljøbeskyttelsesloven, hvis formål det alene er at forebygge og bekæmpe  \r\n\r\n forurening gennem bl.a. begrænsning af affaldsmængder og genbrug. </P>  \r\n\r\n<P>Ugyldighedssanktionen i konkurrencelovens § 5, stk. 3, der kom ind under  \r\n\r\n folketingsbehandlingen af lovforslaget, har til formål at sikre opfyldelse af  \r\n\r\n anmeldelsespligten inden for en vis frist. </P>  \r\n\r\n<P>Denne ugyldighedsvirkning vil næppe være aktuel, da ikke rettidigt  \r\n\r\n anmeldte aftaler kan opnå gyldighed ved at blive ratihaberet. </P>  \r\n\r\n<P>5.  <I>Ankenævnets bemærkninger.</I>  </P>  \r\n\r\n<P>Af de grunde, der er anført af KonkurrenceRådet, og idet det, klageren har  \r\n\r\n anført om forholdet til anden offentligretlig lovgivning er uden betydning  \r\n\r\n for, om forholdet tillige er omfattet af konkurrencelovens regler om  \r\n\r\n anmeldelsespligt, stadfæster ankenævnet rådets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1992-1, s. 9 </P>  \r\n\r\n<P>(* 2) Konkurrencerådet: </P>  \r\n\r\n<P>Dokumentation 1992-4, s. 285-289 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926046425"
        },
        {
            "displayName": "Entydig dokumentidentifikation",
            "displayValue": "CA006154"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60464"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/12/1992"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-1636"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}