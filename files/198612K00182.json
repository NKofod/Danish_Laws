{
    "id": 113039,
    "title": "1986 LSF 182   FORSLAG TIL LOV OM ÆNDRING AF LOV OM RETTENS PLEJE (VIDNEPLIGT FOR   JOURNALISTER M.FL.) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 182",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 182 </P>  \r\n\r\n<P></P>  \r\n\r\n<P>Forslag til Lov om ændring af lov om rettens pleje (Vidnepligt for  \r\n\r\n journalister m.fl.) </P>  \r\n\r\n<P></P>  \r\n\r\n<P>Fremsat af Leif Hermann (SF) Lenger (SF) Ebba Strange (SF) Thoft (SF) </P>  \r\n\r\n<P></P>  \r\n\r\n<P>den 22. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jf. lovbekendtgørelse nr. 567 af 1. september </P>  \r\n\r\n<P>1986, foretages følgende ændringer: </P>  \r\n\r\n<P>1. I § 172 indsættes efter stk. 1 som nyt stykke: </P>  \r\n\r\n<P>&#187;Stk. 2. Fritagelsen for at afgive vidneforklaring, jf. stk. 1, </P>  \r\n\r\n<P>omfatter heller ikke redaktører, redaktionssekretærer, </P>  \r\n\r\n<P>journalister, fotografer og teknikere ved de elektroniske medier.&#171;  \r\n\r\n</P>  \r\n\r\n<P>Stk. 2 bliver herefter stk. 3. </P>  \r\n\r\n<P>2. § 172, STK. 2, der bliver stk. 3, affattes således: </P>  \r\n\r\n<P>&#187;Stk. 3. Angår sagen en forbrydelse, der kan medføre højere straf end  \r\n\r\n</P>  \r\n\r\n<P>hæfte, eller angår den brud på tavshedspligt, som påhviler nogen i </P>  \r\n\r\n<P>offentlig tjeneste eller hverv, og vidneførslen findes nødvendig </P>  \r\n\r\n<P>af hensyn til sagens opklaring, og sagens beskaffenhed og dens </P>  \r\n\r\n<P>betydning for vedkommende part eller samfundet findes at berettige </P>  \r\n\r\n<P>til, at forklaring afkræves, kan retten dog pålægge de i stk. 1 og </P>  \r\n\r\n<P>2 nævnte personer vidnepligt, såfremt hensynet til vægtige </P>  \r\n\r\n<P>offentlige eller private interesser afgørende taler derfor.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Pressens begrænsede vidnepligt går tilbage til lov om rettens pleje </P>  \r\n\r\n<P>af 11. april 1916, hvor det bl.a. hedder: </P>  \r\n\r\n<P>&#187;Ligeledes kan på bladet navngiven redaktør og redaktionssekretær ved  \r\n\r\n</P>  \r\n\r\n<P>et offentligt blad nægte vidnesbyrd angående, hvem der er </P>  \r\n\r\n<P>hjemmelsmand til en i det pågældende blad optagen, ikke med </P>  \r\n\r\n<P>forfatterens navn forsynet artikel eller meddelelse, medmindre </P>  \r\n\r\n<P>sagen angår en forbrydelse, der kan medføre højere straf end </P>  \r\n\r\n<P>hæfte, eller den angår brud på tavshedspligt, som påhviler nogen i </P>  \r\n\r\n<P>offentligt hverv.&#171; </P>  \r\n\r\n<P>Denne bestemmelse ændredes i 1938 parallelt med ændringen i </P>  \r\n\r\n<P>presseloven den 13. april 1938. </P>  \r\n\r\n<P>De nuværende bestemmelser går i hovedtrækkene tilbage til </P>  \r\n\r\n<P>lovændringen af 21. april 1965, der byggede på Justitsministeriets </P>  \r\n\r\n<P>vidneudvalgs betænkning fra 1962. </P>  \r\n\r\n<P>Denne betænkning beskæftigede sig imidlertid slet ikke med </P>  \r\n\r\n<P>spørgsmålet om, hvorvidt bestemmelsen burde gælde andre end trykte </P>  \r\n\r\n<P>medier, og i betragtning af, hvor begrænset udnyttelsen af disse </P>  \r\n\r\n<P>medier var så sent som for 25 år siden, er der heller ikke noget </P>  \r\n\r\n<P>underligt heri. </P>  \r\n\r\n<P>I stedet drejede arbejdet for pressebestemmelsernes vedkommende sig </P>  \r\n\r\n<P>primært om, hvorvidt tavshedsretten burde udstrækkes fra at gælde </P>  \r\n\r\n<P>redaktører og redaktionssekretærer til også at gælde journalister, </P>  \r\n\r\n<P>ligesom området for vidnefritagelse blev udvidet. </P>  \r\n\r\n<P>Endelig overvejede udvalget, uden at det gav sig udslag i den </P>  \r\n\r\n<P>endelige lov, allerede dengang at nedsætte den mulige </P>  \r\n\r\n<P>forvaringstid fra seks til tre måneder, hvilket dengang var i </P>  \r\n\r\n<P>overensstemmelse med reglerne i Sverige og Norge. </P>  \r\n\r\n<P>Baggrunden for, at der i retsplejelovens § 172 udelukkende tales om </P>  \r\n\r\n<P>&#187;skrifter&#171;, er, at denne bestemmelse har sin oprindelse i </P>  \r\n\r\n<P>forbindelse med presseloven af 13. april 1938, der i § 6 begrænser </P>  \r\n\r\n<P>lovens virkning til et &#187;her i riget trykt periodisk skrift&#171;.  \r\n\r\n Denne </P>  \r\n\r\n<P>bestemmelse går igen tilbage til retsplejeloven af 11. april 1916, </P>  \r\n\r\n<P>der byggede på presseloven af 1851, og hvori der tales om &#187;et </P>  \r\n\r\n<P>trykt skrift&#171;. Man har ønsket at formulere retsplejeloven i </P>  \r\n\r\n<P>overensstemmelse med denne bestemmelse i presseloven af 1938. </P>  \r\n\r\n<P>Det er derfor indlysende, at der ikke har kunnet tages højde for de </P>  \r\n\r\n<P>elektroniske medier som f.eks. fjernsyn, video og radio, ligesom </P>  \r\n\r\n<P>det ikke var muligt i 1938 at forudse, hvilken betydelig rolle de </P>  \r\n\r\n<P>elektroniske medier ville komme til at spille 50 år senere. </P>  \r\n\r\n<P>Dette understreges yderligere af, at det forudgående </P>  \r\n\r\n<P>kommissionsarbejde oprindeligt var startet helt tilbage i 1905 i </P>  \r\n\r\n<P>den daværende straffelovskommission. I straffelovskommissionens </P>  \r\n\r\n<P>betænkning fra 1912 blev det foreslået, at den dagældende </P>  \r\n\r\n<P>presselov af 3. januar 1851 helt skulle ophæves, og at de </P>  \r\n\r\n<P>almindelige regler herom i straffeloven også uden videre skulle </P>  \r\n\r\n<P>anvendes på pressens område. Derfor indholdt et kapitel i </P>  \r\n\r\n<P>straffelovskommissionens udkast til ny straffelov, jf. </P>  \r\n\r\n<P>betænkningen af 1912, et særskilt udkast til regler for strafbare </P>  \r\n\r\n<P>handlinger ved offentligørelse af et skrift. Da professor Carl </P>  \r\n\r\n<P>Torp imidlertid på justitsministerens opfordring gennemgik </P>  \r\n\r\n<P>straffelovskommissionens udkast og i 1917 afgav sin betænkning, </P>  \r\n\r\n<P>var alle pressebestemmelserne udeladt, og dette bifaldt </P>  \r\n\r\n<P>kommissionen efterfølgende. Der var således heller ikke </P>  \r\n\r\n<P>bestemmelser om pressens stilling med i det første forslag til ny </P>  \r\n\r\n<P>straffelov, som fremsattes i Rigsdagen i 1924. </P>  \r\n\r\n<P>Justitsministeriet nedsatte derfor samme år et udvalg, der havde til </P>  \r\n\r\n<P>opgave at undersøge, om der burde foretages ændringer i </P>  \r\n\r\n<P>presseloven af 1851. Dette udvalg afgav allerede i 1926 en </P>  \r\n\r\n<P>betænkning, men først i februar 1938 fremsattes det forslag i </P>  \r\n\r\n<P>Rigsdagen, som resulterede i presseloven af 1938. </P>  \r\n\r\n<P>I mellemtiden var der sket væsentlige ændringer, ligesom </P>  \r\n\r\n<P>repræsentanter for pressen havde været inddraget i </P>  \r\n\r\n<P>lovforberedelserne. Men uanset denne fremgangsmåde havde man ikke </P>  \r\n\r\n<P>kunnet forudse udviklingen i de elektroniske medier og dermed </P>  \r\n\r\n<P>heller ikke, at den nugældende bestemmelse i retsplejelovens § </P>  \r\n\r\n<P>172, stk. 1, ville vise sig at være mangelfuld 50 år senere. </P>  \r\n\r\n<P>SENESTE DOMSTOLSPRAKSIS </P>  \r\n\r\n<P>I kendelse afsagt af Østre Landsrets 16. afdeling i kære nr. 116/ </P>  \r\n\r\n<P>1984 (Vejen til Pretoria-sagen) fastslås det, at &#187;bestemmelserne i  \r\n\r\n</P>  \r\n\r\n<P>retsplejelovens § 785, jf. § 172, findes at burde anvendes analogt </P>  \r\n\r\n<P>på journalister ved Danmarks Radio i et tilfælde som det </P>  \r\n\r\n<P>foreliggende&#171;, en holdning, som Vestre Landsrets kendelse af 18. </P>  \r\n\r\n<P>juli 1985 i sag nr. 1091/ 1985 mod en medarbejder ved Radio Århus, </P>  \r\n\r\n<P>Kurt Madsen, tilsluttede sig. </P>  \r\n\r\n<P>Imidlertid kærede anklagemyndigheden sidstnævnte afgørelse til </P>  \r\n\r\n<P>Højesteret, som i sin kendelse af 19. marts 1986 sag nr. 374/1985 </P>  \r\n\r\n<P>fastslog: </P>  \r\n\r\n<P>&#187;Bestemmelsen i retsplejelovens § 172, stk. 1, om fritagelse for </P>  \r\n\r\n<P>medarbejdere ved trykte periodiske skrifter for pligten til at </P>  \r\n\r\n<P>afgive vidneforklaring om forfatteren eller kilden til en </P>  \r\n\r\n<P>unavngiven artikel eller meddelelse i skriftet er efter lovens </P>  \r\n\r\n<P>forarbejder udformet i nær sammenhæng med straffebestemmelserne i </P>  \r\n\r\n<P>lov om pressens brug. Vidnefritagelsen modsvares således af </P>  \r\n\r\n<P>radaktørens strafansvar for unavngivne artikler. En tilsvarende </P>  \r\n\r\n<P>ansvarsordning er ikke gennemført ved lovgivningen om radio- og </P>  \r\n\r\n<P>fjernsynsvirksomhed. På denne baggrund findes der ikke at være et </P>  \r\n\r\n<P>grundlag for at anvende retsplejelovens § 172, stk. 1, analogt på </P>  \r\n\r\n<P>journalister ved radio og fjernsyn.&#171; </P>  \r\n\r\n<P>Ved Vestre Landsrets kendelse i Kurt Madsen-sagen af 14. august 1986 </P>  \r\n\r\n<P>sag nr. 1162/1986, som senere stadfæstet af Højesteret den 26. </P>  \r\n\r\n<P>november 1986 sag nr. 300/1986, er fastslået, at den pågældende </P>  \r\n\r\n<P>journalist kan tages i forvaring på trods af, at den forbrydelse, </P>  \r\n\r\n<P>der skulle opklares, drejede sig om 5 knuste butiksruder til en </P>  \r\n\r\n<P>samlet pris på ca. 80.000 kr. Det hedder således i Vestre </P>  \r\n\r\n<P>Landsrets præmisser: </P>  \r\n\r\n<P>&#187;Anvendelse af økonomiske tvangsmidler findes ikke at være egnet til  \r\n\r\n</P>  \r\n\r\n<P>at få vidnet til at opgive sin vægring ved at afgive forklaring. </P>  \r\n\r\n<P>Det findes derimod ikke at kunne udelukkes, at anvendelse af det i </P>  \r\n\r\n<P>retsplejelovens § 178, stk. 1, nr. 5, nævnte tvangsmiddel vil </P>  \r\n\r\n<P>kunne være egnet hertil. Når henvises til forbrydelsens karakter </P>  \r\n\r\n<P>og grovhed, findes en kortere tids anvendelse af det nævnte </P>  \r\n\r\n<P>tvangsmiddel, der til enhver tid vil kunne bringes til ophør af </P>  \r\n\r\n<P>retten, jf. retsplejelovens § 178, stk. 2, 2. pkt., ikke at stå i </P>  \r\n\r\n<P>misforhold til det, der herigennem søges opnået.&#171; </P>  \r\n\r\n<P>Forslagsstillerne ønsker med lovforslaget at ændre journalisters </P>  \r\n\r\n<P>kildebeskyttelse, således at en smadret butiksrude som i den </P>  \r\n\r\n<P>nævnte sag mod Kurt Madsen ikke kan betyde, at journalisten </P>  \r\n\r\n<P>pålægges vidnepligt, ligesom de mulige tvangsmidler ikke findes at </P>  \r\n\r\n<P>stå i noget som helst rimeligt mål med den begåede forbrydelse. </P>  \r\n\r\n<P>Ligeledes ønsker forslagsstillerne, at medarbejderne ved de </P>  \r\n\r\n<P>elektroniske medier sidestilles med den trykte presses. Eftersom </P>  \r\n\r\n<P>Vestre Landsret i sin kendelse af 18. juli 1985 lagde vægt på, at </P>  \r\n\r\n<P>der var tale om et professionelt produkt, skal forslagsstillerne </P>  \r\n\r\n<P>udtrykkeligt gøre opmærksom på, at man ønsker begrebet </P>  \r\n\r\n<P>&#187;journalister&#171; i § 172, stk. 1 og 2, fortolket bredt, således at  \r\n\r\n</P>  \r\n\r\n<P>begrebet også omfatter de ikke-professionelle medarbejdere, der </P>  \r\n\r\n<P>udfører journalistisk betonet arbejde ved tidsskrifter, periodika, </P>  \r\n\r\n<P>videoproduktioner, radio og tv m.v., omfattet af fritagelsen for </P>  \r\n\r\n<P>vidnepligt, jf. § 172, stk. 1 og 2. </P>  \r\n\r\n<P>Forslagsstillerne finder det endvidere uholdbart, at mindre sager, </P>  \r\n\r\n<P>som højst ville indbringe lovovertræderen mindre frihedsstraf, kan </P>  \r\n\r\n<P>medføre, at den pågældende medarbejders fritagelse for at vidne </P>  \r\n\r\n<P>eller på anden måde røbe sin kilde eller dennes identitet </P>  \r\n\r\n<P>tilsidesættes. Derfor er anvendt den formulering, der findes i </P>  \r\n\r\n<P>retsplejelovens § 170, stk. 2, der omhandler lægers, advokaters og </P>  \r\n\r\n<P>præsters ret til at nægte at afgive vidneforklaring, idet den kun </P>  \r\n\r\n<P>undtagelsesvis, og hvor afgørende offentlige eller private </P>  \r\n\r\n<P>interesser er involveret, kan afkræves disse. </P>  \r\n\r\n<P>Det er efter forslagsstillernes opfattelse en vigtig del af </P>  \r\n\r\n<P>journalisters arbejde at beskrive den grå zone mellem korrekt og </P>  \r\n\r\n<P>lovstridig adfærd. Her ønsker vi ubetinget at give journalisterne </P>  \r\n\r\n<P>kildebeskyttelse. Hvor der er tale om grov kriminalitet, må </P>  \r\n\r\n<P>samfundets hensyn komme i første række, hvorfor de ændrede </P>  \r\n\r\n<P>bestemmelser ikke ændrer journalisters vidnepligt i sådanne </P>  \r\n\r\n<P>tilfælde. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>Til § 1, nr. 1 </P>  \r\n\r\n<P>Her sidestilles elektroniske medier m.v. med trykte. </P>  \r\n\r\n<P>Til § 1, nr. 2 </P>  \r\n\r\n<P>Betingelserne for at afkræve vidneforklaring er udtryk for en </P>  \r\n\r\n<P>tilnærmelse til reglen i § 170, stk. 2, som omhandler præster, </P>  \r\n\r\n<P>læger og advokater. Formålet er at sikre journalister en væsentlig </P>  \r\n\r\n<P>større kildebeskyttelse end hidtil gældende for de trykte medier. </P>  \r\n\r\n<P>I et bilag er optrykt retsplejelovens §§ 170 og 172. </P>  \r\n\r\n<P>Bilag </P>  \r\n\r\n<P>Retsplejelovens §§ 170 og 172 </P>  \r\n\r\n<P>§ 170. Mod dens ønske, som har krav på hemmeligholdelse, må </P>  \r\n\r\n<P>vidneforklaring ikke afkræves præster i folkekirken eller </P>  \r\n\r\n<P>anerkendte trossamfund, læger, forsvarere og advokater om det, som </P>  \r\n\r\n<P>er kommet til deres kundskab ved udøvelsen af deres virksomhed. </P>  \r\n\r\n<P>Stk. 2. Retten kan pålægge læger og advokater, bortset fra forsvarere </P>  \r\n\r\n<P>i straffesager, at afgive vidneforklaring, når forklaringen anses </P>  \r\n\r\n<P>for at være af afgørende betydning for sagens udfald, og sagens </P>  \r\n\r\n<P>beskaffenhed og dens betydning for vedkommende part eller </P>  \r\n\r\n<P>samfundet findes at berettige til, at forklaring afkræves. Sådant </P>  \r\n\r\n<P>pålæg kan i borgerlige sager ikke udstrækkes til, hvad en advokat </P>  \r\n\r\n<P>har erfaret i en retssag, som har været betroet ham til udførelse, </P>  \r\n\r\n<P>eller hvori hans råd har været søgt. </P>  \r\n\r\n<P>Stk. 3. Retten kan bestemme, at forklaring ikke skal afgives om </P>  \r\n\r\n<P>forhold, med hensyn til hvilke vidnet i medfør af lovgivningen har </P>  \r\n\r\n<P>tavshedspligt, og hvis hemmeligholdelse har væsentlig betydning. </P>  \r\n\r\n<P>Stk. 4. Reglerne i stk. 1-3 gælder også for de pågældende personers </P>  \r\n\r\n<P>medhjælpere. </P>  \r\n\r\n<P>§ 172. Redaktører, redaktionssekretærer og journalister ved et her i </P>  \r\n\r\n<P>riget trykt periodisk skrift har ikke pligt til at afgive </P>  \r\n\r\n<P>vidneforklaring om, hvem der er forfatter eller kilde til en i </P>  \r\n\r\n<P>skriftet optaget unavngiven artikel eller meddelelse. Det samme </P>  \r\n\r\n<P>gælder andre, der i kraft af deres tilknytning til vedkommende </P>  \r\n\r\n<P>skrift, trykkeri, nyhedsbureau eller forlag har fået kendskab til </P>  \r\n\r\n<P>forfatterens eller kildens identitet. </P>  \r\n\r\n<P>Stk. 2. Angår sagen en forbrydelse, der kan medføre højere straf end </P>  \r\n\r\n<P>hæfte, eller angår den brud på tavshedspligt, som påhviler nogen i </P>  \r\n\r\n<P>offentlig tjeneste eller hverv, og vidneførslen findes nødvendig </P>  \r\n\r\n<P>af hensyn til sagens opklaring, kan retten dog pålægge de i stk. 1 </P>  \r\n\r\n<P>nævnte personer vidnepligt, såfremt hensynet til vægtige </P>  \r\n\r\n<P>offentlige eller private interesser afgørende taler derfor. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00182"
        },
        {
            "displayName": "Entydig dokumentidentifikation",
            "displayValue": "CL005528"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "182"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}