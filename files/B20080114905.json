{
    "id": 122411,
    "title": "Bekendtgørelse om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering",
    "documentTypeId": "60",
    "isSagsforlobPeriodValid": true,
    "shortName": "BEK nr 1149 af 01/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering</p>\r\n      <p class=\"Indledning2\">I medfør af § 8 b, stk. 1, i lov om Kongeriget Danmarks Fiskeribank, jf. lovbekendtgørelse nr. 92 af 8. februar 2001, med de ændringer, der følger af lov nr. 1393 af 21. december 2005, samt i medfør af tekstanmærkning nr. 102 til § 7 på finansloven for finansåret 2008 og § 9, stk. 2, i lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001 med senere ændringer, fastsættes:</p>\r\n      <p class=\"ParagrafGruppeOverskrift\">Låneomfang og administration</p>\r\n      <p class=\"Paragraf\"><span class=\"ParagrafNr\">§ 1.</span> Kongeriget Danmarks Fiskeribank nedlægges den 31. december 2008. Bankens aktiver og passiver overgår efter nedlæggelsen til staten. Økonomistyrelsen varetager administrationen af bankens udlån og træffer alle afgørelser vedrørende disse lån.</p>\r\n      <p class=\"Stk2\"><span class=\"StkNr\">Stk. 2.</span> Denne bekendtgørelse omfatter Fiskeribankens udlån på nedlæggelsestidspunktet. Der er ikke efterfølgende adgang til at yde nye lån.</p>\r\n      <p class=\"ParagrafGruppeOverskrift\">Lånerkreds m.v.</p>\r\n      <p class=\"Paragraf\"><span class=\"ParagrafNr\">§ 2.</span> Låntagere kan være såvel myndige enkeltpersoner som selskaber.</p>\r\n      <p class=\"Stk2\"><span class=\"StkNr\">Stk. 2.</span> Lån i fiskerfartøjer forudsætter, at låntager er erhvervsfisker eller et selskab m.v., der er registreret som berettiget til at drive erhvervsmæssigt fiskeri.</p>\r\n      <p class=\"Stk2\"><span class=\"StkNr\">Stk. 3.</span> Ansøgninger skal indgives efter Økonomistyrelsens retningslinjer, som er tilgængelige på www.oes.dk.</p>\r\n      <p class=\"ParagrafGruppeOverskrift\">Sikkerhedsstillelse for udlån</p>\r\n      <p class=\"Paragraf\"><span class=\"ParagrafNr\">§ 3.</span> Lån skal være sikret ved pant i fiskerfartøjer, herunder i størst mulig udstrækning fartøjets rettigheder (kapacitet, kvoter), ved fast ejendom eller løsøre, ved kaution eller ved anden sikkerhed. Lånet skal som hovedregel være sikret ved første prioritets panteret. Økonomistyrelsen kan kræve supplerende sikkerhed, herunder fuld eller delvis garanti fra et pengeinstitut.</p>\r\n      <p class=\"Stk2\"><span class=\"StkNr\">Stk. 2.</span> Ændring af låns prioritetsstilling kan alene ske til fordel for andre lån, der er omfattet af denne bekendtgørelse.</p>\r\n      <p class=\"Stk2\"><span class=\"StkNr\">Stk. 3.</span> Hvis lånet ved Fiskeribankens nedlæggelse respekterede foranstående lån, der ikke er omfattet af denne bekendtgørelse, kan Økonomistyrelsen i særlige tilfælde tillade konvertering af disse lån, jf. retningslinjer på www.oes.dk.</p>\r\n      <p class=\"Stk2\"><span class=\"StkNr\">Stk. 4.</span> Økonomistyrelsen kan tillade, at et pantsat fiskerfartøjs rettigheder helt eller delvist erstattes af andre rettigheder med samme værdi.</p>\r\n      <p class=\"Stk2\"><span class=\"StkNr\">Stk. 5.</span> Økonomistyrelsen kan tillade relaksation af dele af pantet. Efter frasalget skal lånene fortsat have sikkerhed indenfor de oprindelige lånegrænser. I særlige tilfælde kan det dog kræves, at salgsprovenuet helt eller delvist anvendes til nedbringelse af lånene.</p>\r\n      <p class=\"Stk2\"><span class=\"StkNr\">Stk. 6.</span> Vurdering af pantets tilstand og værdi kan foretages med sagkyndig bistand. Eventuelle udgifter ved vurdering af pantet betales normalt af ansøgeren.</p>\r\n      <p class=\"Stk2\"><span class=\"StkNr\">Stk. 7.</span> Pantet skal være forsikret og pantesikkerheden omfatte forsikringssummen. Det skal fremgå af forsikringsbestemmelserne, at Økonomistyrelsen har pant i forsikringssummen, selv om den forsikredes ret hertil er gået tabt som følge af egen skyld.</p>\r\n      <p class=\"Tekst2\">\r\n        <div>Pantsatte fiskerfartøjer med motor og øvrigt tilbehør skal være forsikret i et forsikringsselskab, der er godkendt af Økonomistyrelsen.</div>\r\n      </p>\r\n      <p class=\"Stk2\"><span class=\"StkNr\">Stk. 8.</span> Hvis der er ydet lån til et fiskerfartøj, skal det være optaget i Fiskeridirektoratets fortegnelse over fiskerfartøjer i hele lånets løbetid.</p>\r\n      <p class=\"ParagrafGruppeOverskrift\">Lånevilkår</p>\r\n      <p class=\"Paragraf\"><span class=\"ParagrafNr\">§ 4.</span> Lån er ydet efter retningslinjer fastsat i den vedtægt for Kongeriget Danmarks Fiskeribank, der var gældende på bevillingstidspunktet. Lånevilkårene, der var gældende den 31. december 2008, er uændret gældende, med mindre andet følger af denne bekendtgørelse.</p>\r\n      <p class=\"Stk2\"><span class=\"StkNr\">Stk. 2</span> Økonomistyrelsen fastsætter efter § 8 a i lov om Kongeriget Danmarks Fiskeribank de rentesatser, der er gældende for lån med variabel rente. Rentesatserne offentliggøres på www.oes.dk.</p>\r\n      <p class=\"Stk2\"><span class=\"StkNr\">Stk. 3.</span> Administrations- og risikobidrag og egenkapitalkrav kan efter ansøgning justeres, således at de svarer til, hvad der aktuelt ville blive krævet ved ansøgning om gældsovertagelse og overførsel af lån, jf. § 6.</p>\r\n      <p class=\"Paragraf\"><span class=\"ParagrafNr\">§ 5.</span> Økonomistyrelsens administrerende direktør bemyndiges til efter aftale med ministeren for fødevarer, landbrug og fiskeri at fastsætte størrelsen af følgende bidrag og gebyrer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Administrations- og risikobidrag for lån, der er overtaget af staten i forbindelse med Fiskeribankens nedlæggelse.</p>\r\n          <p class=\"Liste1\"><span class=\"Liste1Nr\">2)</span> Gebyr i forbindelse med vurdering af pantets værdi.</p>\r\n          <p class=\"Liste1\"><span class=\"Liste1Nr\">3)</span> Gebyr i forbindelse med konvertering af lån, ændring af lånevilkår, gældsovertagelse og overførsel af lån.</p>\r\n          <p class=\"Liste1\"><span class=\"Liste1Nr\">4)</span> Gebyr i forbindelse med indfrielsesopgørelser og ekspedition af indfrielse.</p>\r\n          <p class=\"Liste1\"><span class=\"Liste1Nr\">5)</span> Gebyr i forbindelse med vurdering af pantets værdi, gældsovertagelse, overførsel af lån og ekspedition af indfrielse ved hjælp af indlåsningsordningen, der ikke gennemføres.</p>\r\n        </div>\r\n      </p>\r\n      <p class=\"ParagrafGruppeOverskrift\">Gældsovertagelse og overførsel af lån m.v.</p>\r\n      <p class=\"Paragraf\"><span class=\"ParagrafNr\">§ 6.</span> De ydede lån forfalder til indfrielse ved helt eller delvist ejerskifte. Økonomistyrelsen kan efter ansøgning bevilge gældsovertagelse på uændrede vilkår, hvis den nye ejer opfylder denne bekendtgørelses almindelige betingelser for lån, og lånet fortsat har sikkerhed inden for de oprindelige lånegrænser.</p>\r\n      <p class=\"Stk2\"><span class=\"StkNr\">Stk. 2.</span> Økonomistyrelsen kan efter ansøgning tillade, at lån kan overføres til andet fartøj eller anden akvakulturvirksomhed, som låntager erhverver. Det er en forudsætning, at lånet fortsat har sikkerhed inden for de oprindelige lånegrænser.</p>\r\n      <p class=\"Stk2\"><span class=\"StkNr\">Stk. 3.</span> Det er normalt en betingelse for gældsovertagelse eller overførsel af lån, at ansøger har en nærmere fastsat egenkapital. Dette krav kan dog frafaldes, hvis den samlede belåning ligger under en nærmere fastsat grænse, jf. retningslinjer på www.oes.dk.</p>\r\n      <p class=\"Stk2\"><span class=\"StkNr\">Stk. 4.</span> Der kan ske konvertering af udbetalte lån i Fiskeribanken, dvs. ombytning til et lån med aktuelle rentevilkår, men med samme kursværdi og samme restløbetid som for det oprindelige lån.</p>\r\n      <p class=\"ParagrafGruppeOverskrift\">Indfrielse af lån og bagvedliggende obligationer</p>\r\n      <p class=\"Paragraf\"><span class=\"ParagrafNr\">§ 7.</span> Låntagerne har ret til at foretage ekstraordinær tilbagebetaling af hele eller en del af lånet efter nærmere aftale med Økonomistyrelsen, jf. retningslinjer på www.oes.dk.</p>\r\n      <p class=\"Stk2\"><span class=\"StkNr\">Stk. 2.</span> For lån baseret på inkonverterbare obligationer kan tilbagebetaling ske ved kontant indfrielse. Økonomistyrelsen fastsætter reglerne om kontant indfrielse i overensstemmelse med retningslinjerne i lov nr. 354 af 6. juni 1995 om imødegåelse af indlåsningseffekter på inkonverterbare realkreditlån m.v.</p>\r\n      <p class=\"Paragraf\"><span class=\"ParagrafNr\">§ 8.</span> Fiskeribankens udlån er finansieret ved udstedelse af obligationer. Amortisation af disse finder sted ved udtrækning til pari eller ved opkøb.</p>\r\n      <p class=\"Stk2\"><span class=\"StkNr\">Stk. 2.</span> Obligationerne kan ikke opsiges til indfrielse fra kreditors side.</p>\r\n      <p class=\"ParagrafGruppeOverskrift\">Nødlidende engagementer</p>\r\n      <p class=\"Paragraf\"><span class=\"ParagrafNr\">§ 9.</span> Hvis det er nødvendigt for at undgå tab, kan Økonomistyrelsen i konkrete tilfælde tillade ændring af de hidtidige lånevilkår, som ikke følger denne bekendtgørelses almindelige bestemmelser.</p>\r\n      <p class=\"Stk2\"><span class=\"StkNr\">Stk. 2.</span> Økonomistyrelsen kan bevilge henstand med forfaldne terminsydelser efter nærmere fastsatte retningslinjer.</p>\r\n      <p class=\"Stk2\"><span class=\"StkNr\">Stk. 3.</span> Økonomistyrelsen kan på låntagers vegne afholde udgifter til sikring af pantets værdi samt til inddrivelser af forfaldne restancer og andre tilgodehavender.</p>\r\n      <p class=\"Stk2\"><span class=\"StkNr\">Stk. 4.</span> Økonomistyrelsen kan overtage og videresælge aktiver, der er stillet som pant for lån. Dette skal ske med henblik på at varetage statens kreditorinteresser.</p>\r\n      <p class=\"ParagrafGruppeOverskrift\">Diverse udlånsbestemmelser</p>\r\n      <p class=\"Paragraf\"><span class=\"ParagrafNr\">§ 10.</span> Tilsynet med de enkelte panter føres efter Økonomistyrelsens skøn. Økonomistyrelsen er til enhver tid berettiget til at lade pantets tilstand undersøge, og debitor er forpligtet til at give alle relevante oplysninger, som Økonomistyrelsen forlanger i forbindelse hermed.</p>\r\n      <p class=\"Stk2\"><span class=\"StkNr\">Stk. 2.</span> Låntager skal til enhver tid meddele sådanne regnskabsmæssige oplysninger, som Økonomistyrelsen måtte kræve.</p>\r\n      <p class=\"Paragraf\"><span class=\"ParagrafNr\">§ 11.</span> Lån forfalder - udover ved ejerskifte, jf. dog § 6 om gældsovertagelse - når pantet efter Økonomistyrelsens skøn ikke længere anvendes efter sit formål eller ikke vedligeholdes forsvarligt, ligesom i øvrigt i tilfælde af væsentlig misligholdelse i henhold til pantebrevets bestemmelser.</p>\r\n      <p class=\"Paragraf\"><span class=\"ParagrafNr\">§ 12.</span> Ved modregning i krav mod staten betragtes lån ydet før 1. januar 2006 som fordringer erhvervet d. 1. januar 2006, hvor modregningsadgangen blev etableret.</p>\r\n      <p class=\"ParagrafGruppeOverskrift\">Klageadgang</p>\r\n      <p class=\"Paragraf\"><span class=\"ParagrafNr\">§ 13.</span> Økonomistyrelsens afgørelser efter denne bekendtgørelse kan indbringes for ministereriet for fødevarer, landbrug og fiskeri. Klager skal indgives til Økonomistyrelsen senest 4 uger efter, at klageren har fået meddelelse om afgørelsen.</p>\r\n      <p class=\"Stk2\"><span class=\"StkNr\">Stk. 2.</span> Hvis Økonomistyrelsen efter en ny vurdering kan give klageren medhold, træffer Økonomistyrelsen afgørelse i klagesagen.</p>\r\n      <p class=\"Stk2\"><span class=\"StkNr\">Stk. 3.</span> Hvis Økonomistyrelsen efter en ny vurdering kan give klageren delvist medhold, skal Økonomistyrelsen samtidig oplyse klageren om, at klagen kan fastholdes, hvis Økonomistyrelsen får besked herom inden 4 uger efter, at klageren har fået meddelelse om Økonomistyrelsens afgørelse i klagesagen.</p>\r\n      <p class=\"Stk2\"><span class=\"StkNr\">Stk. 4.</span> Hvis den oprindelige afgørelse ikke ændres, eller hvis klagen fastholdes trods delvist medhold, sender Økonomistyrelsen klagen til ministeren for fødevarer, landbrug og fiskeri, som træffer den endelige administrative afgørelse i klagesagen.</p>\r\n      <p class=\"ParagrafGruppeOverskrift\">Bekendtgørelse om støtte til yngre fiskeres førstegangsetablering</p>\r\n      <p class=\"Paragraf\"><span class=\"ParagrafNr\">§ 14.</span> Økonomistyrelsen bemyndiges efter Fiskeribankens nedlæggelse til at træffe alle afgørelser i henhold til bekendtgørelse nr. 300 af 2. maj 2001 om støtte til yngre fiskeres førstegangsetablering.</p>\r\n      <p class=\"Stk2\"><span class=\"StkNr\">Stk. 2.</span> § 19 i bekendtgørelse nr. 300 af 2. maj 2001 om støtte til yngre fiskeres førstegangsetablering ophæves.</p>\r\n      <p class=\"Stk2\"><span class=\"StkNr\">Stk. 3.</span> Økonomistyrelsens afgørelser i henhold til bekendtgørelse nr. 300 af 2. maj 2001 om støtte til yngre fiskeres førstegangsetablering kan påklages til ministeren for fødevarer, landbrug og fiskeri efter reglerne i § 13.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Den af Ministeriet for Fødevarer, Landbrug og Fiskeri for Kongeriget Danmarks Fiskeribank udfærdigede vedtægt af 17. oktober 2006 ophæves d. 31. december 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Fødevarer, Landbrug og Fiskeri, den 1. december 2008</I></P><P CLASS=SIGN1 ALIGN=\"CENTER\">Eva Kjer Hansen</P><P CLASS=SIGN2 ALIGN=\"RIGHT\">/ Mogens Kjørup</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/12/2008"
        },
        {
            "displayName": "Accession",
            "displayValue": "B20080114905"
        },
        {
            "displayName": "Entydig dokumentidentifikation",
            "displayValue": "AH003125"
        },
        {
            "displayName": "Dato for førstegangsindlæggelse",
            "displayValue": "05/12/2008"
        },
        {
            "displayName": "Dato for indlæggelse",
            "displayValue": "05/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1149"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., j.nr. 14226"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}