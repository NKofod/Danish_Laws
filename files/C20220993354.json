{
    "id": 232733,
    "title": "Orientering om justering af testindsatsen på social- og ældreområdet (Til samtlige kommuner og regioner, andre relevante myndigheder, relevante organisationer og til samtlige plejehjem og sociale tilbud)",
    "documentTypeId": "200",
    "isSagsforlobPeriodValid": true,
    "shortName": "SKR nr 9933 af 06/09/2022",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om justering af testindsatsen på social- og ældreområdet</p>\r\n<p class=\"UnderTitel2\">(Til samtlige kommuner og regioner, andre relevante myndigheder, relevante organisationer og til samtlige plejehjem og sociale tilbud)</p>\r\n<p>Sundhedsministeriet og Social- og Ældreministeriet har den 1. juli 2022 indgået en aftale med KL og Danske Regioner om <span class=\"Italic\">testindsats på plejehjem, i hjemmeplejen og på sociale tilbud med sårbare mennesker i resten af 2022</span>. Det fremgår af aftalen, at anbefalingerne om anvendelse af antigenselvtest skal genbesøges i august.</p>\r\n<p>På baggrund af en fornyet sundhedsfaglig vurdering fra Statens Serum Institut er aftalen om testindsatsen på social- og ældreområdet blevet justeret i relation til anvendelse af antigenselvtest.</p>\r\n<p>Statens Serum Institut (SSI) har oplyst, at de forventer, at der vil ses stigende smitte i den kommende periode, da både sæsoneffekt og immunitet efter både vaccination og infektion vil aftage. Sammenholdt med den formodede sårbarhed blandt ældre for Omikron-varianten, som for nuværende i høj grad driver epidemien i Danmark, anbefaler SSI en genoptagelse af PCR-test hver 14. dag for personalet på plejehjem og i hjemmeplejen. Opfordring til anbefaling om PCR-test blandt personalet vil bidrage til at beskytte de ældre. PCR-test blandt personalet vil styrke overvågning af smitten i en befolkningsgruppe, der har kontakt med de mest sårbare, men også bidrage til overvågning i samfundet generelt, herunder af nye virusvarianter. Derudover støtter SSI op om en videreførelse af opfordringen til antigentest 2 gange ugentligt af personale i ældreplejen og på sociale tilbud med særligt sårbare og opfordringen om, at pårørende bliver testet inden besøg hos +85-årige borgere i ældreplejen. Dette er ud fra et forsigtighedsprincip for at skærme de særligt sårbare i perioden, indtil der kan forventes effekt af den kommende udrulning af revaccination. PCR-tests har deres styrke i den høje følsomhed (99%) og efterfølgende mulighed for sekventering af prøven. Imidlertid skal prøverne tages af en sundhedsprofessionel eller under supervision og forsendes til et centralt laboratorium til analyse, og der er derfor forsinkelse på prøveresultatet. Ved prøvetagning hver 14. dag mindskes den smitteforebyggende effekt i forhold til et hyppigere testningsregime, men de bidrager til gengæld til den nationale overvågning. Til sammenligning er antigentests mindre følsomme (ned til 50%), men har en fordel ved at give et hurtigt og let fortolkeligt resultat/svar, som kan medvirke til at bryde smittekæder genereret af både personale og pårørende. Den lavere sensitivitet kompenseres ved en hyppigere testfrekvens. PCR-tests og antigentests komplementerer derved hinanden og giver, i kombination, mulighed for både overvågning af smitten og beskyttelse af sårbare befolkningsgrupper.</p>\r\n<p class=\"BilagtekstListe\">Pr. 6. september 2022 omfatter testindsatsen følgende ordninger:</p>\r\n<p class=\"Liste1\">\r\n   <span class=\"Liste1Nr\">–</span> Fast personale i ældreplejen (på plejehjem og i hjemmeplejen) opfordres til tage en 1 PCR-test for covid-19 hver 14. dag.</p>\r\n<p class=\"Liste1\">\r\n   <span class=\"Liste1Nr\">–</span> Fast personale i ældreplejen (på plejehjem og i hjemmeplejen) opfordres sideløbende med PCR-test til at tage 2 ugentlige antigenselvtest for covid-19. Da der kan opstå falske positive test, opfordres medarbejderen ved et positivt prøvesvar til at tage endnu en antigenselvtest. Hvis 2. test giver et negativt prøvesvar, opfordres medarbejderen til at tage en 3. test.</p>\r\n<p class=\"Liste1\">\r\n   <span class=\"Liste1Nr\">–</span> Løst tilknyttet personale i ældreplejen (på plejehjem og i hjemmeplejen) har udover muligheden for at tage en PCR-test for covid-19 hver 14. dag mulighed for at tage en antigenselvtest for covid-19 ved påbegyndelse af en vagt. Da der kan opstå falske positive antigenselvtest, opfordres medarbejderen ved et positivt prøvesvar til at tage endnu en antigenselvtest. Hvis 2. test giver et negativt prøvesvar, opfordres medarbejderen til at tage en 3. test.</p>\r\n<p class=\"Liste1\">\r\n   <span class=\"Liste1Nr\">–</span> Pårørende til +85-årige på plejehjem, eller som modtager hjemmepleje, opfordres til at tage en antigenselvtest for covid-19 inden besøg hos den +85-årige og kan, hvis de ikke er blevet testet inden besøget, få udleveret en antigenselvtest hos kommunen.</p>\r\n<p class=\"Liste1\">\r\n   <span class=\"Liste1Nr\">–</span> Personale på sociale tilbud med sårbare mennesker opfordres til at tage 2 ugentlige antigenselvtest for covid-19. Da der kan opstå falske positive test, opfordres medarbejderen ved et positivt prøvesvar til at tage endnu en antigenselvtest. Hvis 2. test giver et negativt prøvesvar, opfordres medarbejderen til at tage en 3. test.</p>\r\n<p>Der er ikke ændret på aftalen om testindsatsen på social- og ældreområdet i relation til lokal tilrettelæggelse i kommuner og regioner og ift. private aktører. Kommunerne og regionerne vil dermed fortsat selv kunne aftale, hvordan test-indsatsen konkret skal tilrettelægges ift. bl.a. levering og distribution. Private aktører vil fortsat hos kommunen kunne få udleveret gratis antigenselvtest til brug for test af personale på private plejehjem, i hjemmeplejen og på sociale tilbud med sårbare mennesker og til udlevering til pårørende til +85-årige.</p>\r\n<p>Aftalen om testindsats på social- og ældreområdet gælder i resten af 2022 og genbesøges i november 2022, hvor der vil blive taget stilling til det aktuelle testbehov samt en eventuel forlængelse af aftalen.</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 6. september 2022</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/2022"
        },
        {
            "displayName": "Accession",
            "displayValue": "C20220993354"
        },
        {
            "displayName": "Entydig dokumentidentifikation",
            "displayValue": "DH000869"
        },
        {
            "displayName": "Dato for førstegangsindlæggelse",
            "displayValue": "07/09/2022"
        },
        {
            "displayName": "Dato for indlæggelse",
            "displayValue": "07/09/2022"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9933"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "06/09/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2022-712"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}