{
    "id": 108257,
    "title": "1996 BTL 7   BETÆNKNING OVER FORSLAG TIL LOV OM ÆNDRING AF LIGNINGSLOVEN (AFTRAPNING AF   LEJEVÆRDIEN OVER 5 ÅR)    NR L 7 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 7 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven (Aftrapning af  \r\n\r\n lejeværdien over 5 år) <BR>  \r\n\r\n Nr L 7 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19961120 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Et flertal inden for flertallet (Socialdemokratiets, Det Radikale Venstres  \r\n\r\n og Centrum-Demokraternes medlemmer af udvalget) bemærker, at  \r\n\r\n regeringspartierne ikke kan støtte lovforslaget. Lovforslaget begrundes i  \r\n\r\n stigende ejendomsvurderinger. Selv efter stigningerne ved 20. almindelige  \r\n\r\n vurdering er provenuet af overskud af egen bolig under niveauet før  \r\n\r\n skattereformen. Dette skyldes, at regeringen allerede har nedsat  \r\n\r\n lejeværdiprocenterne, ligesom standardfradraget sidste år blev forøget. </P>  \r\n\r\n<P>Aftrapning af lejeværdien over den omhandlede årrække vil give et  \r\n\r\n provenutab i milliardklassen. Et sådant forslag er økonomisk irrationelt. I  \r\n\r\n en tid, hvor der sigtes mod ligevægt på de offentlige budgetter, er der  \r\n\r\n ganske enkelt ikke plads til de store lettelser, der med lovforslaget er lagt  \r\n\r\n op til. </P>  \r\n\r\n<P>Det er regeringspartiernes opfattelse, at eventuelle skattelettelser på  \r\n\r\n nuværende tidspunkt kan bruges bedre end på sænkning af lejeværdien. </P>  \r\n\r\n<P>Ud over de realøkonomiske betragtninger er der endvidere hensynet til at  \r\n\r\n sikre det danske skattesystems bæredygtighed i en integreret verdensøkonomi,  \r\n\r\n hvor stort set alt andet end fast ejendom har meget let ved at glide over  \r\n\r\n landegrænserne. I bestræbelserne på at sænke beskatningen af  \r\n\r\n arbejdsindkomsterne er og bliver beskatningen af fast ejendom en  \r\n\r\n indkomstkilde, der ikke kan ses bort fra. </P>  \r\n\r\n<P>Et mindretal inden for flertallet (Enhedslistens medlem af udvalget)  \r\n\r\n bemærker, at Enhedslisten under 1. behandling af lovforslaget afviste  \r\n\r\n afviklingen af lejeværdien og et dermed følgende provenutab på henved 6 mia.  \r\n\r\n kr. om året. De senere år har allerede medført et fald i provenuet ved  \r\n\r\n beskatning af overskud af ejerbolig bl.a. i kraft af lempelser i  \r\n\r\n lejeværdibeskatningen og forhøjelse af standardfradraget. </P>  \r\n\r\n<P>Enhedslisten er imidlertid indstillet på at medvirke til en løsning, hvis  \r\n\r\n f.eks. boligejere med lav indkomst kommer i en urimelig økonomisk situation  \r\n\r\n på grund af lejeværdistigninger og ligningslovens begrænsninger i stigninger  \r\n\r\n fra år til år ikke viser sig tilstrækkelige. </P>  \r\n\r\n<P>Enhedslisten foreslår derfor, at det overvejes at etablere en låneordning  \r\n\r\n vedrørende lejeværdistigninger. Formålet med en sådan ordning skal være at  \r\n\r\n give mulighed for, at lejeværdistigninger indkapsles og dermed ikke bevirker  \r\n\r\n en urimelig belastning af de pågældende boligejeres økonomi. Der henvises i  \r\n\r\n øvrigt til, at der allerede findes en i princippet tilsvarende låneordning i  \r\n\r\n lov om lån til betaling af ejendomsskatter, som for visse personer giver  \r\n\r\n mulighed for lån fra kommunen til bl.a. udgifter til ejendomsskatter. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>ÆndringsforslagAf et <I>mindretal</I> (FP) tiltrådt af et <I>mindretal</I>  \r\n\r\n (V og KF): </P>  \r\n\r\n<P>Til titlen <B>1)</B> Undertitlen affattes således: </P>  \r\n\r\n<P>&#187;(Aftrapning af lejeværdien over 2 år)&#187;. </P>  \r\n\r\n<P>Til § 1 <B>2)</B> I den under <I>nr. 1</I> foreslåede affattelse af <I>§  \r\n\r\n 15 E, stk. 1,</I> udgår 2.-6. pkt., og i stedet indsættes som nyt punktum:  \r\n\r\n</P>  \r\n\r\n<P>&#187;For indkomståret 1997 er procenterne henholdsvis 1,0 og 3,0, og for  \r\n\r\n indkomståret 1998 og følgende indkomstår er procenterne 0.&#171; </P>  \r\n\r\n<P> <B>3)</B> I den under <I>nr. 1</I> foreslåede affattelse af <I>§ 15 E,  \r\n\r\n stk. 1,</I> udgår <I>8.-12. pkt.,</I> og i stedet indsættes som nye  \r\n\r\n punktummer: </P>  \r\n\r\n<P>&#187;For indkomståret 1997 forhøjes procentsatsen til 1,25 pct. For  \r\n\r\n indkomståret 1998 og følgende indkomstår er procentsatsen 0.&#171; </P>  \r\n\r\n<P> <B>4)</B> I den under <I>nr. 2</I> foreslåede ændring af § 15 E, stk. 2,  \r\n\r\n udgår <I>2.-6. pkt.,</I> og i stedet indsættes som nye punktummer: </P>  \r\n\r\n<P>&#187;For indkomståret 1997 nedsættes procentsatsen til 0,5 pct. For  \r\n\r\n indkomståret 1998 og følgende indkomstår er procentsatsen 0.&#171; </P>  \r\n\r\n<P>Til § 2 <B>5)</B> Paragraffen affattes således: </P>  \r\n\r\n<P> <B>&#187;§ 2</B>  <I>Stk. 1.</I> Loven træder i kraft den 1. januar 1997.  \r\n\r\n</P>  \r\n\r\n<P> <I>Stk. 2.</I> Loven har virkning fra og med indkomståret 1997.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1-5 Efter lovforslaget aftrappes lejeværdien over 5 år fra 1996  \r\n\r\n til år 2000. Ved ændringsforslagene foreslås det, at lejeværdien i stedet  \r\n\r\n afvikles over 2 år fra 1997 til 1998. </P>  \r\n\r\n<P>Jacob Buksti (S) nfmd. <I>Steen Jønsson (S) Susanne Fast Jensen (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/11/1996"
        },
        {
            "displayName": "Accession",
            "displayValue": "199614K00007"
        },
        {
            "displayName": "Entydig dokumentidentifikation",
            "displayValue": "CL007302"
        },
        {
            "displayName": "Dato for førstegangsindlæggelse",
            "displayValue": "26/11/1996"
        },
        {
            "displayName": "Dato for indlæggelse",
            "displayValue": "26/11/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}