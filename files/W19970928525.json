{
    "id": 155184,
    "title": "Ankestyrelsens principafgørelse O-71-97 om pensionist - samværsudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 9285 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-71-97 om pensionist - samværsudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, der modtog folkepension, var omfattet af bistandslovens § 46 b ( nu aktivlovens § 83, stk. 1 ). Der blev ved afgørelsen lagt vægt på, at bestemmelsens formål var at øge muligheden for samvær mellem forældre og børn.</p>\r\n   <p class=\"TekstGenerel\">Der kunne ikke gives afslag på hjælp til afholdelse af samværsudgifter alene med henvisning til, at ansøgers ældste søn var over 18 år.</p>\r\n   <p class=\"TekstGenerel\">Sagen blev derfor hjemvist til kommunen til ny afgørelse af, hvorvidt ansøger ud fra oplysningerne om sine indtægter sammenholdt med de godkendte faste udgifter var berettiget til hjælp til afholdelse af udgifter i forbindelse med samvær med den yngste søn.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 46b, stk. 1</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 83, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var enlig, modtog folkepension. Han havde modtaget økonomisk hjælp i forbindelse med samværsret med sine to sønner født henholdsvis 1977 og 1979 med 800 kr. pr. måned. Hjælpen blev standset i maj 1995. Samtidig med at hjælpen blev standset, blev ansøger af kommunen anmodet om at søge igen, hvis han fortsat ønskede økonomisk hjælp.</p>\r\n<p>Efter at ansøger påny havde søgt om økonomisk hjælp til samværsudgifter, gav kommunen afslag på hjælp under henvisning til, at ansøger efter den økonomiske beregning efter fradrag af faste udgifter havde 3.383 kr. tilbage, hvorfor kommunen vurderede, at ansøger selv var i stand til at afholde udgiften.</p>\r\n<p>Ansøger søgte herefter ved personligt fremmøde kommunen om personligt tillæg efter pensionsloven, hvilket blev afslået mundtligt.</p>\r\n<p>Ankenævnet pålagde kommunen at udbetale kostudgifter i forbindelse med samvær med de to sønner i weekender og ferier fra ansøgningstidspunktet, og indtil ansøgers ældste søn fyldte 18 år i september 1995.</p>\r\n<p>Nævnet fandt imidlertid, at ansøger fra det tidspunkt, hvor han kun havde samværsret med et barn under 18 år, selv var i stand til at afholde udgifterne ved samværet.</p>\r\n<p>I klagen til Ankestyrelsen anførtes det, at selv om ansøgers ældste søn var fyldt 18 år, belastede begge sønner ansøger økonomisk, idet de begge var uden nogen form for indkomst. Sagen blev behandlet i principielt møde med henblik på afklaring af, hvorvidt ansøger var omfattet af bistandslovens § 46 b om hjælp til afholdelse af samværsudgifter.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at også pensionister var omfattet af bistandslovens § 46 b.</p>\r\n<p>Ved afgørelsen blev der lagt vægt på, at bestemmelsens formål var at øge muligheden for samvær mellem forældre og børn.</p>\r\n<p>Ankestyrelsen fandt herefter, at der ikke kunne gives afslag på hjælp efter denne bestemmelse alene med henvisning til, at den ældste søn var fyldt 18 år.</p>\r\n<p>Sagen hjemvistes derefter til kommunen med henblik på, at kommunen traf ny afgørelse om, hvorvidt ansøger var berettiget til hjælp til afholdelse af udgifter i forbindelse med samvær med den yngste søn.</p>\r\n<p>Ankestyrelsen ændrede således med denne begrundelse ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. januar 2009, da den er erstattet af principafgørelse 20-09."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970928525"
        },
        {
            "displayName": "Entydig dokumentidentifikation",
            "displayValue": "BS007979"
        },
        {
            "displayName": "Dato for indlæggelse",
            "displayValue": "09/04/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9285"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200779-96"
        },
        {
            "displayName": "Stikord",
            "displayValue": "O-71-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}