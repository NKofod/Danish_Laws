{
    "id": 36003,
    "title": "Kreditoplysning, salgsseminar, demonstration, videregivelse, ikke-abonnenter (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11189 af 10/09/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet det særdeles kritisabelt, at et kreditoplysningsbureau på et  \r\n\r\n salgsseminar over for 50 personer, der ikke var abonnenter, havde  \r\n\r\n demonstreret anvendelsen af bureauets edb-registre ved søgning på flere navne  \r\n\r\n registreret i bureauet, idet en sådan fremgangsmåde måtte anses for at være  \r\n\r\n en overtrædelse af lov om private registre, jf. lovens § 6, stk. 4, og § 12,  \r\n\r\n stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kreditoplysning, salgsseminar, demonstration,  \r\n\r\n videregivelse, ikke-abonnenter (* 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet modtog i beretningsåret en klage i anledning af, at  \r\n\r\n konsulent fra et kreditoplysningsbureau på et salgsseminar over for ca. 50  \r\n\r\n personer havde demonstreret anvendelsen af bureauets edb-registre ved søgning  \r\n\r\n på flere navne registreret i bureauet, herunder klageren. </P>  \r\n\r\n<P>Kreditoplysningsbureauet oplyste over for Registertilsynet, at bureauet af  \r\n\r\n og til demonstrerede bureauets registre over for en større eller mindre  \r\n\r\n forsamling. Deltagerne på et sådant seminar behøvede nødvendigvis ikke være  \r\n\r\n abonnenter, hvilket var tilfældet med det pågældende salgsseminar. Ved  \r\n\r\n demonstration af bureauets registre havde søgning altid fundet sted i  \r\n\r\n bureauets åbne register. Fælles for disse demonstrationer var, at deltagerne  \r\n\r\n var blevet gjort opmærksomme på, at der er tale om fortrolige oplysninger.  \r\n\r\n</P>  \r\n\r\n<P>Hensigten med seminaret var at præsentere en række databaseleverandører,  \r\n\r\n som var relevante netop over for denne udvalgte målgruppe, og herunder  \r\n\r\n præsentere bureauets registre. Grunden til bureauets deltagelse i et sådant  \r\n\r\n seminar var helt klart at demonstrere systemet over for potentielle kunder  \r\n\r\n med henblik på efterfølgende at få dem som abonnenter. </P>  \r\n\r\n<P>Med hensyn til spørgsmålet om, hvorvidt deltagerne i et seminar eller en  \r\n\r\n demonstration ved forespørgsel havde adgang til at få oplysninger om bestemt  \r\n\r\n navngivne personer, oplyste bureauet, at såfremt man på det pågældende  \r\n\r\n seminar havde fået denne opfattelse, måtte det bero på en misforståelse, idet  \r\n\r\n det ikke var hensigten at foretage undersøgelse af bestemt navngivne  \r\n\r\n personer, men blot at demonstrere systemet ud fra tilfældigt udvalgte  \r\n\r\n oplysninger. </P>  \r\n\r\n<P>Kreditoplysningsbureauet anførte yderligere, at bureauet ud fra den hidtil  \r\n\r\n anvendte praksis var af den overbevisning, at demonstrationen af bureauets  \r\n\r\n registre var foretaget på et seriøst og sikkerhedsmæssigt højt plan, men at  \r\n\r\n bureauet dog måtte erkende, at denne sag havde givet stof til eftertanke og  \r\n\r\n fået bureauet til at ændre praksis på en sådan måde, at der ved fremtidige  \r\n\r\n demonstrationer ville blive anvendt fiktive oplysninger. </P>  \r\n\r\n<P>Registertilsynet udtalte herefter, at efter lov om private registre § 12,  \r\n\r\n stk. 1, må oplysninger om økonomisk soliditet og kreditværdighed kun meddeles  \r\n\r\n skriftligt, jf. dog § 11, stk. 1 og 2. Bureauet kan dog til abonnenter  \r\n\r\n meddele summariske oplysninger mundtligt eller på lignende måde, såfremt  \r\n\r\n spørgerens navn og adresse noteres og opbevares i mindst 6 måneder. </P>  \r\n\r\n<P>Af bemærkningerne til lovforslagets § 10 (nu § 12) fremgår, at den  \r\n\r\n mundtlige form også omfatter meddelelser afgivet telefonisk. Sidestilles  \r\n\r\n hermed må anvendelse af dataskærm og lignende, hvor meddelelserne har en ikke  \r\n\r\n permanent karakter. </P>  \r\n\r\n<P>Det følger endvidere af Registertilsynets vejledning af 27. marts 1979 om  \r\n\r\n reglerne for kreditoplysningsbureauerne m.v. i kapitel 3 i lov om private  \r\n\r\n registre, at videregivelse af kortfattede (summariske oplysninger) kun må ske  \r\n\r\n mundtligt til faste abonnenter, såfremt spørgerens navn og adresse samtidig  \r\n\r\n noteres og opbevares i mindst 6 måneder. </P>  \r\n\r\n<P>Registertilsynet bemærkede endvidere, at efter lovens § 6, stk. 4, skal  \r\n\r\n der træffes de fornødne sikkerhedsforanstaltninger mod, at oplysninger i et  \r\n\r\n edb-register misbruges eller kommer til uvedkommendes kendskab. </P>  \r\n\r\n<P>Registertilsynet fandt det på denne baggrund særdeles kritisabelt, at  \r\n\r\n kreditoplysningsbureauet på et salgsseminar over for ca. 50 personer, der  \r\n\r\n ikke var abonnenter i bureauet, havde demonstreret anvendelsen af bureauets  \r\n\r\n registre ved søgning på flere navne registreret i bureauet, idet en sådan  \r\n\r\n fremgangsmåde måtte anses for at være en overtrædelse af lov om private  \r\n\r\n registre, jf. lovens § 6, stk. 4, og § 12, stk. 1. </P>  \r\n\r\n<P>Registertilsynet tog dog til efterretning, at bureauet havde oplyst, at  \r\n\r\n sagen havde foranlediget bureauet til at ændre praksis på en sådan måde, at  \r\n\r\n der ved fremtidige demonstrationer ville blive anvendt fiktive oplysninger.  \r\n\r\n Registertilsynet bemærkede i den forbindelse, at tilsynet lagde afgørende  \r\n\r\n vægt på, at bureauet fremover ved demonstration af anvendelsen af bureauets  \r\n\r\n registre ikke ville anvende oplysninger om personer og virksomheder  \r\n\r\n registreret i bureauet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning side 126. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911118925"
        },
        {
            "displayName": "Entydig dokumentidentifikation",
            "displayValue": "CA003938"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11189"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/09/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-132-012"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}