{
    "id": 113492,
    "title": "Cirkulære om ansættelses-, bedømmelses- og forfremmelsesnævn i kriminalforsorgen\\n(Til kriminalforsorgens tjenestesteder)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10218 af 01/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Oprettelse af ansættelses-, bedømmelses- og forfremmelsesnævn</p><p class=\"Indholdsfortegnelse\"><a href=\"#Kap2\">Kapitel 2</a>   Ansættelsesnævn</p><p class=\"Indholdsfortegnelse\"><a href=\"#Kap3\">Kapitel 3</a>   Bedømmelsesnævn</p><p class=\"Indholdsfortegnelse\"><a href=\"#Kap4\">Kapitel 4</a>   Forfremmelsesnævn</p><p class=\"Indholdsfortegnelse\"><a href=\"#Kap5\">Kapitel 5</a>   Ikrafttrædelsesbestemmelser m.v.</p><div class=\"bjelke\">Den fulde tekst</div><p class=\"Titel2\">Cirkulære om ansættelses-, bedømmelses- og forfremmelsesnævn i kriminalforsorgen</p><p class=\"UnderTitel2\">(Til kriminalforsorgens tjenestesteder)</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Oprettelse af ansættelses-, bedømmelses- og forfremmelsesnævn</p><p class=\"ParagrafGruppeOverskrift\">Ansættelsesnævn</p><p class=\"Paragraf\"><span class=\"ParagrafNr\">§ 1.</span> Ved de tjenestesteder i kriminalforsorgen, som har selvstændig ansættelseskompetence, oprettes lokale ansættelsesnævn til at afgive indstilling til den lokale ledelse om besættelse af tjenestemandsstillinger og stillinger i henhold til overenskomst med HK, der ikke er avancementstillinger, i sager hvor tjenestestedets leder har ansættelseskompetencen.</p><p class=\"ParagrafGruppeOverskrift\">Bedømmelsesnævn</p><p class=\"Paragraf\"><span class=\"ParagrafNr\">§ 2.</span> Ved kriminalforsorgens tjenestesteder (Direktoratet for Kriminalforsorgen, Kriminalforsorgens Uddannelsescenter, fængsler, arresthuse, afdelinger samt pensioner) oprettes bedømmelsesnævn til at bedømme ansatte tjenestemænd og ansatte i henhold til overenskomst med HK, der har indgivet ansøgning om en ledig avancementsstilling eller om forflyttelse eller har søgt om optagelse på Kriminalforsorgens førlederuddannelse.</p><p class=\"Stk2\"><span class=\"StkNr\">Stk. 2.</span> De lokale bedømmelsesnævn behandler tillige spørgsmål om prøveansatte tjenestemænds egnethed for fortsat tjeneste i kriminalforsorgen.</p><p class=\"ParagrafGruppeOverskrift\">Forfremmelsesnævn</p><p class=\"Paragraf\"><span class=\"ParagrafNr\">§ 3.</span> Ved de tjenestesteder, hvortil der er henlagt udnævnelseskompetence til avancementsstillinger, oprettes lokale forfremmelsesnævn til at afgive indstilling om udnævnelser i sådanne avancementsstillinger på det pågældende tjenestested.</p><p class=\"Stk2\"><span class=\"StkNr\">Stk. 2.</span> I Justitsministeriet, Direktoratet for Kriminalforsorgen oprettes et lokalt forfremmelsesnævn til at afgive indstilling om udnævnelse i de tilsvarende avancementsstillinger i direktoratet, som efter stk. 1 skulle behandles i lokale forfremmelsesnævn ved andre tjenestesteder.</p><p class=\"Paragraf\"><span class=\"ParagrafNr\">§ 4.</span> Der oprettes et centralt forfremmelsesnævn for kriminalforsorgen til at afgive indstilling om udnævnelser til avancementsstillinger, der ikke er omfattet af de lokale forfremmelsesnævns kompetence, jfr. § 3.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Ansættelsesnævn</p><p class=\"Paragraf\"><span class=\"ParagrafNr\">§ 5.</span> Institutionens leder eller den, han bemyndiger dertil, er formand for ansættelsesnævnet. Endvidere er vedkommende nærmeste chef og et medlem udpeget af den forhandlingsberettigede personaleorganisation medlemmer af nævnet. Yderligere medlemmer kan udpeges, såfremt det findes nødvendigt. Endvidere kan der udpeges suppleanter for de faste medlemmer.</p><p class=\"Stk2\"><span class=\"StkNr\">Stk. 2.</span> Såfremt den forhandlingsberettigede personaleorganisation formelt er opdelt i en basis- og en lederafdeling, kan hver af de to afdelinger udpege et medlem.</p><p class=\"Stk2\"><span class=\"StkNr\">Stk. 3.</span> I ansættelsesnævn behandles ansættelse i tjenestemandsstillinger og stillinger i henhold til overenskomst med HK, der ikke er avancementsstillinger, i sager hvor institutionens leder har ansættelseskompetencen. Ansættelsesnævnet afgiver som rådgivende organ en vejledende skriftlig udtalelse til institutionens ledelse.</p><p class=\"Stk2\"><span class=\"StkNr\">Stk. 4.</span> Nævnets medlemmer skal iagttage tavshed om forhold, som de som nævnsmedlemmer bliver bekendt med. Tavshedspligten ophører ikke ved udtræden af nævnet.</p><p class=\"Stk2\"><span class=\"StkNr\">Stk. 5.</span> Nævnet fører protokol. Nævnets udtalelse må ikke offentliggøres.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Bedømmelsesnævn</p><p class=\"ParagrafGruppeOverskrift\">Lokale bedømmelsesnævn</p><p class=\"Paragraf\"><span class=\"ParagrafNr\">§ 6.</span> Følgende er faste medlemmer af det lokale bedømmelsesnævn: Den bedømtes nærmeste overordnede er nævnets formand, og et medlem udpeget af vedkommende forhandlingsberettigede personaleorganisation. Der kan lokalt træffes aftale om yderligere faste medlemmer.</p><p class=\"Stk2\"><span class=\"StkNr\">Stk. 2.</span> Såfremt den forhandlingsberettigede personaleorganisation formelt er opdelt i en basis- og en lederafdeling, kan hver af de to afdelinger udpege et medlem.</p><p class=\"Stk2\"><span class=\"StkNr\">Stk. 3.</span> Der kan træffes beslutning om, at andre personalemedlemmer skal deltage i bedømmelsesnævnet i forbindelse med en konkret bedømmelse, såfremt der i nævnet er enighed herom.</p><p class=\"Stk2\"><span class=\"StkNr\">Stk. 4.</span> Der kan udpeges suppleanter for de medlemmer, der er udpeget af vedkommende forhandlingsberettigede organisation. Det kan besluttes, at suppleanterne deltager fast i stedet for medlemmerne i behandlingen af nærmere afgrænsede sager.</p><p class=\"Stk2\"><span class=\"StkNr\">Stk. 5.</span> Nævnets medlemmer (herunder tilkaldte medlemmer) skal iagttage tavshed om forhold, som de som nævnsmedlemmer bliver bekendt med. Tavshedspligten ophører ikke ved udtræden af nævnet.</p><p class=\"Stk2\"><span class=\"StkNr\">Stk. 6.</span> Nævnet fører protokol. Nævnets bedømmelse må ikke offentliggøres.</p><p class=\"Paragraf\"><span class=\"ParagrafNr\">§ 7.</span> Forud for drøftelserne i bedømmelsesnævnet foranlediger nævnets faste medlemmer, i det omfang det skønnes nødvendigt og hensigtsmæssigt, at der indhentes skriftlige underbedømmelser fra de personalemedlemmer, der har et sådant kendskab til den pågældendes forhold, at deres udtalelser skønnes at kunne få betydning for nævnets bedømmelse.</p><p class=\"Paragraf\"><span class=\"ParagrafNr\">§ 8.</span> Både bedømmelsesnævnets bedømmelser og underbedømmelserne skal afgives på de særlige skemaer, der er udarbejdet af Direktoratet for Kriminalforsorgen til formålet.</p><p class=\"ParagrafGruppeOverskrift\">Bedømmelser i forfremmelses- og forflyttelsessager</p><p class=\"Paragraf\"><span class=\"ParagrafNr\">§ 9.</span> Bedømmelsesnævnet afgiver i sager om forfremmelse (forflyttelse) en skriftlig bedømmelse af den ansatte på baggrund af en vurdering af ansøgerens hidtidige arbejde. Formanden for bedømmelsesnævnet afgiver endvidere en vurdering af den ansattes egnethed til den ansøgte stilling.</p><p class=\"Paragraf\"><span class=\"ParagrafNr\">§ 10.</span> Den lokale ledelse gennemgår bedømmelsen med den ansatte, som skal have kopi af bedømmelsen. Han skal endvidere have lejlighed til at fremkomme med sine eventuelle skriftlige bemærkninger. Der skrives notat om samtalen med den ansatte.</p><p class=\"Paragraf\"><span class=\"ParagrafNr\">§ 11.</span> Bedømmelsesnævnets udtalelse i forfremmelsessager, som skal afgøres lokalt, afgives til det lokale forfremmelsesnævn.</p><p class=\"Stk2\"><span class=\"StkNr\">Stk. 2.</span> Bedømmelsesnævnets udtalelse i forfremmelsessager m.v., som skal afgøres af Direktoratet for Kriminalforsorgen, afgives til tjenestestedets leder (for så vidt angår direktoratet dog direktionen), der med sine eventuelle supplerende oplysninger fremsender den til Det Centrale Forfremmelsesnævn.</p><p class=\"Stk2\"><span class=\"StkNr\">Stk. 3.</span> Bedømmelsesnævnets udtalelse i sager vedrørende forflyttelse afgives til tjenestestedets leder, der med sine eventuelle supplerende oplysninger fremsender den til direktoratet eller det tjenestested, hvor stillingen er ledig.</p><p class=\"ParagrafGruppeOverskrift\">Bedømmelser af prøveansatte</p><p class=\"Paragraf\"><span class=\"ParagrafNr\">§ 12.</span> I sager om prøveansatte afgiver bedømmelsesnævnet en skriftlig bedømmelse af den prøveansatte, inden den lokale ledelse afgør eller afgiver indstilling til Justitsministeriet, Direktoratet for Kriminalforsorgen vedrørende spørgsmålet om fortsat ansættelse. Bedømmelser af prøveansatte skal i øvrigt finde sted ved de terminer, der fastsættes af Justitsministeriet, eller når den lokale ledelse eller et medlem af bedømmelsesnævnet anmoder derom.</p><p class=\"Paragraf\"><span class=\"ParagrafNr\">§ 13.</span> Bedømmelsesnævnets udtalelse om en prøveansats egnethed for fortsat ansættelse afgives til den lokale ledelse, der gennemgår bedømmelsen og ledelsens eventuelle yderligere skriftlige bedømmelse med den pågældende, som skal have udleveret en kopi af bedømmelsen. Der ydes ham samtidig fornøden vejledning med hensyn til hans fremtidige tjenstlige forhold. Der skrives notat om samtalen med den prøveansatte.</p><p class=\"ParagrafGruppeOverskrift\">Klageadgang vedrørende bedømmelser</p><p class=\"Paragraf\"><span class=\"ParagrafNr\">§ 14.</span> Klage over bedømmelser indgives til lederen af den pågældende ansattes tjenestested, som videresender klagen til bedømmelsesnævnet til fornyet behandling. Den ansatte har i forbindelse med den fornyede behandling adgang til at få foretræde for bedømmelsesnævnet, såfremt han ønsker det. Bedømmelsesnævnet afgiver herefter en fornyet bedømmelse. Der skrives notat om den fornyede behandling.</p><p class=\"Stk2\"><span class=\"StkNr\">Stk. 2.</span> Klage over procedurefejl i forbindelse med udfærdigelse af bedømmelser kan indbringes for tjenestestedets leder i 1. instans og direktoratet i 2. instans.</p><p class=\"Stk2\"><span class=\"StkNr\">Stk. 3.</span> Ledelsen afholder som udgangspunkt en ny samtale med den ansatte efter deri fornyede behandling i bedømmelsesnævnet.</p><p class=\"Paragraf\"><span class=\"ParagrafNr\">§ 15.</span> En ansøger til en forfremmelses- eller forflyttelsesstilling, som fastholder sin klage efter bedømmelsesnævnets fornyede behandling, kan med centralorganisationens tilslutning få behandlet klagen i forfremmelsesnævnet med henblik på en vurdering af bedømmelsens rigtighed og billighed. Klagen behandles af det forfremmelsesnævn, som har indstillingskompetencen i det konkrete tilfælde. Forfremmelsesnævnet kan ikke behandle klager over bedømmelser af en prøveansats egnethed til fortsat tjeneste i kriminalforsorgen.</p><p class=\"Stk2\"><span class=\"StkNr\">Stk. 2.</span> En klage, der af en ansøger er indgivet til tjenestestedets leder senest 6 dage efter, at ansøgeren er gjort bekendt med bedømmelsen, har opsættende virkning med hensyn til besættelsen af den ledige stilling.</p><p class=\"Stk2\"><span class=\"StkNr\">Stk. 3.</span> Organisationen afgør snarest muligt, om klagen skal behandles i forfremmelsesnævnet.</p><p class=\"Stk2\"><span class=\"StkNr\">Stk. 4.</span> Forfremmelsesnævnets afgørelse træffes snarest muligt på grundlag af de foreliggende skriftlige udtalelser.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Forfremmelsesnævn</p><p class=\"ParagrafGruppeOverskrift\">Lokale forfremmelsesnævn ved kriminalforsorgen</p><p class=\"Paragraf\"><span class=\"ParagrafNr\">§ 16.</span> Tjenestestedets leder udpeger 2 ledelsesrepræsentanter, hvoraf den ene er formand for nævnet.</p><p class=\"Stk2\"><span class=\"StkNr\">Stk. 2.</span> Hver af de i hovedaftalen omhandlede centralorganisationer, der repræsenterer personalegrupper i vedkommende fængsel/direktoratet, udpeger desuden 1 medlem.</p><p class=\"Stk2\"><span class=\"StkNr\">Stk. 3.</span> Såfremt centralorganisationen formelt er opdelt i en basis- og en lederafdeling, kan hver af de to afdelinger udpege et medlem.</p><p class=\"Stk2\"><span class=\"StkNr\">Stk. 4.</span> Der udpeges suppleanter for hvert medlem.</p><p class=\"Stk2\"><span class=\"StkNr\">Stk. 5.</span> Centralorganisationerne kan bemyndige en tilsluttet organisation til at udpege medlemmer og suppleanter.</p><p class=\"Stk2\"><span class=\"StkNr\">Stk. 6.</span> Ledelsen og personaleorganisationerne kan beslutte, at suppleanterne deltager fast i stedet for medlemmerne i behandlingen af nærmere afgrænsede forfremmelsessager.</p><p class=\"ParagrafGruppeOverskrift\">Kriminalforsorgens centrale forfremmelsesnævn</p><p class=\"Paragraf\"><span class=\"ParagrafNr\">§ 17.</span> Følgende er faste medlemmer: Et medlem, der er nævnets formand, udpeges af Justitsministeriet, Direktoratet for Kriminalforsorgen. Hver af de i hovedaftalen omhandlede centralorganisationer, der repræsenterer personalegrupper i Kriminalforsorgen, udpeger desuden 1 medlem.</p><p class=\"Stk2\"><span class=\"StkNr\">Stk. 2.</span> § 16, stk. 4-6, finder tilsvarende anvendelse.</p><p class=\"ParagrafGruppeOverskrift\">Fællesregler om sagsbehandlingen i det centrale forfremmelsesnævn og de lokale forfremmelsesnævn</p><p class=\"Paragraf\"><span class=\"ParagrafNr\">§ 18.</span> I forfremmelsesnævn behandles ansættelse i alle tjenestemandsstillinger og stillinger i henhold til overenskomst med HK, hvortil avancement efter gældende bestemmelser finder sted efter opslag.</p><p class=\"Stk2\"><span class=\"StkNr\">Stk. 2.</span> Stillinger, der efter forudgående opslag besættes gennem midlertidig tjeneste i højere stilling, behandles ligeledes af forfremmelsesnævnet.</p><p class=\"Paragraf\"><span class=\"ParagrafNr\">§ 19.</span> Samtidig med mødeindkaldelse udsendes der til nævnets medlemmer en fortegnelse over ansøgerne til vedkommende stilling. Nævnets medlemmer skal have adgang til gennemsyn af samtlige ansøgninger, bedømmelsesudtalelser m.v.</p><p class=\"Paragraf\"><span class=\"ParagrafNr\">§ 20.</span> Forfremmelsesnævnet afgiver som rådgivende organ en vejledende skriftlig udtalelse om, hvilken eller hvilke ansøgere, der anses for bedst egnede til at bestride den ledige avancementsstilling.</p><p class=\"Stk2\"><span class=\"StkNr\">Stk. 2.</span> Forfremmelsesnævnets udtalelse afgives til den udnævnende myndighed. For så vidt angår avancementsstillinger ved de enkelte tjenestesteder, for hvilke udnævnelseskompetencen er henlagt til Direktoratet for Kriminalforsorgen, afgives nævnets udtalelse dog til den indstillende myndighed.</p><p class=\"Stk2\"><span class=\"StkNr\">Stk. 3.</span> Nævnets udtalelse skal så vidt muligt omfatte mindst 3 ansøgere - angivet sideordnet eller I rækkefølge.</p><p class=\"Stk2\"><span class=\"StkNr\">Stk. 4.</span> Udtalelsen udarbejdes på grundlag af de modtagne ansøgninger, bedømmelsesnævnets udtalelser, eventuelle supplerende oplysninger fra berørte tjenestesteder om ansatte samt for udefra kommende ansøgere eventuelle foreliggende yderligere oplysninger.</p><p class=\"Stk2\"><span class=\"StkNr\">Stk. 5.</span> Nævnets indstilling protokolleres og en udskrift af protokollen medfølger den af nævnet afgivne udtalelse. Såfremt enighed ikke opnås, skal udskriften indeholde en redegørelse for samtlige i nævnet indtagne standpunkter.</p><p class=\"Stk2\"><span class=\"StkNr\">Stk. 6.</span> Nævnets udtalelse skal afgives inden 2 uger, medmindre direktoratet tiltræder afvigelse herfra.</p><p class=\"Paragraf\"><span class=\"ParagrafNr\">§ 21.</span> Nævnets medlemmer skal iagttage tavshed om forhold, som de som nævnsmedlemmer bliver bekendt med. Tavshedspligten ophører ikke ved udtræden af nævnet.</p><p class=\"Stk2\"><span class=\"StkNr\">Stk. 2.</span> Nævnets indstilling må ikke offentliggøres. Den enkelte ansøger er dog berettiget til at få de oplysninger, som kapitel 2 i offentlighedsloven afgiver hjemmel for.</p><p class=\"Stk2\"><span class=\"StkNr\">Stk. 3.</span> Efter en sags behandling skal nævnets medlemmer aflevere samtlige udleverede dokumenter til nævnets formand.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Ikrafttrædelsesbestemmelser m.v.</p><p class=\"Paragraf\"><span class=\"ParagrafNr\">§ 22.</span> Cirkulæret træder i kraft den 15. november 2007, og får virkning for besættelsen af alle stillinger, hvortil opslag er sket efter denne dato.</p><p class=\"Stk2\"><span class=\"StkNr\">Stk. 2.</span> Cirkulære af 5. juli 2001 om ansættelses-, bedømmelses- og forfremmelsesnævn i Kriminalforsorgen ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for Kriminalforsorgen, den 1. novenber 2007</I></P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Liselotte Bering Liisberg</P></FONT></DIV>",
    "isHistorical": true,
    "editorialNotes": [
        "Forskriften har den 15. november 2007 været offentliggjort med fejl, men er pr. 16. november 2007 i overensstemmelse med den udsendte version. Fejlen bestod i, at ikrafttrædelsesdatoen var angivet til den 15. december 2007"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2007"
        },
        {
            "displayName": "Accession",
            "displayValue": "C20071021809"
        },
        {
            "displayName": "Entydig dokumentidentifikation",
            "displayValue": "AA003945"
        },
        {
            "displayName": "Dato for førstegangsindlæggelse",
            "displayValue": "15/11/2007"
        },
        {
            "displayName": "Dato for indlæggelse",
            "displayValue": "16/11/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10218"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "01/11/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, J.nr. PSK 07-0215-21 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}