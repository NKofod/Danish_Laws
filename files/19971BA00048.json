{
    "id": 106335,
    "title": "1997 BSF 48   FORSLAG TIL FOLKETINGSBESLUTNING OM INDDRIVELSE AF GÆLD TIL DET OFFENTLIGE   OG OM GENOPTAGELSE AF ET UDVALGSARBEJDE VEDRØRENDE INDSTILLING OM   LØSNINGSFORSLAG TIL NÆRINGSKARANTÆNE ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 48",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 48 </P>  \r\n\r\n<P></P>  \r\n\r\n<P>Forslag til folketingsbeslutning om inddrivelse af gæld til det offentlige  \r\n\r\n og om genoptagelse af et udvalgsarbejde vedrørende indstilling om  \r\n\r\n løsningsforslag til næringskarantæne </P>  \r\n\r\n<P></P>  \r\n\r\n<P>Fremsat af Kristen Touborg (SF) Jes Lunde (SF) Kjeld Rahbæk Møller (SF)  \r\n\r\n</P>  \r\n\r\n<P></P>  \r\n\r\n<P>den 4. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i indeværende folketingsår at fremsætte  \r\n\r\n lovforslag med henblik på yderligere effektivisering af det offentliges  \r\n\r\n restanceinddrivelse og på, at der senest i januar 1998 genoptages et  \r\n\r\n udvalgsarbejde fra september 1992 under Skatteministeriet (Konkursudvalget).  \r\n\r\n</P>  \r\n\r\n<P>Lovforslaget skal omfatte yderligere inddrivelsesmuligheder ved  \r\n\r\n indholdelse i løn m.v. for offentlige fordringer, herunder visse kommunale  \r\n\r\n krav, hvor der i dag kun er udlægsadgang. </P>  \r\n\r\n<P>Udvalgsarbejdet skal omfatte forslag til idømmelse af næringskarantæne for  \r\n\r\n virksomheder eller personer, der driver selvstændig erhvervsvirksomhed, med  \r\n\r\n en betydelig forfalden gæld til det offentlige hidrørende fra virksomhedens  \r\n\r\n drift. Under gæld til det offentlige skal henregnes indeholdte A-skatter,  \r\n\r\n told- og afgiftskrav, selskabsskatter samt personlige skatter og afgifter til  \r\n\r\n staten og kommunerne. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Restancesituationen vedrørende personers og virksomheders gæld til det  \r\n\r\n offentlige, herunder skatte- og afgiftsrestancerne og restanceudviklingen de  \r\n\r\n senere år frem til ultimo december 1996, fremgår af svar af 12. maj 1997, jf.  \r\n\r\n alm. del, bilag 497, 1996-97, og 11. august 1997, jf. alm. del, bilag 619,  \r\n\r\n 1996-97 fra skatteministeren på spørgsmål 143 af 22. januar 1997 fra  \r\n\r\n Folketingets Skatteudvalg (Alm. del - bilag 247, 1996-97). </P>  \r\n\r\n<P>Den samlede gæld til det offentlige kan nu opgøres til ca. 50 mia. kr.  \r\n\r\n inkl. de afgangsførte, uerholdelige, men ikke forældede restancer. </P>  \r\n\r\n<P>Gælden opdeles således: </P>  \r\n\r\n<PRE>  \r\n\r\n Skatte- og afgiftsrestancerne .......... 35,6 mia. kr.  \r\n\r\n Hypotekbankens restanceområde .......     5,7 mia. kr.  \r\n\r\n Justitsministeriets restanceområde ...... 0,6 mia. kr.  \r\n\r\n</PRE>  \r\n\r\n<P>(domstolene og politiet - ekskl. uerholdelige restancer). </P>  \r\n\r\n<P>Hertil kommer de kommunale restanceområder, hvor de samlede restancer  \r\n\r\n ultimo 1996 udgjorde 7,4 mia. kr. eksklusive uerholdelige restancer, der ikke  \r\n\r\n er forældede. </P>  \r\n\r\n<P>Ud fra disse og tidligere oplyste tal kan alene skatte- og  \r\n\r\n afgiftsrestancerne, dvs. arbejdsgiverrestancer, told- og afgiftskrav,  \r\n\r\n personskatter og selskabsskatter m.v. under et opgøres således de seneste 6  \r\n\r\n år: </P>  \r\n\r\n<P>Mia. kr. </P>  \r\n\r\n<P>1991: 24,6 </P>  \r\n\r\n<P>1992: 27,4 </P>  \r\n\r\n<P>1993: 28,6 </P>  \r\n\r\n<P>1994: 32,5 </P>  \r\n\r\n<P>1995: 33,7 </P>  \r\n\r\n<P>1996: 35,6 </P>  \r\n\r\n<P>Disse beløb indeholder de afgangsførte, uerholdelige restancer, hvoraf  \r\n\r\n nogle endnu ikke er forældede til inddrivelse. </P>  \r\n\r\n<P>Folketinget har senest ved lov nr. 1204 af 27. december 1996 vedtaget lov  \r\n\r\n om ændring af forskellige lovbestemmelser om inddrivelse af gæld til det  \r\n\r\n offentlige. (Effektivisering af det offentliges restanceinddrivelse), jf.  \r\n\r\n lovforslag nr. L 110, 1996-97. </P>  \r\n\r\n<P>Men der er stadig behov for flere inddrivelsesmuligheder på nogle af  \r\n\r\n restanceområderne, ligesom der bør være flere muligheder for at sætte ind  \r\n\r\n over for den relativt lille del af erhvervslivet, som tegner sig for langt  \r\n\r\n den største del af de samlede restancer til det offentlige. </P>  \r\n\r\n<P>Dette bør ske ved nogle flere restanceforebyggende erhvervsbegrænsninger,  \r\n\r\n herunder næringskarantæne i særligt grove tilfælde, hvor selvstændige  \r\n\r\n erhvervsdrivende oparbejder en betydelig gæld til det offentlige. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P> <I>Ad yderligere inddrivelsesmuligheder</I>  </P>  \r\n\r\n<P>Der bør indføres en generel lovhjemmel til, at ethvert offentligt  \r\n\r\n tilgodehavende vil kunne inddrives ved indholdelse i alle former for løn- og  \r\n\r\n pensionsudbetalinger samt i udbetalinger hidrørende fra private  \r\n\r\n pensionsordninger i banker og forsikringsselskaber. Indeholdelse bør ske ud  \r\n\r\n fra reglerne i kildeskattelovens § 73. </P>  \r\n\r\n<P> <I>Ad næringskarantæne</I>  </P>  \r\n\r\n<P>Et udvalg under Skatteministeriet: Udvalget vedrørende inddrivelse hos  \r\n\r\n selvstændigt næringsdrivende (Konkursudvalget) fremkom i september 1992 med  \r\n\r\n en rapport indeholdende løsningsforslag på områderne konkursmisbrug,  \r\n\r\n kreditorly og anden bevidst betalingsundvigelse. En kopi af rapportens  \r\n\r\n forside, indholdsfortegnelse og udvalgets kommissorium er optrykt som bilag  \r\n\r\n til dette beslutningsforlag. </P>  \r\n\r\n<P>Da fase 3 i udvalgets kommissorium aldrig er blevet iværksat, bør dette  \r\n\r\n ske nu, således at løsningsforslag kan indgå i regeringens lovforslag i denne  \r\n\r\n folketingssamling. </P>  \r\n\r\n<P>Udvalgets rapport med løsningsforslag peger bl.a. på den mulighed, at der  \r\n\r\n ligesom i Sverige indføres bestemmelser om, at retten til at drive  \r\n\r\n selvstændig virksomhed kan inddrages, såfremt en person eller et selskab har  \r\n\r\n betydelige restancer til det offentlige. </P>  \r\n\r\n<P>Det foreslås, at hvis juridiske eller fysiske personer undlader at betale  \r\n\r\n skatter og afgifter, der er usikrede, og som overstiger 100.000 kr., kan  \r\n\r\n skifteretten idømme skyldneren et tidsbegrænset næringsforbud  \r\n\r\n (næringskarantæne). </P>  \r\n\r\n<P>Hermed skabes der en ensartet retstilstand for alle erhvervsdrivende, idet  \r\n\r\n de lovændringer, der gennemførtes i juni og december 1991 vedrørende  \r\n\r\n erhvervsudøvelse og fratagelse af bevillinger, autorisationer m.v., kun  \r\n\r\n berører ca. 10 pct. af skatte- og afgiftsrestancerne, der henføres til de  \r\n\r\n specifikke brancher omfattet af disse lovændringer. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kristen Touborg</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om inddrivelse af gæld til det  \r\n\r\n offentlige og om genoptagelse af et udvalgsarbejde vedrørende indstilling om  \r\n\r\n løsningsforslag til næringskarantæne.</I>  </P>  \r\n\r\n<P>(Beslutningsforlag nr. B 48). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <B>Konkursudvalgets rapports forside og indholdsfortegnelse samt  \r\n\r\n udvalgets kommissorium</B>  </P>  \r\n\r\n<P> <B>Løsningsforslag</B>  </P>  \r\n\r\n<P> <B>Konkursmisbrug,</B>  </P>  \r\n\r\n<P> <B>kreditorly</B>  </P>  \r\n\r\n<P> <B>og</B>  </P>  \r\n\r\n<P> <B>anden bevidst betalingsundvigelse</B>  </P>  \r\n\r\n<P> <B>Udvalget vedrørende inddrivelse hos selvstændigt næringsdrivende</B>  \r\n\r\n</P>  \r\n\r\n<P> <B>Told og Skat</B>  </P>  \r\n\r\n<P> <B>INDHOLDSFORTEGNELSE</B>  </P>  \r\n\r\n<P> <I>1. Indledning</I>  </P>  \r\n\r\n<PRE>  \r\n\r\n     1.1 Udvalgets kommissorium  \r\n\r\n     1.2 Udvalgets overordnede sigte  \r\n\r\n     1.3 Udvalgets sammensætning  \r\n\r\n     1.4 Andre arbejdsgrupper  \r\n\r\n  2. Resume og forslag  \r\n\r\n     2.1 Indledning  \r\n\r\n     2.2 Udvalgets overvejelser og forslag  \r\n\r\n  3. Udvalgsarbejdet  \r\n\r\n     3.1 Indledning  \r\n\r\n     3.2 Typiske konkrete sager  \r\n\r\n     3.3 Selskaber med begrænset ansvar (A.m.b.A. / S.m.b.A)  \r\n\r\n  4. Retten til at drive selvstændig næringsvirksomhed i Danmark 11  \r\n\r\n     4.1 Indledning  \r\n\r\n     4.2. Retten til at drive næringsvirksomhed  \r\n\r\n          4.2.1 Nægtelse eller fratagelse af retten til at drive  \r\n\r\n                 virksomhed  \r\n\r\n          4.2.2 Administrativ udelukkelse  \r\n\r\n          4.2.3 Judiciel udelukkelse  \r\n\r\n     4.3  Anden lovgivning  \r\n\r\n  5. Retstilstanden i udlandet 15  \r\n\r\n     5.1 Indledning  \r\n\r\n     5.2 Retstilstanden i de nordiske lande  \r\n\r\n     5.3 Retstilstanden i EF  \r\n\r\n     5.4 EF - Statut for det europæiske selskab  \r\n\r\n  6. Udvalgets overvejelser og forslag 18  \r\n\r\n     6.1 Indledning  \r\n\r\n     6.2 Korrekt forskudsregistrering vedr. personskatter  \r\n\r\n     6.3 Foranstaltninger ved registrering af nye virksomheder  \r\n\r\n         6.3.1 Nægtelse af registrering af en virksomhed  \r\n\r\n         6.3.2 Forkortet afregning og sikkerhedsstillelse  \r\n\r\n     6.4 Foranstaltninger over for igangværende virksomheder  \r\n\r\n         6.4.1 Forkortet afregning  \r\n\r\n         6.4.2 Sikkerhedsstillelse  \r\n\r\n     6.5 Foranstaltninger, når der er påført det offentlige et tab  \r\n\r\n         6.5.1 Personlig hæftelse for selskabsgæld  \r\n\r\n         6.5.2 Bagmænd og stråmænd  \r\n\r\n     6.6 Konkurskarantæne  \r\n\r\n         6.6.1 Den praktiske håndhævelse af en idømt  \r\n\r\n               konkurskarantæne  \r\n\r\n     6.7 Øvrige forslag  \r\n\r\n         6.7.1 Udbud af offentlige bygge- og anlægsarbejder  \r\n\r\n         6.7.2 Transport i beløb, der indeholder moms og A-skat  \r\n\r\n</PRE>  \r\n\r\n<P>Bilagsfortegnelse 31 </P>  \r\n\r\n<P> <I>Udvalgets kommissorium</I>  </P>  \r\n\r\n<P>&#187;En væsentlig del af restancerne til det offentlige skyldes af et  \r\n\r\n lille mindretal af de selvstændigt næringsrivende. </P>  \r\n\r\n<P>De store restancer vil naturligvis i et vist omfang være forårsaget af  \r\n\r\n reelt manglende betalingsevne, men der er grund til at antage, at der tillige  \r\n\r\n i et ikke uvæsentligt omfang er tale om mere bevidste betalingsundvigelser i  \r\n\r\n tilfælde, hvor betalingsevnen for så vidt er til stede. </P>  \r\n\r\n<P>Der er derfor behov for at iværksætte et udvalgsarbejde om indgreb mod  \r\n\r\n misbrug af konkursinstituttet og mulighederne for kreditly og andre former  \r\n\r\n for bevidst betalingsundvigelse såvel for personer som via  \r\n\r\n selskabskonstruktioner. </P>  \r\n\r\n<P>Udvalgsarbejdet bør ske i tre faser: </P>  \r\n\r\n<P>A En indledende undersøgelse, hvor Told- og Skattestyrelsen,  \r\n\r\n Opkrævningsafdelingen, i samarbejde med kommunale opkrævningsmyndigheder og  \r\n\r\n told- og skatteregionerne søger oplyst, om der er brancher, der i særlig grad  \r\n\r\n berøres af problemet, samt om der er særlig hyppigt anvendte metoder til  \r\n\r\n betalingsundvigelser. </P>  \r\n\r\n<P>B Nedsættelse af et udvalg under Skatteministeriet med repræsentation af  \r\n\r\n kommuner og erhvervslivets hovedorganisationer. Dette udvalg kan nedsætte  \r\n\r\n arbejdsgrupper for enkelte brancher og koordinere arbejdet i disse  \r\n\r\n arbejdsgrupper med henblik på at undersøge problemets omfang og foreslå  \r\n\r\n mulige løsninger, enten generelt eller specifikt for enkelte brancher. </P>  \r\n\r\n<P>C Når undersøgelses- og idefasen er overstået, må udvalget om muligt  \r\n\r\n udvides med repræsentanter fra Justitsministeriet og de berørte  \r\n\r\n fagministerier med henblik på at afgive en samlet indstilling om  \r\n\r\n løsningsforslag.&#171; </P>  \r\n\r\n<P>Efter at udvalget har afsluttet arbejdet i fase 1, har ToldSkat  \r\n\r\n konstateret en stigende interesse for at etablere selskaber med begrænset  \r\n\r\n ansvar, der hverken er i overensstemmelse med selskabslovgivningen eller  \r\n\r\n opfylder den anerkendte andelsselskabsform. </P>  \r\n\r\n<P>På denne baggrund har udvalget fundet det hensigtsmæssigt at inddrage  \r\n\r\n problemerne med disse virksomhedsformer i udvalgets arbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/11/1997"
        },
        {
            "displayName": "Accession",
            "displayValue": "19971BA00048"
        },
        {
            "displayName": "Entydig dokumentidentifikation",
            "displayValue": "CL008039"
        },
        {
            "displayName": "Dato for førstegangsindlæggelse",
            "displayValue": "10/11/1997"
        },
        {
            "displayName": "Dato for indlæggelse",
            "displayValue": "10/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}