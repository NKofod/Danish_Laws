{
    "id": 66830,
    "title": "Finanstilsynets notat af 14. april 1992 vedrørende forbud mod spekulation i bank- og sparekasselovens § 19, stk. 4 (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10031 af 14/04/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Finanstilsynets notat af 14. april 1992  \r\n\r\n vedrørende forbud mod spekulation i bank- og sparekasselovens § 19, stk. 4 (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Spekulationsforbudet m.v.</B>  </P>  \r\n\r\n<P>Bank- og sparekasselovens §19, stk. 4 om <I>spekulation</I> er sålydende:  \r\n\r\n</P>  \r\n\r\n<P>&quot;Direktører og funktionærer i et pengeinstitut må ikke for egen  \r\n\r\n regning udføre eller deltage i spekulationsforretninger.&quot; </P>  \r\n\r\n<P>Overtrædelse af bestemmelsen kan i henhold til lovens §54, stk. 1, føre  \r\n\r\n til straf af bøde eller hæfte. </P>  \r\n\r\n<P>Den endelige afgørelse af, om der foreligger spekulation, henhører under  \r\n\r\n domstolene. Nærværende notat indeholder retningslinier og en række konkrete  \r\n\r\n afgørelser, som vil indgå i Finanstilsynets overvejelser, om der er i det  \r\n\r\n enkelte tilfælde foreligger spekulation. </P>  \r\n\r\n<P>Ved siden af spekulationsforbudet gælder de <I>børs-etiske</I> regler,  \r\n\r\n hvoraf blandt andet følger, at medarbejderne skal undgå sammenblanding af  \r\n\r\n pengeinstituttets og kundens interesser med medarbejdernes egne forhold. </P>  \r\n\r\n<P>Endvidere gælder efter reglerne om <I>insider-trading</I> et forbud mod  \r\n\r\n køb og salg af værdipapirer, hvis medarbejderne måtte få kendskab til  \r\n\r\n ikke-offentliggjorte oplysninger, som har betydning for kursdannelsen. </P>  \r\n\r\n<P>Spekulationsforbudet i §19, stk 4, er generelt formuleret og blev indsat i  \r\n\r\n loven i 1930 på baggrund af konkrete sager om spekulation. </P>  \r\n\r\n<P CLASS=PUNKT> <B>1.</B> Hvem er omfattet ? </P>  \r\n\r\n<P>Spekulationsforbudet omfatter samtlige ansatte i pengeinstituttet. </P>  \r\n\r\n<P>Det er uden betydning om dispositionen er foretaget af den pågældende selv  \r\n\r\n eller gennem tredjemand, for eksempel ægtefælle, såfremt det reelt er  \r\n\r\n medarbejderen selv, som har foretaget dispositionen. Også investering i  \r\n\r\n aktier i et selskab, der som sit hovedformål har at foretage  \r\n\r\n spekulationsprægede investeringer af de indskudte midler, er omfattet. </P>  \r\n\r\n<P>Fra praksis kan nævnes fem personers køb af et anpartsselskab, hvis formål  \r\n\r\n var alle former for handel med aktier og obligationer. Da to af køberne var  \r\n\r\n bankansatte, heraf en i fondsafdeling, fastslog tilsynet, at disses medvirken  \r\n\r\n ved købet måtte anses for stridende mod bestemmelsen. </P>  \r\n\r\n<P CLASS=PUNKT> <B>2.</B> Hvilke aktiver er omfattet ? </P>  \r\n\r\n<P>Forbudet omfatter spekulation i såvel værdipapirer som andre formuegoder,  \r\n\r\n som f.eks. fast ejendom, kunst, metaller, mønter, råvarer, m.v. </P>  \r\n\r\n<P CLASS=PUNKT> <B>3.</B> Begrebet spekulation </P>  \r\n\r\n<P>Vejledende kan spekulation beskrives som dispositioner, hvor medarbejderen  \r\n\r\n anskaffer sig et formuegode alene for at sælge det videre og derved opnå en  \r\n\r\n gevinst. </P>  \r\n\r\n<P>Når det skal afgøres, om en given disposition er udslag af spekulation, er  \r\n\r\n det ikke selve transaktionen, men <I>formålet</I> med denne og medarbejderens  \r\n\r\n<I>hensigt</I> på dispositionstidspunktet, der er afgørende. </P>  \r\n\r\n<P>Motiverne i dispositionsøjeblikket kan være vanskeligt at bevise.  \r\n\r\n Afgørelsen af, hvorvidt en konkret disposition er udtryk for spekulation, vil  \r\n\r\n derfor i praksis bero på en samlet vurdering og afvejning af en række  \r\n\r\n forskellige momenter, som vil kunne trække dispositionen i retning af  \r\n\r\n spekulation eller omvendt mindske dispositionens karakter af spekulation.  \r\n\r\n</P>  \r\n\r\n<P>Afvejningen af de enkelte momenter skal sættes i forhold til  \r\n\r\n dispositioner, der er udtryk for <I>sædvanlig formueforvaltning.</I>  </P>  \r\n\r\n<P>Forholdet mellem risikoen og størrelsen af et økonomisk tab og den  \r\n\r\n pågældende medarbejders formueforhold indgår principielt ikke i bedømmelsen,  \r\n\r\n men størrelsen kan indikere spekulationshensigten. </P>  \r\n\r\n<P CLASS=PUNKT> <B>4.</B> Sædvanlig formueforvaltning </P>  \r\n\r\n<P>Køb til anlægsinvestering og salg til forbrug vil ikke være spekulation.  \r\n\r\n Når erhvervelsen sker som anlægsinvestering vil det for eksempel heller ikke  \r\n\r\n være spekulation, at deltage i en aktieemission ud fra en forventning om en  \r\n\r\n stor kursstigning eller et stort udbytte af aktierne. Salg af værdipapirer  \r\n\r\n som led i sædvanlig fondspleje vil ikke i sig selv anses som spekulation.  \r\n\r\n</P>  \r\n\r\n<P CLASS=PUNKT> <B>5.</B> Køb for lånte midler (gearing) og andre momenter  \r\n\r\n</P>  \r\n\r\n<P>Det er efter loven ikke afgørende om dispositionen er foretaget for  \r\n\r\n medarbejderens egne midler, herunder midler på pensionsopsparing, eller for  \r\n\r\n lånte midler. </P>  \r\n\r\n<P>Det forhold, at finansieringen er foretaget for lånte midler (gearing), er  \r\n\r\n dog et element, der med vekslende styrke efter gearingens størrelse er  \r\n\r\n medvirkende til at formode spekulationshensigt. At lånefinansiering ikke i  \r\n\r\n sig selv er spekulation fremgår af UfR 1964-640H, hvor en direktør, der havde  \r\n\r\n købt pantebreve for lånte midler, blev frifundet, da det ikke fandtes bevist,  \r\n\r\n at der forelå spekulationshensigt. </P>  \r\n\r\n<P>Udover handlernes hyppighed og gearingselementet kan som andre tegn på  \r\n\r\n spekulation peges på handlernes størrelse, ejerforholdets varighed, samt  \r\n\r\n hvorvidt der er tale om formuegoder, der traditionelt udviser store værdi-  \r\n\r\n eller kursspring, for eksempel ædelmetaller. Det kommer også i betragtning,  \r\n\r\n om dispositionen er foretaget af direktører og andre ledende medarbejdere,  \r\n\r\n der har en professionel indsigt, som kan benyttes ved spekulation. </P>  \r\n\r\n<P CLASS=PUNKT> <B>6.</B> Skattemæssig spekulation </P>  \r\n\r\n<P>Skatteretlige kriterier for spekulationshensigt er ikke afgørende i  \r\n\r\n relation til forbudet i bank- og sparekasseloven, da begrundelsen for at  \r\n\r\n statuere spekula <B>Btion er forskellig i de to love. </B></P>  \r\n\r\n<P CLASS=PUNKT> <B>7.</B> Eksempler </P>  \r\n\r\n<P> <I>De enkelte typer af forretninger</I>  </P>  \r\n\r\n<P>Indgåelse af hausse- og baisseforretninger, det vil sige spekulation i  \r\n\r\n stigende eller faldende priser på kurser, anses som spekulation, jf. dog  \r\n\r\n nedenfor. </P>  \r\n\r\n<P>Køb og salg af finansielle instrumenter (futures- og optioner) anses som  \r\n\r\n spekulation, jf. dog nedenfor. </P>  \r\n\r\n<P>Valuta- og værdipapirterminsforretninger anses som spekulation, jf. dog  \r\n\r\n nedenfor. </P>  \r\n\r\n<P>Dersom de pågældende forretninger (hausse-/baisseforretninger, køb/salg af  \r\n\r\n finansielle instrumenter og valuta-/værdipapirterminsforretninger) tager  \r\n\r\n sigte på at afdække sædvanligt forekommende risici vil dette være et moment,  \r\n\r\n der fjerner forretningens karakter af spekulation. Som eksempel kan nævnes  \r\n\r\n kurssikring (terminsforretning) af realkreditlån i forbindelse med køb og  \r\n\r\n salg af fast ejendom. </P>  \r\n\r\n<P>Fra december 1987 foreligger en afgørelse, hvor to bankansatte accepterede  \r\n\r\n et bødeforlæg for indgåelse af en 12-måneders valutaterminsforretning med  \r\n\r\n salg af D-mark mod danske kroner, uden at der forelå en &quot;legitim  \r\n\r\n begrundelse for indgåelsen af forretningen&quot;. </P>  \r\n\r\n<P>Aktietegning som led i sædvanlig formueadministration anses ikke som  \r\n\r\n spekulation, medmindre selskabets hovedformål er at foretage  \r\n\r\n spekulationsprægede investeringer af de indskudte midler. </P>  \r\n\r\n<P>Spørgsmålet om spekulation ved køb af aktier eller andre ejerandele i  \r\n\r\n foretagender, hvis virksomhed delvis er udøvelse af spekulationsforretninger  \r\n\r\n må afgøres konkret. Anlægskøb af aktier i et pengeinstitut vil ikke anses for  \r\n\r\n at være spekulation, uanset at pengeinstitutter som en del af deres  \r\n\r\n virksomhed kan drive spekulation i værdipapirer m.v. </P>  \r\n\r\n<P>Køb af andele i en investeringsforening omfattet af lov om  \r\n\r\n investeringsforeninger vil ikke være omfattet af forbudet, jf. §30, hvorefter  \r\n\r\n investeringsforeninger ikke må udføre spekulationsforretninger. </P>  \r\n\r\n<P>Investering i gearede investeringsselskaber vil oftest være en  \r\n\r\n spekulationsforretning. </P>  \r\n\r\n<P>Tegning af medarbejderaktier til favørkurs er ikke spekulation. Køb af  \r\n\r\n anparter i leasingselskaber m.v. af skattemæssige årsager anses ikke i sig  \r\n\r\n selv som spekulation. </P>  \r\n\r\n<P>Placering af kapitalpensionsmidler i aktier i valutapuljeselskaber anses  \r\n\r\n som spekulation. </P>  \r\n\r\n<P>Derimod er deltagelse i puljeordning ikke at anse som spekulation. Er der  \r\n\r\n tale om individuelt depot gælder de almindelige kriterier for spekulation.  \r\n\r\n</P>  \r\n\r\n<P>Afgørelsen af, om en porteføljemanagementsaftale vil blive anset for  \r\n\r\n spekulation, vil afhænge af aftalens nærmere indhold. En  \r\n\r\n porteføljemanagementsaftale, som må anses for at være sædvanlig  \r\n\r\n formueforvaltning, er således ikke spekulation. </P>  \r\n\r\n<P>På konkret forespørgsel fra en medarbejder i et pengeinstitut har Tilsynet  \r\n\r\n afgjort, at en porteføljemanagementaftale, hvorefter banken på medarbejdernes  \r\n\r\n vegne foretog arbitragehandler på de internationale valutamarkeder, herunder  \r\n\r\n gearede spot- og terminsforretninger, samt køb og salg af valutaoptioner, var  \r\n\r\n omfattet af spekulationsbegrebet. </P>  \r\n\r\n<P>Indlån/udlån i fremmed valuta er ikke i sig selv spekulation, f.eks. at  \r\n\r\n det forhold, at man har indestående på en Pund-konto eller et DM-lån, men  \r\n\r\n bl.a. hyppigheden af omlægning kan være et element, der trækker i modsat  \r\n\r\n retning. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i 'Finanstilsynets beretning 1991'"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19921003160"
        },
        {
            "displayName": "Entydig dokumentidentifikation",
            "displayValue": "CM026006"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10031"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "14/04/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}