{
    "id": 58572,
    "title": "Cirkulæreskrivelse om afmærkning ved skoler med skolepatrulje. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11081 af 18/02/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om afmærkning ved skoler med  \r\n\r\n skolepatrulje. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ifølge § 4 i bekendtgørelse nr. 225 af 1. juli 1955 om vejafmærkning m.v.  \r\n\r\n afmærkes skoler, legepladser og lignende med tavle A 11, &#187;Børn&#171;,  \r\n\r\n hvor det efter oversigtforholdene og færdslen på den pågældende vej anses for  \r\n\r\n påkrævet at advare den kørende trafik om, at farten bør nedsættes, bl.a. for  \r\n\r\n at give børnene lejlighed til at passere kørebanen. </P>  \r\n\r\n<P CLASS=PUNKT> <B>1.</B> I henhold til undervisningsministeriets cirkulære  \r\n\r\n af 29. marts 1965 om skolernes færselsundervisning, skolepatruljer og  \r\n\r\n cyklistprøver m.v. og 2. november 1971 om ændrede retningslinier for  \r\n\r\n skolepatruljers oprettelse og funktion skal der ved skoler med skolepatrulje,  \r\n\r\n hvor der på stærkt trafikerede steder etableres overgangssted uden for  \r\n\r\n fodgængerfelt, træffes følgende sikkerhedsforanstaltning: </P>  \r\n\r\n<P>Skolepatruljemedlemmer skal placeres på et passende, fremskudt sted med en  \r\n\r\n transportabel færdselstavle A 11 (Børn) med undertavlen &#187;Skolepatruljen  \r\n\r\n arbejder!&#187;. På steder, hvor trafikken afvikles med stor hastighed,  \r\n\r\n anbringes tavlen mindst 100 m fra overgangsstedet, og i øvrigt anbringes  \r\n\r\n tavlen ca. 50 m fra dette. Kun de af Rådet for større færdselssikkerhed  \r\n\r\n forhandlede tavler må benyttes. </P>  \r\n\r\n<P>Denne sikkerhedsforanstaltning kan træffes, hvor der findes fodgængerfelt.  \r\n\r\n</P>  \r\n\r\n<P CLASS=PUNKT> <B>2.</B> Ved denne cirkulæreskrivelse tillader  \r\n\r\n justitsministeriet, at der ved skoler med skolepatrulje gennemføres  \r\n\r\n afmærkning af overgangssted uden for fodgængerfelt på følgende måde: </P>  \r\n\r\n<P>Tavle A 11, &#187;Børn&#171; opsættes og forsynes med undertavle med  \r\n\r\n påskrift &#187;Skole&#171; og afstandsangivelse &#187;0 - X m&#171;. På  \r\n\r\n strækninger, hvor den tilladte hastighed er højere end 60 km/t, skal der 150  \r\n\r\n - 250 m før hovedtavlen som forvarsel opsættes en A 11-tavle med undertavle  \r\n\r\n med påskrift &#187;Skole&#171;, men uden afstandsangivelse. </P>  \r\n\r\n<P>Alle tavler skal være særskilt belyst og bør på større veje med stærk  \r\n\r\n trafik være udført i overstørrelse. </P>  \r\n\r\n<P>Over hver tavle anbringes et blinksignal med 2 skiftevis blinkende gule  \r\n\r\n lysåbninger, der er anbragt ved siden af hinanden og er rettet mod den  \r\n\r\n trafik, tavlen er bestemt for. Ved opstilling i nærheden af vejkryds må det  \r\n\r\n af hensyn til bestemmelsen i vejafmærkningsbekendtgørelsens § 53, stk. 2,  \r\n\r\n påses, at lysblinket ikke er synligt fra sideveje, hvor trafikken er pålagt  \r\n\r\n ubetinget vigepligt. </P>  \r\n\r\n<P>Tavlebelystning og blinksignal skal være i funktion, når skolepatruljen  \r\n\r\n arbejder. I øvrigt skal lysene være slukkede. </P>  \r\n\r\n<P>Armærkningen bør normalt ikke etableres på veje, hvor kørselshastigheden  \r\n\r\n er lav, og hvor der foruden skolebørnene færdes et større antal fodgængere og  \r\n\r\n cyklister, som. f.eks. i bygader, der ikke har karakter af gennemfartsgader.  \r\n\r\n</P>  \r\n\r\n<P>Det bemærkes, at det er en forudsætning for at etablere afmærkningen, at  \r\n\r\n der ikke inde for den afmærkede vejstrækning eller i umiddelbar nærhed af den  \r\n\r\n findes fodgængerfelt. Såfremt der i forvejen findes fodgængerfelt på stedet,  \r\n\r\n er det således et vilkår for etablering af afmærkningen, at fodgængerfeltet  \r\n\r\n samtidig fjernes. </P>  \r\n\r\n<P>Hvor afmærkning gennemføres efter disse retningslinier, erstatter den  \r\n\r\n sikkerhedsforanstaltninger i henhold til undervisningsministeriets ovennævnte  \r\n\r\n cirkulærer. </P>  \r\n\r\n<P>Orla Møller. </P>  \r\n\r\n<P>/O. Freiesleben. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19761108110"
        },
        {
            "displayName": "Entydig dokumentidentifikation",
            "displayValue": "CM017520"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/07/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11081"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "18/02/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F.afd.j.nr. 1975-221-194."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}