{
    "id": 201395,
    "title": "Pressenævnets kendelse i sag nr. 2017-80-0067",
    "documentTypeId": "240",
    "isSagsforlobPeriodValid": true,
    "shortName": "KEN nr 9342 af 15/05/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0067</p>\r\n<div class=\"Resume\">\r\n   <p class=\"TekstGenerel\">Amager Bladet får kritik for manglende forelæggelse af skadelige udsagn</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at Amager Bladet i oktober 2017 havde bragt kritisk omtale af hans byggeri i artiklen ”Frustreret ægtepar: Dobbelthus tager alt dagslyset fra vores stue” uden forinden at have indhentet hans kommentarer til kritikken. Pressenævnet fandt, at den påklagede omtale indeholdt udsagn, der kunne være skadelige, krænkende eller virke agtelsesforringende for klageren. Nævnet udtalte derfor kritik af Amager Bladet for ikke at give klageren mulighed for at kommentere beskyldningerne i sammenhæng med, at de blev fremsat.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Frustreret ægtepar: Dobbelthus tager alt dagslyset fra vores stue”</span>, som brev bragt i Amager Bladet og på hjemmesiden amagerbladet.dk den 17. oktober 2017, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at Amager Bladet har bragt ukorrekte oplysninger uden forinden at forelægge de skadelige oplysninger for ham.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Amager Bladet bragte den 17. oktober 2017 artiklen <span class=\"Italic\">”Frustreret ægtepar: Dobbelthus tager alt dagslyset fra vores stue”</span> i den trykte udgave af Amager Bladet på side 20 med følgende underrubrik:</p>\r\n<p>\r\n</p>\r\n<p>”BYGGESAG. På den lille villavej, [Vejnavn 1], der ligger klemt inde mellem [Vejnavn 2] og en haveforening, har en huskøber fået kommunens tilladelse til at opføre dobbelthus på en énfamilies-grund. Naboerne kæmper nu en kamp for at få forhindret byggeriet, der vil stjæle det meste af dagslyset fra ægteparret [Person A] og [Person B]s stue. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”SUNDBY: [Person A] og [Person B] har boet i villaen på [Adresse A] siden 1983. Nu frygter de, at villaen bliver godt og grundigt klemt af villaen i nummer 10, der også ligger på en énfamilies-grund. For Københavns Kommune har givet tilladelse til, at villaens ejer kan udvide med et dobbelthus. »Villaen blev solgt i januar til en tømrermester, der allerede 27. april gik i gang med at støbe til udvidelsen, selvom han endnu ikke havde fået kommunens tilladelse til udvidelse. Det virker ærligt talt som om, at det blot var en formalitet at få tilladelsen fra kommunen,« siger [Person A], der frustreret over processen med nabohøring og den efterfølgende dialog med kommunen. Nu har han klaget til både Plan Ankeklagenævnet og Statsforvaltningen for at få stoppet byggeriet. »At kommunen giver tilladelse til opførelse af et dobbelthus er helt hen i vejret. Vi ligger i et villaområde med lav bebyggelse med rimelig god luft til nabogrundene. Nu kan vi se frem til at få en nabo, der klemmer os helt inde og i hvert fald vil stjæle alt daglyset ind til vores stue,« forklarer [Person A].</p>\r\n<p>»Og endnu værre, så vil dobbelthuset få et vindue, der peger direkte ned i vores stue.«</p>\r\n<p>Han henviser til, at kommunen bl.a. har givet tilladelsen, selvom der ikke er de lovpligtige krav om tre en halv meter til skel.</p>\r\n<p>»Når dobbelthuset er opført er der kun tre meter, men kommunen kalder det en minimal overskridelse. Det svarer til 16 procents overskridelse, og overstiger langt de tre procent, der kan gives dispensation for,« siger [Person A].</p>\r\n<p>\r\n   <span class=\"Italic\">Skøn vinder over regel</span>\r\n</p>\r\n<p>I et høringssvar skriver Københavns teknik- og miljøforvaltning:</p>\r\n<p>»Vi har valgt at fravige servituttens bestemmelser vedrørende mindste afstand til naboskel på 3,5 meter for to-etageshus, idet vi mener, at den ansøgte fravigelse på tre meter vurderes at være minimal. Endvidere har vi også vurderet, at det ansøgte ikke giver skyggegener mod naboskel i øst og vest, idet det ansøgte overholder det skråhøjdegrænseplan til naboejendommene [Adresse B] (vestlig skel) og [Adresse A] (østligt skel).«</p>\r\n<p>[Person A] er mildest talt fortørnet over forvaltningens svar.</p>\r\n<p>»Jeg fatter simpelthen ikke, at skøn kan vinde og regel. Det vil svarer til, at jeg på en vej med 60 km/t kører 70 km/t, fordi jeg skønner, at skøn vinder over reglen. Det holder ikke.«</p>\r\n<p>På køkkenbordet ligger stakkevis af skrivelser, tegninger og udklip. [Person A] har markeret og optalt 13 fejl og mangler i forbindelse med både tilladelsen til opførelsen af dobbelthuset og selve byggeriet.</p>\r\n<p>»Man kan få den tanke, at kommunen har en særlig interesse i at udstede tilladelser til byggeentreprenører, der tjener penge på at sælge dobbelthuse.</p>\r\n<p>Jeg har derfor skrevet til [Teknik- og miljøborgmesteren] for at få ham til at gå ind i sagen, men han sender bare sagen videre i systemet, og så får du den samme sang en gang til.</p>\r\n<p>Jeg er både vred og skuffet over, at ganske almindelige borgere skal straffes på denne måde. Villaens nye ejer har fået lov til at ændre i teksten på sine ansøgninger uden at kommunen griber ind. Først skriver han, at der er tale om et område med lav bebyggelse. Det ændres så til et tæt bebygget område med høj bebyggelse.</p>\r\n<p>Der må da være grænser for, hvad kommunen kan tillade, når der åbenlyst bliver overtrådt regler.«</p>\r\n<p>[Person B] nærer ingen forhåbninger om, at byggeriet bliver standset, men hun både tror og håber, at der bliver sat en stopper opførelse af dobbelthuse på énfamilies-grunde.</p>\r\n<p>»Hvis vores sag kan være med til at stoppe det her, så er det også en sejr,« siger hun.</p>\r\n<p>\r\n</p>\r\n<p>\r\n   <span class=\"Italic\">Fast praksis med dispensationer</span>\r\n</p>\r\n<p>I august skrev Amager Bladet om en lignende sag fra [Vejnavn 3], hvor grundejerforeningen rettede skarp kritik af Københavns Kommunes teknik- og miljøforvaltning for at give dispensation til opførelse af et dobbelthus.</p>\r\n<p>Dengang svarede [Centerchefen], centerchef i teknik- og miljøforvaltningen, at kommunen i mange år har haft en fast praksis for at give dispensation til dobbelthuse, så disse kan opføres side om side, frem for at boligerne etableres som to lejligheder fordelt på to etager.</p>\r\n<p>Men centerchefen præciserede, at denne praksis stopper:</p>\r\n<p>»Et enigt teknik- og miljøudvalg har før sommer besluttet, at denne praksis skal ændres. Det skyldes en stigning i antallet af sager med dobbelthuse og et ønske om, at villakvarterer skal bevare deres nuværende karakter. Den ændrede praksis skal dog også vedtages i borgerrepræsentationen. Det forventes at ske på et af de førstkommende møder efter sommerferien. Men indtil en praksisændring er endelig vedtaget, er forvaltningen imidlertid nødt til at følge den hidtidige praksis, som stadig er den gældende,« skrev han i et svar til sagen.</p>\r\n<p>Der er endnu ikke vedtaget en beslutning i borgerrepræsentationen. ”</p>\r\n<p>\r\n</p>\r\n<p>Øverst i artiklen var der indsat et billede, hvor [Person A] og hans kone, [Person B], står foran et hus under ombygning med stillads omkring.</p>\r\n<p>\r\n</p>\r\n<p>Til billedet var der indsat følgende tekst:</p>\r\n<p>\r\n</p>\r\n<p>”[Person A] og [Person B] foran villaen, hvor der er ved at blive opført dobbelthus. Parret forstår ikke, hvordan kommunen kan tilsidesætte servitutter og regler og udstede en byggetilladelse. ”</p>\r\n<p>\r\n</p>\r\n<p>Nederst i artiklens venstre hjørne var der indsat et billede, hvor naboen til byggepladsen, [Person A], står foran et hus, der er under ombygning. Huset er det oprindelige étplanshus, og der er stillads rundt om huset. Man kan desuden se [Person A]s hus, der ligger på nabogrunden. [Person A]s hus er et toplanshus.</p>\r\n<p>\r\n</p>\r\n<p>Til billedet var der indsat følgende tekst:</p>\r\n<p>\r\n</p>\r\n<p>””Den nye ejer begyndte at støbe inden kommunen udstedte byggetilladelsen. Man får mistanke om, at det blot var en formalitet”, siger [Person A]. ”</p>\r\n<p>\r\n</p>\r\n<p>Nederst i artiklens højre hjørne var der indsat en faktaboks med følgende tekst:</p>\r\n<p>\r\n</p>\r\n<p>”Københavns Kommunes teknik-og miljøforvaltningen har givet tilladelse til opførelse af dobbelthus på [Adresse C] i 2300 København S.</p>\r\n<p>Forvaltningen skriver i et høringssvar, at man har valgt at fravige servituttens bestemmeler om mindsteafstand til naboskel på 3,5 meter.</p>\r\n<p>Forvaltningen vurderer, at fravigelsen er minimal og at dobbelthuset ikke giver skyggegener for naboerne i [Adresse A]. ”</p>\r\n<p>\r\n</p>\r\n<p>Artiklen blev desuden bragt på hjemmesiden amagerbladet.dk den 17. oktober 2017. Online-artiklen har samme tekstindhold som artiklen, der blev bragt i den trykte udgave af Amager Bladet.</p>\r\n<p>\r\n</p>\r\n<p>Til online-artiklen er billedet, hvor [Person A] står foran byggepladsen, og hvor hans hus ses i baggrunden, indsat øverst i artiklen.</p>\r\n<p>\r\n</p>\r\n<p>Klagen over artiklen er modtaget i Pressenævnet den 1. december 2017.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Yderligere oplysninger</span>\r\n</p>\r\n<p>Ved opslag på cvr.dk ses [Klager] at have været registreret med ”<span class=\"Italic\">[Byggefirma 1] v/ [Klager]</span>” under branchekoden ”<span class=\"Italic\">Tømrer- og bygningssnedkervirksomhed</span>”. Virksomheden står som ophørt per 31. december 2013 og var i perioden 2. oktober 2006 til 6. maj 2009 registreret under branchekoden ”<span class=\"Italic\">Tømrer/Snedkermester [Klager]</span>”.</p>\r\n<p>\r\n</p>\r\n<p>[Klager] er desuden registreret som stifter af og direktør i [Byggefirma 2], der blev stiftet den 12. oktober 2017, med adressen [Adresse C] på cvr.dk. Selskabet er registreret under branchekode 412000: ”<span class=\"Italic\">Opførelse af bygninger</span>”, og med selskabsstatus ”<span class=\"Italic\">normal</span>”.</p>\r\n<p>\r\n</p>\r\n<p>Ved søgning på Google Street View ses [Vejnavn 1] at være en villavej, hvor der både er huse i ét plan samt huse med førstesal. [Adresse C], som er [Klager]s ejendom, er et hus i ét plan, hvorimod nabohusene til begge sider er med førstesal.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har anført, at Amager Bladets omtale er i strid med god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>[Klager] har anført, at Amager Bladet har bragt misvisende oplysninger om hans byggeri. Artiklen indeholder forkerte oplysninger og har gjort ham upopulær, uden at han har fået en chance for at forsvare sig. [Klager] har desuden anført, at der er mange, som har læst artiklen, der har ringet til ham og spurgt, ”<span class=\"Italic\">hvad det går ud på</span>”.</p>\r\n<p>\r\n</p>\r\n<p>[Klager] har endvidere oplyst, at han efter artiklens offentliggørelse har været i kontakt med journalisten for at gøre opmærksom på, at Amager Bladet har bragt nogle forkerte oplysninger. På trods heraf er der ikke skrevet yderligere om sagen, og [Klager] er ikke blevet tilbudt at stå frem i forbindelse med en eventuel ny artikel. For så vidt angår de dokumenter, som Amager Bladet oplyser at være i besiddelse af, har [Klager] anført, at sagen ikke er undersøgt tilstrækkeligt, da der i artiklen er oplysninger, som ikke passer.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Stillingsbetegnelse</span>\r\n</p>\r\n<p>[Klager] har oplyst, at han ikke er tømrermester, hvorfor det er en forkert oplysning, når Amager Bladet omtaler ham som sådan.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Byggeriet</span>\r\n</p>\r\n<p>[Klager] har oplyst, at han ikke bygger et dobbelthus på en grund til et énfamiliehus, men at han bygger et halvandetplans hus, hvor de har lavet væggene høje og taget med lav hældning, hvorfor kommunen har kaldt det et toplanshus. Tilbygningen ligger meget mere end 3,5 meter fra skel, hvorfor kommunen har ment, at det var en minimal afvigelse, især fordi resten af huset ligger tre meter fra skel. Naboens hus er også et halvandetplanshus.</p>\r\n<p>\r\n</p>\r\n<p>[Klager] har i forlængelse heraf anført, at den sag, der henvises til fra [Vejnavn 3], ikke er sammenlignelig med hans byggeri, da der her var tale om et dobbelthus, der er bygget uden byggetilladelse, hvorimod han har fået lov til at lave to villalejligheder med vandret skel i et toplanshus. Et dobbelthus har lodret skel samt er som udgangspunkt på to matrikler, og han har kun en matrikel, så der er stor forskel på, om det er det ene eller det andet.</p>\r\n<p>\r\n</p>\r\n<p>[Klager] har i forlængelse heraf oplyst, at han ikke er blevet bedt om at ændre byggeriet fra lodret skel til vandret skel, men at han fra starten af har søgt om at bygge første sal på huset, og aldrig har søgt om tilladelse til at bygge et dobbelthus med lodret skel.</p>\r\n<p>\r\n</p>\r\n<p>[Klager] har oplyst, at det er korrekt, at han begyndte at støbe en rende, inden han havde byggetilladelsen. Han har hertil oplyst, at kommunen ikke kan nægte en at bygge, såfremt man overholder bygningsreglementet, medmindre der står andet i lokalplanen. Renden kunne i princippet også have været anvendt til terrasse, men [Klager] vidste, at der ikke stod andet i lokalplanen, der ville gøre, at han ikke fik tilladelse til det påtænkte byggeri.</p>\r\n<p>\r\n</p>\r\n<p>[Klager] har oplyst, at det er en professionel arkitekt, der har lavet tegningerne, ligesom de har været gennemgået af kommunens arkitekter i forbindelse med sagens behandling. Hvis kommunen opdager fejl i tegningerne, vil man blive anmodet om at fremsende fejlfrie tegninger.</p>\r\n<p>\r\n</p>\r\n<p>[Klager] har oplyst, at hans byggeri ikke bevirker, at naboens hus bliver ”<span class=\"Italic\">klemt inde</span>”, da naboens hus er stort og 8.5 meter højt, hvilket er den højde, man ifølge bygningsreglementet må bygge i – og den højde, som [Klager]s hus får, når det er færdigbygget. For så vidt angår beskrivelsen af boligområdet, som et område med lav bebyggelse, har [Klager] anført, at han ikke bygger højere end tilladt og heller ikke højere end naboens hus. I forlængelse heraf har [Klager] anført, at når kommunen udsteder byggetilladelse, så tager de hensyn til blandt andet sollys ved hjælp af skyggediagrammer, og at han ikke mener, at naboen mister mere end en times sollys.</p>\r\n<p>\r\n</p>\r\n<p>[Klager] har endelig anført, at han ikke har lyst til at bo i et hus, hvor begge naboer allerede har set sig sure på ham, og hvor de med hjælp fra artiklen, kan fortælle en løgn om byggeriet til andre i området og grundejerforeningen. Dertil vil det være synd for hans børn, hvis de skulle opleve en hetz på grund af artiklen. Planen var, at [Klager] og hans familie selv skulle bo i huset, men på sigt gerne ville have muligheden for at kunne sælge huset som to villalejligheder.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Amager Bladets synspunkter</span>\r\n</p>\r\n<p>\r\n   <span class=\"Italic\">- God presseskik</span>\r\n</p>\r\n<p>Amager Bladet har anført, at artiklen ikke omhandler [Klager], men tager udgangspunkt i en årelang strid mellem grundejerforeninger og grundejere i Københavns Kommune om Københavns Kommunes praksis med at udstede dispensationer til dobbelthuse og tilbygninger på villagrunde, der er placeret på én matrikel. Københavns Kommunes Teknik- og Miljøforvaltning har ikke fundet anledning til at kritisere indholdet af artiklen, herunder at kræve et dementi eller præciseringer af faktuelle oplysninger.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>Amager Bladet har anført, at det er korrekt, at [Klager] kontaktede journalisten telefonisk, og at [Klager] i den forbindelse blev tilbudt at stå frem og forklare sin version af sagen, hvilket han ikke ønskede.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Stillingsbetegnelse</span>\r\n</p>\r\n<p>Amager Bladet har anført, at det beklages, hvis bladet på baggrund af andenhåndsviden har omtalt [Klager] som tømrermester. [Klager] er dog ikke omtalt i artiklen, hvorfor stillingsbeskrivelsen er irrelevant.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Byggeriet</span>\r\n</p>\r\n<p>Amager Bladet har anført, at artiklen er baseret på en klage fra en borger til Københavns Kommunes Teknik- og Miljøforvaltning vedrørende dispensation for tilbygning/dobbelthus på villaservitut. Amager Bladet er i besiddelse af dokumenter fra sagsfremstillingen og kommunikationen mellem borgeren og forvaltningen. Dokumenterne underbygger artiklens indhold.</p>\r\n<p>\r\n</p>\r\n<p>For så vidt angår de faktuelle fejl, som [Klager] har påpeget, har Amager Bladet anført, at fortolkningen af dobbelthuse og tilbygninger er noget diffus, da flere grundejere og grundejerforeninger har klaget over, at man ved byggeansøgningen blot kan ændre byggeriet fra vandret til lodret skel for at undgå opførelse af et dobbelthus [der må rettelig menes fra lodret til vandret skel, <span class=\"Italic\">Pressenævnet</span>]. I denne som andre sager har Københavns Kommune bedt grundejeren om at ændre byggeriet til lodret skel, [vandret skel, <span class=\"Italic\">Pressenævnet</span>] men dispenseret fra reglen om skel til nabogrund ved at tillade mindre afstand, end reglerne foreskriver.</p>\r\n<p>\r\n</p>\r\n<p>Amager Bladet har anført, at de burde have præciseret i artiklen, at det er grundejeren på nabogrunden, der har konstateret 13 fejl på tegningerne i [Klager]s ansøgning til kommunen.</p>\r\n<p>\r\n</p>\r\n<p>Amager Bladet har bemærket, at København Kommunes Teknik- og Miljøforvaltning (den 17. juni 2017) i forhold til praksis for administration af villaservitutter skriver, at de nuværende regler giver mulighed for, at der kan bygges enfamilieshuse og tofamilieshuse i to etager. Der må kun være en enkelt bolig pr. etage, det vil sige to boliger med vandret skel.</p>\r\n<p>\r\n</p>\r\n<p>Endvidere skriver forvaltningen, at grunde med dobbelthuse kan udstykkes til to parceller, og at det er muligt at bygge et dobbelthus ind over to matrikler, ligesom der kan opføres énfamiliehuse og tofamiliehuse med vandret lejlighedsskel i to etager.</p>\r\n<p>\r\n</p>\r\n<p>Amager Bladet har henvist til Københavns Kommunes notat med titlen <span class=\"Italic\">”Enfamiliehuse, tofamiliehuse og dobbelthuse og praksis om dobbelthuse i områder med villaservitutter” </span>dateret 9. maj 2017, hvoraf det blandt fremgår:</p>\r\n<p>\r\n</p>\r\n<p>”[…]</p>\r\n<p>\r\n   <span class=\"Italic\">Generelt om tofamiliehuse</span>\r\n</p>\r\n<p>Et tofamiliehus er én bygning med to selvstændige boliger, som er adskilt af et vandret lejlighedsskel, dvs. at boligerne er placeret ovenpå hinanden.</p>\r\n<p>Et tofamiliehus kan være indrettet sådan, at adgangen til de to boliger er den samme, f.eks. ved en fælles trappeopgang. Adgangen til hver af de to boliger kan også være adskilt.</p>\r\n<p>Et tofamiliehus er i byggelovsmæssig forstand at betragte som to lejligheder, der sammen udgør en etageboligbebyggelse.</p>\r\n<p>Et tofamiliehus er typisk udformet, så det fremstår som ét hus med mindst to fuldt udbyggede etager.</p>\r\n<p>Der kan derudover være kælder, som i nogle tilfælde er delvist hævet over terræn.</p>\r\n<p>\r\n   <span class=\"Italic\">Generelt om dobbelthuse</span>\r\n</p>\r\n<p>Et dobbelthus er én bygning med to selvstændige boliger, som er adskilt af et lodret lejlighedsskel, dvs. at boligerne er placeret ved siden af hinanden.</p>\r\n<p>Et dobbelthus er altid indrettet sådan, at adgangen til hver af de to boliger er adskilt.</p>\r\n<p>Et dobbelthus er i byggelovsmæssig forstand at betragte som to sammenbyggede enfamiliehuse.</p>\r\n<p>Et dobbelthus kan være udformet, så det fremstår som ét hus eller som to sammenbyggede huse.</p>\r\n<p>\r\n   <span class=\"Italic\">Generelt om dobbelthuse ved fravigelse af servitutbestemmelse</span>\r\n</p>\r\n<p>Forvaltningens praksis er at tillade dobbelthuse, dvs. to sammenbyggede boliger med lodret lejlighedsskel, og dermed fravige villaservitutternes bestemmelse om antal boliger pr. etage. Betingelserne for en tilladelse er, at dobbelthuset må være maksimalt én etage med udnyttelig tagetage (1½ etage), og at tagetagen, hvis en sådan udføres, etableres med en trempelhøjde på ikke mere end 1 m.</p>\r\n<p>[…]”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jens Kruse Mikkelsen, Jørn Mikkelsen, Ulrik Holmstrup og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Retlig interesse</span>\r\n</p>\r\n<p>Det er en betingelse for, at Pressenævnet kan behandle en klage, at klageren har retlig interesse i det forhold, der klages over. Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.</p>\r\n<p>\r\n</p>\r\n<p>Klagen angår artiklen <span class=\"Italic\">”Frustreret ægtepar: Dobbelthus tager alt dagslyset fra vores stue”</span>, hvori [Klager] ikke er omtalt ved navn. [Klager] ejer imidlertid den omtalte ejendom, der også er afbilledet i artiklen, ligesom adressen på ejendommen fremgår af artiklen. [Klager] er således indirekte nævnt og kan identificeres via artiklens oplysninger som den huskøber, der, ifølge naboen [Person A], har fået byggetilladelse til at opføre et dobbelthus på grunden. [Klager] har derfor retlig interesse i, at klagen realitetsbehandles for så vidt angår hans forhold. Pressenævnet tager ikke stilling til forhold vedrørende Københavns Kommunens sagsbehandling, da kommunen ikke har klaget til Pressenævnet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">- Korrekt information og forelæggelse</span>\r\n</p>\r\n<p>[Klager] har klaget over, at Amager Bladet bragte ukorrekte oplysninger uden forinden at forelægge oplysningerne for ham.</p>\r\n<p>\r\n</p>\r\n<p>Det følger af de vejledende regler for god presseskik, at det bør kontrolleres, om de oplysninger, der gives eller gengives, er korrekte, og at kritik bør udvises over for nyhedskilderne, i særdeleshed når disses udsagn kan være farvet af personlig interesse eller skadevoldende hensigt. Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende, ligeledes bør angreb og svar, hvor det er rimeligt, bringes i sammenhæng og på samme måde. Dette gælder i særlig grad krænkende eller skadelige udsagn, jf. punkt A. 1, A. 2, A. 3 og A. 4. </p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Stillingsbetegnelse</span>\r\n</p>\r\n<p>[Klager] har anført, at det ikke er korrekt, at han er tømrermester.</p>\r\n<p>\r\n</p>\r\n<p>På baggrund af oplysninger i CVR-registeret om, at [Klager] tidligere har været registreret som indehaver af virksomheden ”<span class=\"Italic\">[Byggefirma 1] v/ [Klager]</span>” og nu er registreret med virksomheden [Byggefirma 2], og dermed udøver erhverv inden for faget, finder Pressenævnet ikke anledning til at udtale kritik af Amager Bladet for at omtale [Klager] som tømrermester.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Byggeriet</span>\r\n</p>\r\n<p>[Klager] har bestridt, at han har søgt tilladelse til eller har fået byggetilladelse til at bygge et dobbelthus, og har anført, at han rettelig søgte om og fik tilladelse til at opføre et tofamiliehus, altså et hus med to selvstændige boliger, som er adskilt af et vandret lejlighedsskel.</p>\r\n<p>\r\n</p>\r\n<p>Amager Bladet har henvist til, at artiklen er baseret på en klage fra en borger til Københavns Kommunes Teknik- og Miljøforvaltning vedrørende dispensation for tilbygning/dobbelthus på villaservitut. Amager Bladet er i besiddelse af dokumenter fra sagsfremstillingen og kommunikationen mellem borgeren og forvaltningen, der underbygger artiklens indhold. Pressenævnet har ikke modtaget kopi af de omtalte dokumenter.</p>\r\n<p>\r\n</p>\r\n<p>Parterne har således givet modstridende oplysninger om, hvorvidt [Klager] bygger et dobbelthus eller et tofamiliehus (to villalejligheder med vandret skel). Som sagen er oplyst for Pressenævnet, har nævnet ikke mulighed for at tage stilling til, hvad Københavns Kommune har givet byggetilladelse til.</p>\r\n<p>\r\n</p>\r\n<p>Oplysningerne om, at [Klager] begyndte ”<span class=\"Italic\">at støbe til udvidelsen</span>”, inden byggetilladelsen forelå, bestrides ikke af [Klager]. Han har i tilknytning dertil anført, at han overholdt bygningsreglementet og var sikker på, at han ville få byggetilladelsen.</p>\r\n<p>\r\n</p>\r\n<p>Dertil har han klaget over udsagnet ”<span class=\"Italic\">de 13 fejl og mangler</span>” vedrørende byggeriet.</p>\r\n<p>\r\n</p>\r\n<p>Af artiklen fremgår blandt andet:</p>\r\n<p>\r\n</p>\r\n<p>”På køkkenbordet ligger stakkevis af skrivelser, tegninger og udklip. [Person A] har markeret og optalt 13 fejl og mangler i forbindelse med både tilladelsen til opførelsen af dobbelthuset og selve byggeriet. ”</p>\r\n<p>\r\n</p>\r\n<p>Samt</p>\r\n<p>\r\n</p>\r\n<p>”»Villaen blev solgt i januar til en tømrermester, der allerede 27. april gik i gang med at støbe til udvidelsen, selvom han endnu ikke havde fået kommunens tilladelse til udvidelse. Det virker ærligt talt som om, at det blot var en formalitet at få tilladelsen fra kommunen,« siger [Person A], der frustreret over processen med nabohøring og den efterfølgende dialog med kommunen.</p>\r\n<p>[…]</p>\r\n<p>»At kommunen giver tilladelse til opførelse af et dobbelthus er helt hen i vejret. Vi ligger i et villaområde med lav bebyggelse med rimelig god luft til nabogrundene. Nu kan vi se frem til at få en nabo, der klemmer os helt inde og i hvert fald vil stjæle alt daglyset ind til vores stue,« forklarer [Person A].</p>\r\n<p>[…]</p>\r\n<p>»Man kan få den tanke, at kommunen har en særlig interesse i at udstede tilladelser til byggeentreprenører, der tjener penge på at sælge dobbelthuse. Jeg er både vred og skuffet over, at ganske almindelige borgere skal straffes på denne måde. Villaens nye ejer har fået lov til at ændre i teksten på sine ansøgninger uden at kommunen griber ind. Først skriver han, at der er tale om et område med lav bebyggelse. Det ændres så til et tæt bebygget område med høj bebyggelse. Der må da være grænser for, hvad kommunen kan tillade, når der åbenlyst bliver overtrådt regler.«”</p>\r\n<p>\r\n</p>\r\n<p>Pressenævnet finder, at Amager Bladet på tilstrækkelig vis har gjort det klart for læseren, hvem der udtaler sig, og at de påklagede udsagn fremstår som kilden, [Person A]s, subjektive vurderinger. Pressenævnet finder dog, at [Person A]s udsagn kan være skadelige, krænkende eller virke agtelsesforringende for [Klager]. Udsagnene burde derfor have været forelagt [Klager] forud for artiklens offentliggørelse den 17. oktober 2017, således at han havde mulighed for at besvare beskyldningerne i sammenhæng med, at de blev fremsat. Dette gælder særligt i en situation, hvor kilden kunne være farvet af personlige interesser. Pressenævnet har i den forbindelse lagt vægt på, at [Klager] ifølge oplysninger på cvr.dk er direktør i [Byggefirma 2], hvorfor omtale, hvor det insinueres, at [Klager] bygger i strid med gældende regler, kan være skadeligt for ham privat såvel som erhvervsmæssigt. At det fremgår af artiklen, at kommunen har givet byggetilladelse til at opføre den ejendom, [Klager] er ved at opføre, kan efter en samlet vurdering ikke føre til andet resultat. Pressenævnet udtaler derfor kritik af Amager Bladet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse af nævnets kendelse</span>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af Amager Bladet og amagerbladet.dk at offentliggøre nævnets kendelse i den løbende nyhedsstrøm på amagerbladet.dk og i papirudgaven med følgende tekst til en illustration af nævnets logo:</p>\r\n<p>\r\n</p>\r\n<p>”[rubrik]</p>\r\n<p>Pressenævnet kritiserer Amager Bladet</p>\r\n<p>\r\n</p>\r\n<p>[underrubrik]</p>\r\n<p>Amager Bladet får kritik for ikke at give ejeren af ejendommen [Adresse C] mulighed for at kommentere skadelige udsagn.</p>\r\n<p>\r\n</p>\r\n<p>[tekst]</p>\r\n<p>Amager Bladet bragte i oktober en artikel om byggeriet [Adresse C]. Artiklens overskrift lød <span class=\"Italic\">”Frustreret ægtepar: Dobbelthus tager alt dagslyset fra vores stue”</span>. I artiklen udtaler naboen til [Adresse C] sig kritisk om byggeriet og kommunens sagsbehandling.</p>\r\n<p>\r\n</p>\r\n<p>Ejeren af ejendommen [Adresse C] har klaget til Pressenævnet over, at artiklen indeholder ukorrekte oplysninger om hans byggeri, og at han ikke fik mulighed for at forsvare sig, inden artiklen blev bragt.</p>\r\n<p>\r\n</p>\r\n<p>Pressenævnet finder, at Amager Bladet har bragt påstande, der kan være skadelige eller krænkende for den pågældende. Nævnet udtaler derfor kritik af Amager Bladet for ikke at give ejeren mulighed for at besvare naboens beskyldningerne i sammenhæng med, at de blev fremsat.</p>\r\n<p>\r\n</p>\r\n<p>Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">For så vidt angår offentliggørelse af nævnets kendelse i papirudgivelsen skal offentliggørelse ske snarest i den første eller en af de første udgaver, der offentliggøres efter nævnets kendelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet.</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span> ¬</p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes i mediet.</span>\r\n</p>\r\n<p>\r\n</p>\r\n<p>\r\n   <span class=\"Italic\">For så vidt angår offentliggørelse af nævnets kendelse på mediets digitale platforme, skal offentliggørelse ske som en selvstændig artikel, der prioriteres, f.eks. med placering på en forside i mindst et døgn efter kritikkens offentliggørelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Endvidere skal denne artikel være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig.</span>\r\n</p>\r\n<p>\r\n</p>\r\n<p>\r\n   <span class=\"Italic\">Endelig skal der oprettes et link med teksten ”Pressenævnet har udtalt kritik af artiklen” til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik.</span> ¬</p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes af mediet.</span>\r\n</p>\r\n<p>\r\n</p>\r\n<p>\r\n</p>\r\n<p>Afgjort den 15. maj 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/05/2018"
        },
        {
            "displayName": "Accession",
            "displayValue": "W20180934225"
        },
        {
            "displayName": "Entydig dokumentidentifikation",
            "displayValue": "AA010670"
        },
        {
            "displayName": "Dato for indlæggelse",
            "displayValue": "23/05/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9342"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "15/05/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0067"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}