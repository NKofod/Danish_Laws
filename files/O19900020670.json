{
    "id": 28523,
    "title": "Partshøring undladt inden afslag på sygedagpenge. Oplysningsgrundlaget for afgørelsen utilstrækkeligt.",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.206",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En kommune (K) standsede udbetalingen af arbejdsgiverrefusion til A's  \r\n\r\n arbejdsgiver på grund af en oplysning om A's indstilling til revalidering. A  \r\n\r\n modtog ikke meddelelse om afgørelsen eller om grundlaget for denne. A  \r\n\r\n anmodede  \r\n\r\n senere om udbetaling af sygedagpenge; men K afslog anmodningen med  \r\n\r\n henvisning til dagpengelovens § 48 og begrundelsen for refusionsstandsningen.  \r\n\r\n K havde inden afgørelsen indhentet supplerende oplysninger om A's  \r\n\r\n revalideringsbestræbelser  \r\n\r\n fra hendes læge. Disse oplysninger blev A ikke gjort bekendt med, hverken af  \r\n\r\n K  \r\n\r\n eller af amtsankenævnet (N), som tiltrådte afslaget på udbetaling af dagpenge  \r\n\r\n med henvisning til den oprindelige oplysning om A's indstilling til  \r\n\r\n revalidering.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt, at A burde have haft lejlighed til at udtale  \r\n\r\n sig om grundlaget for K's afgørelse - dels den oplysning, der førte til  \r\n\r\n standsning af refusion, dels de supplerende oplysninger fra hendes læge. Den  \r\n\r\n partshøring, som var blevet forsømt af K, burde N have gennemført.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henstillede til N at genoptage sagen, idet han fandt  \r\n\r\n det tvivlsomt, om N's begrundelse kunne bære afgørelsen. Han henviste dels  \r\n\r\n til  \r\n\r\n den manglende partshøring, dels til, at afgørelsen om udbetaling af dagpenge  \r\n\r\n til A måtte indebære en (i forhold til situationen i forbindelse med  \r\n\r\n refusionsophøret) ny stillingtagen med en vurdering af A's aktuelle  \r\n\r\n indstilling  \r\n\r\n til revalidering. (J. nr. 1990-247-042).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Partshøring undladt inden afslag på sygedagpenge.  \r\n\r\n Oplysningsgrundlaget for afgørelsen utilstrækkeligt.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left;text-indent:0cm'>  \r\n\r\n Et fagforbund  \r\n\r\n klagede over en afgørelse fra et amtsankenævn. Amtsankenævnet tiltrådte, at  \r\n\r\n en kommune havde afslået at udbetale sygedagpenge til A med henvisning til  \r\n\r\n den da gældende sygedagpengelovs § 48 og til, at hun tidligere havde afvist  \r\n\r\n at medvirke til revalideringsforanstaltninger i samarbejde med  \r\n\r\n socialforvaltningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forbundet og A havde i klagen  \r\n\r\n til mig benægtet, at A skulle have afvist at medvirke til  \r\n\r\n revalideringsforanstaltninger,  \r\n\r\n og anført, at der aldrig havde været talt om en egentlig revalideringsplan.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen, at A,  \r\n\r\n som var sygehjælper, efter fødslen af hendes 2. barn i maj 1988 og  \r\n\r\n barselsorlov var sygemeldt på grund af bækkenbundsløsning. Hun modtog løn  \r\n\r\n indtil udgangen af september 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I august 1989 henvendte hun  \r\n\r\n sig til kommunens dagpengekontor for at anmode om udbetaling af sygedagpenge  \r\n\r\n fra 1. oktober 1989. Hun havde siden november 1988 været i kontakt med  \r\n\r\n dagpengeafdelingen og en socialrådgiver med henblik på afklaring af  \r\n\r\n mulighederne  \r\n\r\n for arbejdsprøvning og revalidering til mindre rygbelastende arbejde,  \r\n\r\n eventuelt  \r\n\r\n en uddannelse som lægesekretær med hjælp efter bistandslovens § 42. Ifølge et  \r\n\r\n journalnotat af 25. april 1989 fra dagpengeafdelingen havde socialrådgiveren  \r\n\r\n til dagpengeafdelingen oplyst, at A &quot;selv vil klare  \r\n\r\n revalidering/uddannelse  \r\n\r\n - uden socialforvaltningens indblanding&quot;. Dagpengeafdelingen standsede  \r\n\r\n på grund af denne oplysning udbetaling af arbejdsgiverrefusion pr. 30. april  \r\n\r\n 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med A's  \r\n\r\n henvendelse i august 1989 fik dagpengeafdelingen den 13. september 1989 fra  \r\n\r\n hendes egen læge oplyst, at hendes helbredstilstand ikke var forværret i  \r\n\r\n forhold til hans statusbedømmelse fra marts 1989, og at han talrige gange  \r\n\r\n havde  \r\n\r\n opfordret hende til at prøve at komme i gang. Afdelingen var endvidere i  \r\n\r\n kontakt  \r\n\r\n med Sikringsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kommunen afslog herefter den  \r\n\r\n 18. september 1989 at udbetale sygedagpenge fra 1. oktober 1989, idet  \r\n\r\n kommunen ikke fandt grundlag for at ændre afgørelsen om at standse  \r\n\r\n dagpengesagen pr. 30. april 1989 i henhold til dagpengelovens § 48.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klageskrivelsen til  \r\n\r\n amtsankenævnet bestred forbundet og A kommunens opfattelse og fremstilling af  \r\n\r\n forløbet i forbindelse med standsningen af refusionsudbetalingen, som hun  \r\n\r\n aldrig var blevet informeret om. Forbundet redegjorde for, hvilke  \r\n\r\n bestræbelser  \r\n\r\n A havde gjort og ville gøre med henblik på at undersøge mulighederne for at  \r\n\r\n gennemføre en lægesekretæruddannelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Amtsankenævnet tiltrådte ved  \r\n\r\n sin afgørelse kommunens afslag, &quot;idet det fandtes godtgjort, at (A) i  \r\n\r\n april 1989 overfor socialforvaltningen tilkendegav, at (A) ikke ønskede  \r\n\r\n socialforvaltningens indblanding i en eventuel uddannelse jfr. herved  \r\n\r\n bistandslovens § 42&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kommunen og amtsankenævnet  \r\n\r\n havde ikke yderligere bemærkninger til sagen i anledning af forbundets klage  \r\n\r\n til mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n udtalte jeg følgende i en skrivelse til forbundet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Amtsankenævnet og  \r\n\r\n kommunen har ved afgørelsen om ikke at udbetale sygedagpenge til (A)  \r\n\r\n fastholdt  \r\n\r\n den standsning af sygedagpengesagen, som med henvisning til den dagældende  \r\n\r\n § 48 i dagpengeloven skete ved ophøret pr. 30. april 1989 af at udbetale  \r\n\r\n arbejdsgiverrefusion.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dagpengelovens § 48 havde  \r\n\r\n følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Forpligtelsen til at  \r\n\r\n yde dagpenge bortfalder, såfremt den sikrede mod det sociale udvalgs og  \r\n\r\n lægens  \r\n\r\n opfordring hertil nægter at lade sig indlægge på sygehus eller at modtage  \r\n\r\n nødvendig lægebehandling eller at deltage i hensigtsmæssig optræning for at  \r\n\r\n generhverve arbejdsevnen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En tilsvarende bestemmelse  \r\n\r\n findes nu i lovens § 8, stk. 1, 1).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Arbejdsgiverrefusion er  \r\n\r\n betinget af, at den ansatte opfylder betingelserne for at få dagpenge fra  \r\n\r\n kommunen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kommunen indhentede i  \r\n\r\n forbindelse med sin afgørelse af 18. september 1989 en telefonisk udtalelse  \r\n\r\n fra  \r\n\r\n Sikringsstyrelsen, som ifølge kommunens journalkort af 12. september 1989  \r\n\r\n anførte, at en genoptagelse af dagpengesagen med udbetaling af dagpenge til  \r\n\r\n (A)  \r\n\r\n måtte bero på en vurdering af, om der var sket en forværring af hendes  \r\n\r\n helbred,  \r\n\r\n og en vurdering af, hvor meget hun selv havde gjort for at komme i gang.  \r\n\r\n Kommunens efterfølgende kontakt med (A's) egen læge indicerede, at der ikke i  \r\n\r\n nogen af disse henseender var sket en udvikling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kommunens afgørelse om at  \r\n\r\n stoppe udbetaling af arbejdsgiverrefusion pr. 30. april 1989 og baggrunden  \r\n\r\n herfor blev ikke meddelt (A), hvilket efter min opfattelse burde være sket.  \r\n\r\n Når meddelelse om afgørelsen faktisk ikke var givet, forelå ved (A's)  \r\n\r\n anmodning om udbetaling af dagpenge i august 1989 i realiteten en situation,  \r\n\r\n som forudsatte en ny stillingtagen til dagpengeberettigelsen, hvor også (A's)  \r\n\r\n aktuelle forhold måtte inddrages i vurderingen. Jeg henviser i den  \r\n\r\n forbindelse  \r\n\r\n også til formuleringen af dagpengelovens § 48 (nu § 8) &quot;mod det sociale  \r\n\r\n udvalgs og lægens opfordring hertil nægter ...&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som sagen ligger oplyst for  \r\n\r\n mig, kontaktede kommunen ikke (A) før afslaget af 18. september 1989 om  \r\n\r\n udbetaling af sygedagpenge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min opfattelse burde  \r\n\r\n (A) have haft lejlighed til at udtale sig om grundlaget for kommunens afslag  \r\n\r\n på  \r\n\r\n at udbetale dagpenge - dels den oplysning, som havde medført standsning af  \r\n\r\n dagpengesagen i april 1989, dels hendes egen læges telefoniske oplysninger af  \r\n\r\n 13. september 1989 om hendes bestræbelser på &quot;at komme i gang&quot; -  \r\n\r\n inden kommunen traf afgørelse i sagen. Jeg henviser i den forbindelse til  \r\n\r\n bestemmelsen i forvaltningslovens § 19, stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort (X) Kommune  \r\n\r\n bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med klagen til  \r\n\r\n amtsankenævnet fremkom (A's) indsigelser mod en del af beslutningsgrundlaget,  \r\n\r\n nemlig oplysningen fra den 25. april 1989, som fremgik af kommunens  \r\n\r\n afgørelsesskrivelse af 18. september 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Heller ikke amtsankenævnet  \r\n\r\n sørgede for at give (A) lejlighed til at udtale sig om de fra hendes egen  \r\n\r\n læge  \r\n\r\n indhentede oplysninger fra den 13. september 1989. Når denne partshøring var  \r\n\r\n forsømt af kommunen, burde amtsankenævnet have gennemført den.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort amtsankenævnet  \r\n\r\n bekendt med min opfattelse herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På det for amtsankenævnet  \r\n\r\n foreliggende oplysningsgrundlag, herunder indsigelserne og oplysningerne fra  \r\n\r\n (A), fandt amtsankenævnet det &quot;godtgjort&quot;, at hun i foråret 1989  \r\n\r\n havde givet udtryk for, at hun ikke ønskede socialforvaltningens  \r\n\r\n &quot;indblanding&quot; i en eventuel uddannelse. Amtsankenævnet stadfæstede  \r\n\r\n med denne begrundelse kommunens afslag på at genoptage dagpengesagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette bevismæssige spørgsmål  \r\n\r\n synes således at have været afgørende for amtsankenævnets afgørelse. Ud over  \r\n\r\n at  \r\n\r\n bemærke, at denne bevismæssige vurdering efter min opfattelse kan påvirkes  \r\n\r\n af, at (A) ikke inden afgørelsen og heller ikke i direkte tilknytning til  \r\n\r\n forløbet  \r\n\r\n i foråret 1989 havde haft lejlighed til at udtale sig, må jeg stille mig  \r\n\r\n tvivlende overfor, om amtsankenævnets begrundelse kan bære afgørelsen. Som  \r\n\r\n anført af Sikringsstyrelsen, måtte der i forbindelse med afgørelsen tages  \r\n\r\n stilling  \r\n\r\n til omfanget af (A's) bestræbelser. Hertil kommer, at der efter min  \r\n\r\n opfattelse måtte foretages en vurdering af (A's) aktuelle indstilling til  \r\n\r\n revalidering  \r\n\r\n og dennes betydning for hendes dagpengeberettigelse. Jeg henviser herved til  \r\n\r\n det ovenfor anførte om en ny stillingtagen i sagen vedrørende (A's)  \r\n\r\n anmodning om dag- pengeudbetaling i august 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har derfor henstillet til  \r\n\r\n amtsankenævnet at genoptage sagen og træffe en ny afgørelse, hvorved der  \r\n\r\n tages  \r\n\r\n stilling til det lige anførte. ...&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900020670"
        },
        {
            "displayName": "Entydig dokumentidentifikation",
            "displayValue": "AX005371"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "206"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Sagens oplysning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed."
            ]
        },
        {
            "tag": "Partshøring",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken"
            ]
        },
        {
            "tag": "Bekendtgørelse og underretning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Formkrav",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Syge- og barselsdagpenge",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        }
    ],
    "hasFobTags": true
}