{
    "id": 124919,
    "title": "Ophør og vægring, nyt tilbud, 4 uger, ikke skriftligt, praktik nævnt i jobplan",
    "documentTypeId": "240",
    "isSagsforlobPeriodValid": true,
    "shortName": "KEN nr 10061 af 29/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ophør og vægring, nyt tilbud, 4 uger, ikke skriftligt, praktik nævnt i jobplan</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet påbegyndte et kursus i september 2007. Kurset skulle give medlemmet færdigheder som regnskabsmedarbejder, og indeholdt tre praktikperioder. Det fremgik af jobplanen, at praktik var en del af kurset. Første praktikperiode skulle begynde 31. marts 2008.</div>\r\n        </p>\r\n        <p class=\"Tekst2\">\r\n          <div>Det lykkedes ikke, at finde en praktikplads til medlemmet, og medlemmet fik den 9. april 2008 af skolen tilbud om it-selvstudium.</div>\r\n        </p>\r\n        <p class=\"Tekst2\">\r\n          <div>Medlemmet meldte sig på denne baggrund ud af skolen den 10. april 2008, uden at kontakte a-kassen eller jobcenteret.</div>\r\n        </p>\r\n        <p class=\"Tekst2\">\r\n          <div>Jobcenteret indberettede til a-kassen, at medlemmet havde afbrudt sin jobplan. A-kassen traf afgørelse om, at medlemmet var selvforskyldt ledig den 10. april 2008.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet var enig med a-kassen.</div>\r\n        </p>\r\n        <p class=\"Tekst2\">\r\n          <div>Nævnet fandt, at ændringen fra praktikperiode til it-selvstudium var en så væsentlig ændring af kurset i forhold til den aftalte jobplan, at medlemmet ikke skulle tåle ændringen uden en ændring af jobplanen. Skolen var ikke anden aktør og kunne ikke ændre jobplanen. Da praktikperioden var på fire uger, kunne jobcenteret have ændret jobplanen ved at give medlemmet et skriftligt tilbud. Det var ikke sket.</div>\r\n        </p>\r\n        <p class=\"Tekst2\">\r\n          <div>Nævnet mente derfor ikke, at medlemmet havde afbrudt sin jobplan, og medlemmet var ikke selvforskyldt ledig 10. april 2008.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 25. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De er ikke selvforskyldt ledig den 10. april 2008.</p>\r\n      <p class=\"TekstV\">De skal ikke have karantæne.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 20. juni 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De 11. september 2007 fik udarbejdet en jobplan,</p>\r\n        <p class=\"Liste1\"><span class=\"Liste1Nr\" id=\"\">–</span> De fik udleveret jobplanen,</p>\r\n        <p class=\"Liste1\"><span class=\"Liste1Nr\" id=\"\">–</span> De ifølge jobplanen skulle på kurset ”Regnskabsmedarbejder” på XX Handelsskole fra 17. september 2007 til 4. juli 2008,</p>\r\n        <p class=\"Liste1\"><span class=\"Liste1Nr\" id=\"\">–</span> det af jobplanen fremgår, at kursus omfatter praktikperioder</p>\r\n        <p class=\"Liste1\"><span class=\"Liste1Nr\" id=\"\">–</span> De påbegyndte kurset den 17. september 2007,</p>\r\n        <p class=\"Liste1\"><span class=\"Liste1Nr\" id=\"\">–</span> første praktikperiode var planlagt til at begynde 31. marts 2008,</p>\r\n        <p class=\"Liste1\"><span class=\"Liste1Nr\" id=\"\">–</span> skolen først kunne skaffe Dem en praktikplads fra 8. april 2008,</p>\r\n        <p class=\"Liste1\"><span class=\"Liste1Nr\" id=\"\">–</span> De mødte hos arbejdsgiveren den 8. april 2008,</p>\r\n        <p class=\"Liste1\"><span class=\"Liste1Nr\" id=\"\">–</span> De 9. april 2008 blev enig med arbejdsgiveren om, at hverken De eller arbejdsgiveren ville have glæde af praktikopholdet,</p>\r\n        <p class=\"Liste1\"><span class=\"Liste1Nr\" id=\"\">–</span> De kontaktede skolen den 9. april 2008,</p>\r\n        <p class=\"Liste1\"><span class=\"Liste1Nr\" id=\"\">–</span> skolen tilbød Dem et selvstudium, mens både De og skolen ledte efter en ny praktikplads til Dem, og</p>\r\n        <p class=\"Liste1\"><span class=\"Liste1Nr\" id=\"\">–</span> De meldte Dem ud af skolen den 10. april 2008.</p>\r\n      </p>\r\n      <p class=\"TekstV\">Inden jobcenteret afgiver tilbud efter aktivlovens kapitel 10 – 12 skal der udarbejdes en jobplan. De har 11. september 2007 fået udarbejdet en jobplan med et tilbud om kursus ”Regnskabsmedarbejder” på XX Handelsskole. De begyndte på det pågældende kursus, og har dermed accepteret jobplanen.</p>\r\n      <p class=\"TekstV\">Hvis et medlem, som har fået udarbejdet en jobplan, skal have et tilbud som ikke indgår i jobplanen, skal jobplanen ændres. Det gælder dog ikke ved afgivelse af tilbud, der varer op til 4 uger. Tilbud, der ikke kræver ændring af jobplanen, skal afgives skriftligt.</p>\r\n      <p class=\"TekstV\">Nævnet har vurderet, at ændringen af en praktikperiode til en periode med selvstudium, er så væsentlig en ændring af kursustilbuddet, at det må betragtes som et nyt tilbud. Nævnet har herved lagt vægt på, at De var tilmeldt et regnskabskursus, at praktikperioden skulle bibringe Dem praktiske færdigheder inden for regnskab, og at dette mål ikke umiddelbart kunne nås ved selvstudier på skolen.</p>\r\n      <p class=\"TekstV\">Jobcenteret har ikke tilbudt Dem en ny jobplan i forbindelse med ændringen af kurset. Jobcenteret havde heller ikke pligt hertil, da praktikperioden skulle være på 4 uger. Jobcenteret har heller ikke fremsat et skriftligt tilbud med ændring af praktikperioden til selvstudium på skolen. Selv om De selv valgte at udmelde Dem af skolen, har De således ikke afbrudt en jobplan.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 63, stk. 1 og stk. 4 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 29 og § 32, stk. 1, nr. 2 i lov om en aktiv beskæftigelsesindsats, jf. lovbekendtgørelse nr. 1074 af 7. september 2007 med de ændringer, der følger af lov nr. 176 af 27. februar 2007.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">Sign.</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet og a-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at medlemmet uden fyldestgørende grund afslår et rimeligt arbejde, der er formidlet af staten i jobcenteret, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">–</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\" id=\"\">–</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\" id=\"\">–</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\" id=\"\">–</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\">. . .</p>\r\n      <p class=\"TekstV\"><span class=\"Italic\">Stk. 4.</span> Ved selvforskyldt ledighed efter stk. 1 pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\" id=\"\">–</span> et deltidsforsikret medlem har haft mindst 150 timers arbejde inden for 10 uger eller</p>\r\n        <p class=\"Liste1\"><span class=\"Liste1Nr\" id=\"\">–</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 1074 af 7. september 2009</span></p>\r\n      <p class=\"TekstV\"><span class=\"Bold\">§ 2.</span> Målgrupper efter afsnit III-VII i denne lov er:</p>\r\n      <p class=\"TekstV\">Ledige, der modtager dagpenge eller ydelser efter § 55 i lov om arbejdsløshedsforsikring m.v.,</p>\r\n      <p class=\"TekstV\">. . .</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 29.</span> Forud for afgivelse af tilbud efter kapitel 10-12 til personer, der er omfattet af § 2, nr. 1-4, skal der udarbejdes en jobplan.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 10-12, der varer op til 4 uger. En person har dog ret til at få udarbejdet en jobplan, hvis den pågældende anmoder herom.</p>\r\n      <p class=\"TekstV\"><span class=\"Italic\">Stk. 4.</span> Tilbud, hvori der efter stk. 3 ikke kræves udarbejdet en jobplan, skal afgives skriftligt, og det skal fremgå af sagen, om personen har accepteret tilbuddet.</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 32.</span> Personer, der er omfattet af § 2, nr. 1-5, kan få tilbud om vejledning og opkvalificering, der kan bestå af følgende:</p>\r\n      <p class=\"TekstV\">Korte vejlednings- og afklaringsforløb,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> særligt tilrettelagte projekter og uddannelsesforløb, herunder praktik under uddannelsesforløbet og danskundervisning, eller</p>\r\n        <p class=\"Liste1\"><span class=\"Liste1Nr\" id=\"\">–</span> ordinære uddannelsesforløb.</p>\r\n      </p>\r\n      <p class=\"TekstV\">. . .</p>\r\n      <p class=\"TekstV\"><span class=\"Italic\">Stk. 4.</span> Praktikperioder under særligt tilrettelagte uddannelsesforløb, jf. stk. 1, nr. 2, kan sammenlagt have en varighed på højst 3 måneder, og hver enkelt praktikperiode kan højst have en varighed på 1 måned. I praktikperioden finder § 43 tilsvarende anvendelse.</p>\r\n      <p class=\"TekstV\">. . .</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081006125"
        },
        {
            "displayName": "Entydig dokumentidentifikation",
            "displayValue": "BE003370"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10061"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "29/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100304-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}