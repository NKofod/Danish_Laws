{
    "id": 106123,
    "title": "1986 BSF 9   FORSLAG TIL FOLKETINGSBESLUTNING OM KOMMUNAL INDSATS TIL BEKÆMPELSE AF   UNGDOMSARBEJDSLØSHEDEN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 9",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 9 </P>  \r\n\r\n<P></P>  \r\n\r\n<P>Forslag til folketingsbeslutning om kommunal indsats til bekæmpelse af  \r\n\r\n ungdomsarbejdsløsheden </P>  \r\n\r\n<P></P>  \r\n\r\n<P>Fremsat af Ole Vagn Christensen (S) Jytte Andersen (S) Bakholt (S) Søren  \r\n\r\n B. Jørgensen (S) Kaj Poulsen (S) Joanna Rønn (S) Taanquist (S) </P>  \r\n\r\n<P></P>  \r\n\r\n<P>den 10. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden den 1. februar 1987 at </P>  \r\n\r\n<P>fremsætte forslag til ændring af lov om beskæftigelsesmuligheder </P>  \r\n\r\n<P>for unge m.v. med henblik på at opretholde forpligtelsen for </P>  \r\n\r\n<P>kommuner og amtskommuner til at afsætte midler til bekæmpelse af </P>  \r\n\r\n<P>ungdomsarbejdsløsheden i perioden 1988-1990. </P>  \r\n\r\n<P>Lovforslaget skal indeholde retningslinjer for den kommunale indsats </P>  \r\n\r\n<P>efter følgende principper: </P>  \r\n\r\n<P>1. Kommuner og amtskommuner pålægges at afsætte henholdsvis 150 og 15 </P>  \r\n\r\n<P>kr. pr. indbygger i hvert af årene 1988 og 1989 til bekæmpelse af </P>  \r\n\r\n<P>ungdomsarbejdsløsheden. Beløbet reguleres i henhold til pris- og </P>  \r\n\r\n<P>lønudviklingen. </P>  \r\n\r\n<P>2. Indsatsen målrettes mod hele aldersgruppen mellem 18 og 29 år for </P>  \r\n\r\n<P>at sikre en aktiv indsats for de 25-29-årige, der er ramt af </P>  \r\n\r\n<P>langvarig arbejdsløshed. </P>  \r\n\r\n<P>3. For at forbedre de langtidsledige unges beskæftigelsesmuligheder </P>  \r\n\r\n<P>skal undervisningselementet i indsatsen styrkes. De unge skal have </P>  \r\n\r\n<P>mulighed for at deltage i uddannelsesaktiviteter som et led i </P>  \r\n\r\n<P>beskæftigelsesprojektet. Således bør alle kommunale </P>  \r\n\r\n<P>foranstaltninger kvalitetsforbedres gennem en styrkelse af </P>  \r\n\r\n<P>uddannelseselementet. I uddannelsesperioden aflønnes den </P>  \r\n\r\n<P>pågældende som i den øvrige beskæftigelsesperiode. </P>  \r\n\r\n<P>4. Der iværksættes et hurtigt udvalgsarbejde med henblik på at </P>  \r\n\r\n<P>undersøge mulighederne for en ændring af den hidtidige </P>  \r\n\r\n<P>udligningsordning for uforbrugte midler på baggrund af udviklingen </P>  \r\n\r\n<P>i den arbejdsmarkedsmæssige situation. </P>  \r\n\r\n<P>5. Den kommunale indsats skal bygge på det enstrengede </P>  \r\n\r\n<P>arbejdsmarkedssystem, hvor arbejdsmarkedsnævnene er koordinatorer </P>  \r\n\r\n<P>for den samlede beskæftigelses- og uddannelsesmæssige indsats for </P>  \r\n\r\n<P>såvel bistandsklienter som dagpengeberettigede unge. </P>  \r\n\r\n<P>For at styrke formidlingsindsatsen skal Landsarbejdsnævnet </P>  \r\n\r\n<P>inddrages i et tæt samarbejde med de kommunale organisationer om </P>  \r\n\r\n<P>tilrettelæggelsen af denne. Med henblik på, at der skabes tætte </P>  \r\n\r\n<P>forbindelseslinjer mellem det almindelige arbejdsmarked og </P>  \r\n\r\n<P>arbejdet med den ekstraordinære indsats, skal Arbejdsformidlingens </P>  \r\n\r\n<P>muligheder for opsøgende arbejde forstærkes sammen med </P>  \r\n\r\n<P>vejlednings- og uddannelsesindsatsen for at opfange de unge og </P>  \r\n\r\n<P>sikre disses fremtidige placering på arbejdsmarkedet. </P>  \r\n\r\n<P>6. Den beskæftigelsesmæssige og uddannelsesmæssige indsats i </P>  \r\n\r\n<P>kommunerne skal primært rettes mod de grupper af unge, der er ramt </P>  \r\n\r\n<P>af langvarig arbejdsløshed, og som derfor er i den mest udsatte </P>  \r\n\r\n<P>situation. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Forslagsstillerne finder det vigtigt, at den kommunale forpligtelse </P>  \r\n\r\n<P>til at afsætte midler til bekæmpelse af ungdomsarbejdsløsheden </P>  \r\n\r\n<P>opretholdes i årene frem til 1990. </P>  \r\n\r\n<P>Tendensen til nedgang i antallet af unge arbejdsløse er taget af. </P>  \r\n\r\n<P>Niveauet for ungdomsarbejdsløsheden er alt for stort. Samtidig er </P>  \r\n\r\n<P>en stor del af nedgangen i antallet af unge arbejdsløse opnået ved </P>  \r\n\r\n<P>kommunernes aktive indsats, hvor de unge er placeret på </P>  \r\n\r\n<P>beskæftigelsesprojekter. Lægger man antallet af unge arbejdsløse </P>  \r\n\r\n<P>og unge mennesker på diverse beskæftigelsesprojekter sammen, er </P>  \r\n\r\n<P>ungdomsarbejdsløsheden på stort set samme niveau som i 1981, </P>  \r\n\r\n<P>nemlig ca. 84.000. </P>  \r\n\r\n<P>Samtidig er en gruppe særlig hårdt ramt. Det er de unge mellem 25 og </P>  \r\n\r\n<P>29 år, der er ramt af langvarig arbejdsløshed, og som aldrig har </P>  \r\n\r\n<P>haft stabil tilknytning til arbejdsmarkedet. De trues af permanent </P>  \r\n\r\n<P>arbejdsløshed og social nød. Blandt denne meget udsatte gruppe </P>  \r\n\r\n<P>findes et stort antal unge kvinder, idet kvinderne udgør 70 pct. </P>  \r\n\r\n<P>af gruppen. De trænger til en aktiv hjælp. </P>  \r\n\r\n<P>Derfor ønsker forslagsstillerne nogle nye principper for den </P>  \r\n\r\n<P>fortsatte kommunale indsats slået fast. Vi vil udvide </P>  \r\n\r\n<P>aldersgruppen, som aktiviteterne rettes mod, til unge mellem 18 og </P>  \r\n\r\n<P>29 år. Vi vil målrette indsatsen mod de mest udsatte grupper. Vi </P>  \r\n\r\n<P>vil styrke uddannelseselementet i beskæftigelsesprojekterne, </P>  \r\n\r\n<P>således at der i alle projekter indgår et element af uddannelse. </P>  \r\n\r\n<P>Det styrker de unges muligheder på arbejdsmarkedet. </P>  \r\n\r\n<P>Forslaget lægger op til et hurtigt udvalgsarbejde om en omlægning af </P>  \r\n\r\n<P>den eksisterende udligningsordning for uforbrugte midler i </P>  \r\n\r\n<P>kommunerne. Forslagsstillerne ønsker en særlig hensyntagen til </P>  \r\n\r\n<P>kommuner med mange unge arbejdsløse. </P>  \r\n\r\n<P>Som princip skal indsatsen tage sit udgangspunkt i det enstrengede </P>  \r\n\r\n<P>arbejdsmarked. De ekstraordinære beskæftigelsesprojekter skal føre </P>  \r\n\r\n<P>til lettere overgang til det almindelige arbejdsmarked. Derfor </P>  \r\n\r\n<P>skal Arbejdsformidlingen og de lokale arbejdsmarkedsnævn ind i en </P>  \r\n\r\n<P>koordination af indsatsen. Dette skal ske i et tæt samarbejde med </P>  \r\n\r\n<P>de kommunale organisationer og myndigheder. Indsatsen skal følges </P>  \r\n\r\n<P>op af opsøgende arbejde, vejledning og formidling. </P>  \r\n\r\n<P>Med de i forslaget indeholdte principper og med forlængelsen af den </P>  \r\n\r\n<P>kommunale indsats frem til 1990 er grundlaget til stede for en </P>  \r\n\r\n<P>permanent nedgang i antallet af unge arbejdsløse og for en akut </P>  \r\n\r\n<P>nødhjælp til den mest udsatte gruppe. </P>  \r\n\r\n<P>Forslagsstillerne håber, at et flertal i Folketinget fortsat mener, </P>  \r\n\r\n<P>at den kommunale forpligtelse bør fortsætte. Tidligere har Det </P>  \r\n\r\n<P>Radikale Venstre, Socialistisk Folkeparti, Venstresocialisterne og </P>  \r\n\r\n<P>Socialdemokratiet opretholdt forpligtelsen i 1986 i forbindelse </P>  \r\n\r\n<P>med behandlingen af regeringens forslag til ny lovgivning om </P>  \r\n\r\n<P>beskæftigelsesmuligheder for unge. Socialdemokratiet fremlægger nu </P>  \r\n\r\n<P>både et lovforslag om opretholdelse af forpligtelsen i 1987 </P>  \r\n\r\n<P>(forslag til lov om ændring af lov om beskæftigelsesmuligheder for </P>  \r\n\r\n<P>unge m.v., L 47) og dette beslutningsforslag om de fremtidige </P>  \r\n\r\n<P>principper, som kan danne udgangspunkt for videre forhandlinger i </P>  \r\n\r\n<P>1987 og kan målrette den kommunale indsats i de kommende år. </P>  \r\n\r\n<P>Forslaget indebærer, at regeringen skal fremlægge forslag til </P>  \r\n\r\n<P>lovændringer i starten af 1987, som så kan vedtages og danne </P>  \r\n\r\n<P>udgangspunkt for den kommunale planlægning af indsatsen fra og med </P>  \r\n\r\n<P>1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00009"
        },
        {
            "displayName": "Entydig dokumentidentifikation",
            "displayValue": "CL004947"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}