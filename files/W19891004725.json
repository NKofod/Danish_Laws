{
    "id": 38129,
    "title": "Beregnet bonus kan ikke fratrækkes i præmien for samme år. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10047 af 15/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Beregnet bonus kan ikke fratrækkes i præmien for samme år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beregnet bonus kan ikke fratrækkes i præmien for  \r\n\r\n samme år. </H1>  \r\n\r\n<P></P>  \r\n\r\n<BR>  \r\n\r\n<P>Forsikringsselskabet K ønskede for en vis type forsikringer at kunne  \r\n\r\n opkræve præmien således, at den beregnede og efter selskabets bonusregulativ  \r\n\r\n godkendte bonus fratrækkes i præmien for samme år. Præmien betales helårsvis  \r\n\r\n forud. </P>  \r\n\r\n<P>Ankenævnets kendelse er sålydende: </P>  \r\n\r\n<P>K (et gensidigt livs- og pensionsforsikringsselskab) har i skrivelse af  \r\n\r\n 22. november 1988 klaget over, at Finanstilsynet i skrivelse af 27. oktober  \r\n\r\n 1988 (j. nr. L 1676 a - 216) nægtede at godkende, at selskabet ved visse  \r\n\r\n forsikringer opkræver den årlige præmie således, at der i den beregnede  \r\n\r\n præmie fratrækkes bonus for det pågældende år. </P>  \r\n\r\n<P>Sagens omstændigheder er følgende: </P>  \r\n\r\n<P>Ved skrivelse af 6. juli 1988 ansøgte K Finanstilsynet om godkendelse af,  \r\n\r\n at selskabet tegner selvstændige risikoforsikringer - ophørende  \r\n\r\n livsforsikringer og/eller invaliderenter - i forbindelse med  \r\n\r\n kapitalopsparingsordninger i banken mod en præmie, der består af den  \r\n\r\n naturlige præmie med fradrag af den for vedkommende år beregnede bonus. Ved  \r\n\r\n den &#187;naturlige præmie&#171; forstås den præmie, der svarer til årets  \r\n\r\n risiko. Præmien vil således stige med forsikringstagerens stigende alder.  \r\n\r\n</P>  \r\n\r\n<P>Forsikringsselskabets bonusregulativ, der er godkendt af Finanstilsynet,  \r\n\r\n indeholder bl.a. følgende bestemmelser: </P>  \r\n\r\n<P>&#187;For hver bonusgruppe fastlægges bonussatser for et kalenderår forud.  \r\n\r\n Satserne vedtages af K's bestyrelse. Inden for et kalenderår kan  \r\n\r\n bonusrenterne ændres af bestyrelsen. Bonusrenterne meddeles til og de øvrige  \r\n\r\n satser godkendes af forsikringstilsynet.&#171; (nu: Finanstilsynet). </P>  \r\n\r\n<P>Den ansøgte ordning ønskes nærmere udformet således, at der for hvert år  \r\n\r\n beregnes den naturlige præmie efter det for selskabet gældende  \r\n\r\n beregningsgrundlag (1. ordens grundlaget). Størrelsen af denne præmie (1.  \r\n\r\n ordens præmien) og af bonus for det kommende og de efterfølgende fire  \r\n\r\n forsikringsår meddeles årligt til forsikringstageren med en bemærkning om, at  \r\n\r\n det alene er bonus for det kommende år, der er bindende for selskabet. Ved  \r\n\r\n opkrævningen af præmien, der betales helårsvis forud, fradrages bonus for det  \r\n\r\n kommende forsikringsår. </P>  \r\n\r\n<P>Ved den påklagede skrivelse af 27. oktober 1988 meddelte Finanstilsynet,  \r\n\r\n at det ansøgte ikke kunne godkendes. </P>  \r\n\r\n<P>Finanstilsynet havde allerede den 28. september 1988 mundtligt gjort  \r\n\r\n selskabet bekendt med indholdet af afgørelsen, og selskabet ansøgte derefter  \r\n\r\n i skrivelse af 4. oktober 1988 om godkendelse af en ordning, hvorefter et års  \r\n\r\n bonus kan anvendes til at nedsætte det følgende års præmie. Ved en skrivelse  \r\n\r\n ligeledes af 27. oktober 1988 tillod Finanstilsynet dette. </P>  \r\n\r\n<P>Efter lov om forsikringsvirksomhed, lovbekendtgørelse nr. 127 af 23. marts  \r\n\r\n 1984 som ændret senest ved lov nr. 325 af 24. maj 1989, § 10, stk. 2, jf. §§  \r\n\r\n 30 og 33, skal et livsforsikringsselskabs almindelige forsikringsbetingelser  \r\n\r\n og tekniske grundlag såvel som ændringer heri godkendes af Finanstilsynet.  \r\n\r\n Ved godkendelsen skal Finanstilsynet efter lovens § 31 påse, at reglerne yder  \r\n\r\n den enkelte forsikringstager og andre berettigede efter forsikringsaftalerne  \r\n\r\n betryggende sikkerhed. </P>  \r\n\r\n<P>Klageren har over for ankenævnet i indlæg af 3. november 1988 og 7. marts  \r\n\r\n 1989 gjort gældende, at bonussatserne efter de ovenfor gengivne bestemmelser  \r\n\r\n i selskabets bonusregulativ fastsættes for et kalenderår forud, således at  \r\n\r\n kun bonusrenterne kan ændres i årets løb. Da de foreliggende forsikringer er  \r\n\r\n risikoforsikringer mod betaling af den naturlige præmie, sker der ikke nogen  \r\n\r\n opsparing, og bonusrenten er derfor uden betydning. Omkostnings- og  \r\n\r\n risikoelementerne i bonusberegningen er fastlagt endeligt ved årets  \r\n\r\n begyndelse og afvigelser mellem det budgetterede og det faktiske forløb kan  \r\n\r\n kun justeres ved beregningen af det kommende års bonus. Den bonus, der kan  \r\n\r\n beregnes ved årets begyndelse, er således endelig og bindende for selskabet  \r\n\r\n og godkendt af Finanstilsynet. </P>  \r\n\r\n<P>Da årets bonus er endelig og bindende allerede ved årets begyndelse, kan  \r\n\r\n det ikke være i strid med principperne i lov om forsikringsvirksomhed at  \r\n\r\n anvende bonus til reduktion af årets præmie. Der er i realiteten blot tale om  \r\n\r\n at lade forsikringstageren betale netop den pris for forsikringen, som  \r\n\r\n selskabet fuldt lovligt og uden forbehold kan oplyse ved årets begyndelse som  \r\n\r\n den reelle pris. </P>  \r\n\r\n<P>Finanstilsynet har i en redegørelse for sagen af 23. januar 1989 (med  \r\n\r\n notat af 18 sm.) og i en supplerende udtalelse af 18. april 1989 fastholdt  \r\n\r\n den trufne afgørelse, som hviler på den forudsætning, at bonus skal optjenes,  \r\n\r\n inden den kan godskrives forsikringstageren. Bonus hidrører fra et på  \r\n\r\n forsikringsbestanden oparbejdet overskud, som opstår på grund af de  \r\n\r\n sikkerhedsmargener, der anvendes ved præmiefastsættelsen. Det forhold, at de  \r\n\r\n parametere, der ligger til grund for bonustildelingen, fastsættes for et år  \r\n\r\n ad gangen, medfører ikke, at bonus kan anses for optjent ved årets  \r\n\r\n begyndelse. Bonus optjenes først i takt med risiko- og omkostningsforløbet i  \r\n\r\n forsikringstiden. Hvis den forudbetalte årspræmie reduceres med bonus for det  \r\n\r\n forestående år - således som selskabet foreslår - vil det betyde, at  \r\n\r\n forsikringstageren i forbindelse med præmiebetalingen modtager en bonus, der  \r\n\r\n endnu ikke er optjent, og som han derfor endnu ikke er berettiget til.  \r\n\r\n Forsikringerne vil fremstå som tegnet på det grundlag, der fremkommer, når de  \r\n\r\n sædvanlige sikkerhedsmargener på 1. ordens grundlaget fjernes, det såkaldte  \r\n\r\n 2. ordens grundlag. Det gør ingen ændring heri, at selskabet oplyser  \r\n\r\n størrelsen af 1. ordens præmien over for forsikringstageren, idet det  \r\n\r\n afgørende er den præmie, der skal betales. </P>  \r\n\r\n<P>Hvis selskabets ansøgning imødekommes, vil det få vidtrækkende  \r\n\r\n præjudicerende virkninger, idet en godkendelse vil indebære en principiel  \r\n\r\n accept af, at præmien for en livsforsikring kan fastsættes på et andet  \r\n\r\n grundlag end 1. ordens grundlaget. </P>  \r\n\r\n<P>Ankenævnet udtaler: </P>  \r\n\r\n<P>Det følger af den foran nævnte bestemmelse i lov om forsikringsvirksomhed  \r\n\r\n § 31, at præmien for en forsikring skal fastsættes således, at den giver  \r\n\r\n forsikringstageren og andre berettigede betryggende sikkerhed. Der må derfor  \r\n\r\n ved præmiefastsættelsen regnes med en vis sikkerhedsmargen, hvis størrelse er  \r\n\r\n fastlagt i selskabets tekniske grundlag. Bonus fremkommer i det omfang, det  \r\n\r\n efter forløbet af en forsikringsperiode viser sig, at de risici, som  \r\n\r\n sikkerhedstillæggene skal imødegå, ikke blev aktuelle, men at omkostnings- og  \r\n\r\n risikoforløbet blev som forventet. Bonus optjenes derfor begrebsmæssigt først  \r\n\r\n i takt med forløbet af vedkommende periode. Bonus kan endvidere efter sin  \r\n\r\n karakter først udbetales, når det efter udløbet af en periode kan  \r\n\r\n konstateres, at der er optjent bonus. Det anførte gælder også, selv om  \r\n\r\n størrelsen af den kommende periodes bonus - på grundlag af erfaringerne om  \r\n\r\n omkostnings- og risikoforløbet i tidligere perioder - måtte være fastsat af  \r\n\r\n selskabet og eventuelt godkendt af Finanstilsynet, idet en sådan fastlæggelse  \r\n\r\n ifølge sagens natur altid må have en vis foreløbig karakter. </P>  \r\n\r\n<P>Ankenævnet kan derfor tiltræde, at Finanstilsynet har nægtet at godkende,  \r\n\r\n at selskabet ved opkrævning af den årlige præmie for de i sagen omhandlede  \r\n\r\n forsikringer fratrækker den for samme år fastsatte bonus. </P>  \r\n\r\n<P>Ankenævnet stadfæster herefter den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004725"
        },
        {
            "displayName": "Entydig dokumentidentifikation",
            "displayValue": "CA006064"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10047"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/11/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-53.218"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}