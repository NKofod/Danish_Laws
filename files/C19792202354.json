{
    "id": 75857,
    "title": "Skrivelse til censorerne i skriftlig engelsk ved studenter- og HF-eksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22023 af 26/04/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse til censorerne i skriftlig engelsk ved  \r\n\r\n studenter- og HF-eksamen </H1>  \r\n\r\n<P></P>  \r\n\r\n<BR>  \r\n\r\n<P>Skriftligt eksamen i engelsk er en prøve, der skal måle sprogfærdighed på  \r\n\r\n et viderekomment niveau. Dette betyder, at den er en sammensat prøve, som  \r\n\r\n rummer mange enkeltdele. Man må derfor gøre sig klart, hvilke enkeltforhold  \r\n\r\n der bedømmes, og hvorledes de kan vægtes i forhold til hinanden. </P>  \r\n\r\n<P>Besvarelsen af kommenteringsopgaven (hf og gymnasiet) er først og fremmest  \r\n\r\n en sproglig meddelelse. I hvor høj grad er meddelelsen lykkedes? Har  \r\n\r\n eksaminanden på den receptive side forstået, hvad de spørgsmål, der er  \r\n\r\n stillet til teksten, går ud på? Har han fundet og forstået de informationer,  \r\n\r\n som tekstforlægget rummer om de forhold, som han har valgt at udtale sig om?  \r\n\r\n Har han på den  produktive side formået i et selvstændigt sprog (leksikalsk  \r\n\r\n og fraseologisk, syntaktisk og logisk) at udtrykke og argumentere for sin  \r\n\r\n forståelse, analyse og vurdering af teksten? </P>  \r\n\r\n<P>I resumeringsopgaven viser eksaminanden på den receptive side sin  \r\n\r\n beherskelse/forståelse af forlægget ved sin evne til at uddrage de centrale  \r\n\r\n punkter i teksten, af fortællende eller beskrivende art. En bedømmelse af  \r\n\r\n eksaminandens produktive færdigheder må inddrage samme forhold, som inddrages  \r\n\r\n ved bedømmelsen af kommenteringsopgaven. Ved resumeringsopgaven bliver det  \r\n\r\n desuden helt afgørende, hvor selvstændigt eksaminanden har formået at forme  \r\n\r\n sit sprog i forhold til det forlæg, han resumerer. Endelig må man vurdere, i  \r\n\r\n hvor høj grad det er lykkedes eksaminanden at gøre sit resume til en  \r\n\r\n sammenhængende, i sig selv hvilende helhed. </P>  \r\n\r\n<P>Det er en samlet vurdering af de momenter, der er nævnt ovenfor, som må  \r\n\r\n prioriteres højst ved bedømmelsen af frie opgaver. </P>  \r\n\r\n<P>Herudover må der foretages en bedømmelse af eksaminandens fortrolighed med  \r\n\r\n sprogets morfologisk-syntaktiske system og ortografi. Han skal besidde en for  \r\n\r\n det prøvede niveau rimelig beherskelse af sprogets hyppigst anvendte  \r\n\r\n (frekvente) og mest betydningsfulde (produktive) regler. Dette krav vil  \r\n\r\n naturligvis være væsentligt større på nysprogligt niveau end på  \r\n\r\n fællesfagsniveau. Det er vigtigt, at vurderingen ikke bygger på en mekanisk  \r\n\r\n fejltælling. Snarere må man danne sig et indtryk af, hvilke kategorier af  \r\n\r\n fejl en besvarelse rummer, hvor gennemgående en given fejltype er og afveje,  \r\n\r\n hvilke konsekvenser disse systembrud har for den sproglige meddelelse. Hvis  \r\n\r\n de er meningsforstyrrende, er det alvorligere, end hvis de er generende uden  \r\n\r\n at blokere for forståelsen. </P>  \r\n\r\n<P>I en bedømmelse af fri skriftlig sprogfærdighed vil der endelig indgå en  \r\n\r\n vurdering af beherskelsen af skriftlig fremstilling i almindelighed, herunder  \r\n\r\n af besvarelsens disponering og stoffylde. Hvor sammenhængende og nuanceret er  \r\n\r\n fremstillingen, både når den er berettende/refererende, og når den er  \r\n\r\n analytisk/argumenterende? </P>  \r\n\r\n<P> Oversættelse er en særlig færdighed, men som grundlag for en vurdering af  \r\n\r\n eksaminandernes skriftlige sprogfærdighed rummer oversættelsen fra dansk til  \r\n\r\n engelsk i bunden form nogle af de mange enkeltdele, der indgår i besvarelsen  \r\n\r\n af de friere opgavetyper. Den prøver bl.a. beherskelse af grammatik og evnen  \r\n\r\n til at træffe sprog- og stilrigtige leksikalske og idiomatiske valg. Da  \r\n\r\n oversættelse ikke er noget selvstændigt mål for gymnasial  \r\n\r\n engelskundervisning, og da man i en oversættelse især prøver i et begrænset  \r\n\r\n antal forhold, bliver konsekvensen, at den i den samlede vurdering indgår som  \r\n\r\n et supplement til det indtryk, som bedømmeren i øvrigt har dannet sig af  \r\n\r\n eksaminandens sprogfærdighed. Den vægt, man ved bedømmelsen tillægger  \r\n\r\n oversættelsen, er større på nysprogligt niveau, hvor den er en selvstændig  \r\n\r\n prøve, end på de øvrige niveauer. </P>  \r\n\r\n<P>I alle faser af bedømmelsen af skriftlige eksamensopgaver i engelsk må  \r\n\r\n censorerne afpasse deres bedømmelse til det niveau, der er tale om  \r\n\r\n (fællesfag, tilvalg, musik- samfundssprogligt, nysprogligt). Eksaminanderne  \r\n\r\n er danske elever og studerende, der nok kan nå ganske vidt i at meddele sig  \r\n\r\n skriftligt på engelsk, men som kun for de færrestes vedkommende  \r\n\r\n (toppræstationerne) kan nå et niveau, der er &#187;near-native.&#171;  \r\n\r\n Besvarelser, som ud fra en samlet betragtning ligger over  \r\n\r\n gennemsnitspræstationen for danske elever på det prøvede niveau, må altid  \r\n\r\n vurderes til mere end 8. </P>  \r\n\r\n<P>Poul Arndal Jørgen Reelsbo </P>  \r\n\r\n</DIV>",
    "isHistorical": true,
    "editorialNotes": [
        "(studenter- og hf-eksamensbekendtgørelse)",
        "1991 om studentereksamen og om højere forberedelseseksamen",
        "(* 1) Skrivelsen er bortfaldet ved bekendtgørelse nr. 312 af 17. maj"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19792202354"
        },
        {
            "displayName": "Entydig dokumentidentifikation",
            "displayValue": "CM035063"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22023"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "26/04/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}