{
    "id": 57256,
    "title": "Personaleadministrativ vejledning Kap. 44 Lønanvisning ",
    "documentTypeId": "180",
    "isSagsforlobPeriodValid": false,
    "shortName": "VEJ nr 6834 af 30/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personaleadministrativ vejledning Kap. 44  \r\n\r\n Lønanvisning </H1>  \r\n\r\n<P></P>  \r\n\r\n<BR>  \r\n\r\n<P>Statsregnskabsloven m.v. </P>  \r\n\r\n<P>l. I henhold til L l3l 8/3 l984 om statens regnskabsvæsen m.v.  \r\n\r\n (statsregnskabsloven) er det finansministeren, der fastsætter regler om  \r\n\r\n statens regnskabsvæsen, og herigennem tager hensyn til såvel <B>sikkerhed</B>  \r\n\r\n og <B>orden</B> inden for regnskabsområdet som mulighederne for at  \r\n\r\n tilvejebringe oplysninger til brug for  <B>økonomisk planlægning, styring</B>  \r\n\r\n og <B>kontrol</B> (§ 3). </P>  \r\n\r\n<P CLASS=PUNKT> <B>2.</B> Finansministeriet har fastsat de nærmere regler for  \r\n\r\n ovenstående forhold i fmst. bekg. 46l l0/9 l984 om statens regnskabsvæsen  \r\n\r\n m.v. Heraf fremgår bl.a., at alle statsinstitutioner samt selvejende  \r\n\r\n institutioner, der er optaget på bevillingslovene på lige fod med egentlige  \r\n\r\n statsinstitutioner, er forpligtet til at anvende statens centrale regnskabs-  \r\n\r\n og lønsystemer. For lønsystemets vedkommende er der tale om SCL (Statens  \r\n\r\n Centrale Lønsystem). Institutionerne skal foretage <B>indrapportering</B> til  \r\n\r\n systemerne samt <B>gennemgang af</B> og <B>kontrol med</B> det fra systemerne  \r\n\r\n modtagne materiale i overensstemmelse med de regler, der er fastsat i  \r\n\r\n brugervejledninger m.v. </P>  \r\n\r\n<P>Finansministeriet kan dog tillade, at statsinstitutioner med <B>særlige  \r\n\r\n informationsbehov</B> selv varetager regnskabs- og/eller lønopgaver. En sådan  \r\n\r\n tilladelse vil kræve en særlig begrundelse og vil i almindelighed forudsætte,  \r\n\r\n at de pågældende områder har et regnskabs-/lønsystem, der kan tilgodese de  \r\n\r\n informations- og kontrolkrav, der til enhver tid gælder for de centrale  \r\n\r\n regnskabs- og lønsystemer. </P>  \r\n\r\n<P CLASS=PUNKT> <B>3.</B> Statens regnskabsdirektorat (SR) under  \r\n\r\n finansministeriet varetager driften af statens centrale regnskabs- og  \r\n\r\n lønsystemer. Regnskabsdirektoratet udsender <B>regler</B> og  \r\n\r\n<B>brugervejledninger</B> m.v. vedrørende disse systemer og udøver bl.a.  \r\n\r\n<B>konsulenttjeneste</B> over for ministerier og institutioner i spørgsmål  \r\n\r\n vedrørende statens regnskabsvæsen, herunder også anvendelse af SCL. Ud over  \r\n\r\n de normale oplysninger om anviste lønninger afgiver regnskabsdirektoratet i  \r\n\r\n øvrigt de til bevillingskontrol, regnskab, statistik m.v. nødvendige  \r\n\r\n oversigter vedrørende de foretagne lønanvisninger. </P>  \r\n\r\n<P>SCL-systemet ejes ligesom SCR-systemet (Statens Centrale Regnskabssystem)  \r\n\r\n af finansministeriet, der har henlagt administrationen af de 2 systemer til  \r\n\r\n statens regnskabsdirektorat. Sammen med forsvarsministeriet, rigspolitiet,  \r\n\r\n post- og telegrafvæsenet og ministeriet for Grønland er statens  \r\n\r\n regnskabsdirektorat såkaldt selvstændig bruger af SCL. Lønkørslerne foretages  \r\n\r\n af I/S Datacentralen af l959. </P>  \r\n\r\n<P>Uden for SCL anviser DSB og rigshospitalet løn via andre systemer. Det  \r\n\r\n samme gælder de timelønninger, styrelserne ikke kan anvise over SCL-systemet,  \r\n\r\n fordi de skal udbetales som uge- eller l4-dages løn. </P>  \r\n\r\n<P>Til støtte for brugerorganisationens styring har SR nedsat et  \r\n\r\n<B>lønudvalg,</B> som har til opgave at bistå med koordinering af ønskerne  \r\n\r\n vedrørende lønsystemets drift og udvikling. Udvalget er sammensat af  \r\n\r\n repræsentanter for de 5 selvstændige brugere samt budgetdepartementet,  \r\n\r\n lønnings- og pensionsdepartementet, I/S Datacentralen og rigsrevisionen.  \r\n\r\n Herudover er også DSB og Kommunernes Landsforening repræsenteret for  \r\n\r\n derigennem bl.a. at tilgodese en integration med disses egne lønsystemer.  \r\n\r\n</P>  \r\n\r\n<P>De selvstændige brugere P&amp;T, minsteriet for Grønland, rigspolitiet og  \r\n\r\n forsvarsministeriet er lønmyndigheder med en centraliseret  \r\n\r\n personaleadministration og en central lønfunktion, der forestår  \r\n\r\n indrapporteringen til lønsystemet. </P>  \r\n\r\n<P>I modsætning hertil er statens regnskabsdirektorat lønanvisende for  \r\n\r\n institutioner af vidt forskellig størrelse, med højst uensartede  \r\n\r\n personalestrukturer og mangeartede aflønningsregler. Tilslutningsformen er  \r\n\r\n derfor afhængig af institutionens størrelse målt i antallet af ansatte og af  \r\n\r\n dens personale- og lønadministrative ressourcer. Institutionerne kan være  \r\n\r\n tilsluttet SCL på 3 forskellige måder: </P>  \r\n\r\n<P>- SR-brugere, der indrapporterer til SCL-systemet ved at indsende  \r\n\r\n lønordrer til SR vedrørende f.eks. oprettelse, statusændring for eller afsked  \r\n\r\n af en lønmodtager med en overvejende verbal beskrivelse af den ønskede  \r\n\r\n løntransaktion, hvorefter SR sagsbehandler lønordrerne, inden indholdet af  \r\n\r\n disse indberettes til lønsystemet. </P>  \r\n\r\n<P>- </P>  \r\n\r\n<P>selvrapporterende brugere, der selv fuldt ud udarbejder  \r\n\r\n indrapporteringerne, der sendes til SR på lønordrer, der er udformet som  \r\n\r\n tastebilag. </P>  \r\n\r\n<P>- </P>  \r\n\r\n<P>selvrapporterende brugere med terminal, som indrapporterer direkte til  \r\n\r\n SCL-datafangstsystemet på Datacentralen. </P>  \r\n\r\n<P CLASS=PUNKT> <B>4.</B> De specielle forhold vedrørende brugere under SR  \r\n\r\n indebærer en række særlige spørgsmål angående ansvarsfordeling mellem  \r\n\r\n regnskabsdirektoratet og de enkelte lønmyndigheder. </P>  \r\n\r\n<P>Det afgørende i lønmyndighedens forhold til SR er, om  \r\n\r\n regnskabsdirektoratet påtager sig at administrere indrapporteringer på  \r\n\r\n lønmyndighedens vegne og hermed har ansvaret for, at det indberettede er  \r\n\r\n blevet korrekt konverteret og indrapporteret til lønsystemet. Dette ansvar  \r\n\r\n har regnskabsdirektoratet ikke for de selvrapporterende lønmyndigheder. </P>  \r\n\r\n<P>Lønmyndigheden har dog uanset tilslutningsform ansvaret for korrektheden  \r\n\r\n af de indberettede oplysninger. Regnskabsdirektoratet har ansvaret for de  \r\n\r\n systemmæssige funktioner i SCL-systemet, herunder for at  \r\n\r\n lønberegningsprincipper, satser m.v. er i overensstemmelse med de gældende  \r\n\r\n regler. </P>  \r\n\r\n<P>SR forestår udarbejdelse og ajourføring af  <B>SCL-brugervejledninger</B>  \r\n\r\n for indrapportering m.v. Brugervejledningerne er opdelt i en brugervejledning  \r\n\r\n for SR-brugere med regler for indrapportering, kontrol af uddata og med en  \r\n\r\n kodevejledning i oversigtsform. For selvrapporterende brugere har SR udsendt  \r\n\r\n en mere omfattende brugervejledning med detaljerede kodevejledninger og  \r\n\r\n -oversigter. </P>  \r\n\r\n<P>For så vidt angår de detaljerede regler for SCL-systemets anvendelse og  \r\n\r\n muligheder, henvises til disse brugervejledninger, hvor også sikkerheds- og  \r\n\r\n kontrolprocedurer, forretningsgange m.v. er beskrevet. </P>  \r\n\r\n<P CLASS=PUNKT> <B>5.</B> Lønberegning og -anvisning foretages 2 gange om  \r\n\r\n måneden. Der anvises løn for en <B>månedlig</B> eller <B>halvmånedlig</B>  \r\n\r\n optjeningsperiode samt efterreguleringsbeløb. </P>  \r\n\r\n<P>For institutioner, der er tilsluttet SCR, udføres efter den sidste  \r\n\r\n lønanvisningskørsel i måneden en automatisk <B>kontering</B> af  \r\n\r\n lønoplysninger i SCR's bevillingsregnskab og eventuelt internt regnskab,  \r\n\r\n ligesom der overføres oplysninger til de institutioner, der har egne  \r\n\r\n regnskabssystemer til rådighed. </P>  \r\n\r\n<P>Interne kontrol- og sikkerhedsprocedurer hos brugerne </P>  \r\n\r\n<P CLASS=PUNKT> <B>6.</B> I henhold til bekendtgørelsen om statens  \r\n\r\n regnskabsvæsen m.v. påhviler det chefen for en regnskabsførende institution  \r\n\r\n at lade udarbejde og kontrollere overholdelsen af en instruks vedrørende  \r\n\r\n<B>regnskabsvæsenets tilrettelæggelse</B> i institutionen. </P>  \r\n\r\n<P>Instruksen skal indeholde en beskrivelse af den regnskabsmæssige  \r\n\r\n organisation og tilrettelæggelsen af institutionens regnskabsopgaver,  \r\n\r\n herunder oplysninger om den <B>interne ansvars- og kompetencefordeling</B> og  \r\n\r\n det <B>regelsæt,</B> der skal tilgodeses ved udførelsen af  \r\n\r\n regnskabsopgaverne, herunder også lønopgaverne. </P>  \r\n\r\n<P>Instruksen skal godkendes af en eventuel overordnet myndighed og skal  \r\n\r\n tillige kunne godkendes af rigsrevisionen. Tilsvarende gælder ved mere  \r\n\r\n væsentlige ændringer af instruksens indhold. </P>  \r\n\r\n<P>Instruksen skal vedligeholdes løbende og skal tilstilles medarbejdere, der  \r\n\r\n deltager i arbejdet med institutionens regnskabsopgaver. </P>  \r\n\r\n<P>For så vidt angår lønopgaverne er der en række kontrol- og  \r\n\r\n sikkerhedsforhold, der skal tages hensyn til ved udarbejdelsen af de  \r\n\r\n detaljerede forretningsgange. En del af disse forhold er beskrevet i de  \r\n\r\n udarbejdede brugervejledninger for SCL, men de samlede <B>hovedpunkter</B>  \r\n\r\n fremgår af rigsrevisionens &#187;Beretning nr. l l983 om forretningsgange og  \r\n\r\n intern kontrol i institutioner tilknyttet Statens Centrale Lønsystem  \r\n\r\n (SCL)&#187;. </P>  \r\n\r\n<P CLASS=PUNKT> <B>7.</B> Kendetegnende for SCL-systemet er, at der ved  \r\n\r\n anvendelsen af edb er sket en automatisering af visse regnskabsmæssige  \r\n\r\n forretningsgange, og at der i den forbindelse er sket en omlægning af den  \r\n\r\n traditionelle <B>ansvarsfordeling</B> i manuelle bogførings- og  \r\n\r\n betalingssystemer - adskillelsen mellem bogholderifunktionen og  \r\n\r\n kassefunktionen. </P>  \r\n\r\n<P>Ved fastlæggelsen af forretningsgangene ved udbetalinger i SCR og SCL skal  \r\n\r\n arbejdsdelingen være sådan tilrettelagt, at ingen enkeltperson har den fulde  \r\n\r\n kontrol over alle faser af forretningsgangen. Formålet er at <B>sikre</B> de  \r\n\r\n regnskabsmæssige datas nøjagtighed og pålidelighed ved at <B>forhindre</B>  \r\n\r\n eller  <B>afsløre</B> utilsigtede eller tilsigtede fejl. De tilsigtede fejl  \r\n\r\n på udbetalingsområdet angår især uretmæssig udvirken af udbetalinger til  \r\n\r\n kreditorer eller ansatte. </P>  \r\n\r\n<P>Der stilles derfor de samme krav om sikkerhed og hensigtsmæssighed ved  \r\n\r\n indrapporteringer til SCL-systemet, som gælder for SCR's betalingssystemer.  \r\n\r\n</P>  \r\n\r\n<P>I lighed med udbetalingsbilag i SCR skal lønordrerne underskrives af to  \r\n\r\n dertil <B>bemyndigede personer</B> med det formål at tilkendegive henholdsvis  \r\n\r\n registrering og frigivelse af løngrunddokumentationens oplysninger. </P>  \r\n\r\n<P>For den decentrale lønindrapportering hos de terminalrapporterende  \r\n\r\n institutioner er der etableret en registrerings- og frigivelsesprocedure for  \r\n\r\n alle indrapporteringer til SCL, som et led i terminalbetjeningen. Regelsættet  \r\n\r\n for denne procedure følger de gældende regler vedrørende  \r\n\r\n terminalindrapporterede udbetalingsbilag i SCR. </P>  \r\n\r\n<P>Frigivelsesfunktionen skal sikre en <B>personmæssig adskillelse</B> mellem  \r\n\r\n registrering af løndata og frigivelse af disse til ajourføring af  \r\n\r\n lønmodtagerregistret og lønanvisning. For hver af funktionerne - registrering  \r\n\r\n og frigivelse - forudsættes udpeget en person, der har det daglige ansvar for  \r\n\r\n disse opgaver. </P>  \r\n\r\n<P CLASS=PUNKT> <B>8.</B> De interne kontrolregler for udbetalinger til  \r\n\r\n ansatte skal fastsættes under iagttagelse af de særlige forhold, hvorved  \r\n\r\n SCL-udbetalingerne adskiller sig fra SCR-udbetalingerne. </P>  \r\n\r\n<P>Disse er for det første, at der normalt ikke indrapporteres  \r\n\r\n brugerberegnede beløb som ved kreditorbetalinger, men i stedet  <B>koder</B>  \r\n\r\n og <B>enheder,</B> f.eks. timer, der danner grundlag for en beregning af  \r\n\r\n beløbet. </P>  \r\n\r\n<P>For det andet iværksættes den største del af udbetalingerne ikke af  \r\n\r\n aktuelle inddata, men af inddata, indrapporteret ved de ansattes oprettelse i  \r\n\r\n lønsystemet. Denne del af udbetalingen har karakter af <B>stående</B>  \r\n\r\n udbetaling. </P>  \r\n\r\n<P>For det tredje ændres reglerne for de stående udbetalinger løbende som  \r\n\r\n følge af dels generelle ændringer i form af nye overenskomster m.v., dels  \r\n\r\n individuelle ændringer i form af anciennitetsstigninger m.v. Ændringerne  \r\n\r\n iværksættes som oftest uden lønmyndighedens medvirken, men af <B>lønsystemets  \r\n\r\n programmer,</B> der administreres af SR. </P>  \r\n\r\n<P>Det er af disse grunde ikke muligt at vurdere lønbeløbene før efter  \r\n\r\n fremkomsten af uddata, der specificerer udbetalingerne, og der skal derfor på  \r\n\r\n dette tidspunkt foretages en <B>rimelighedskontrol</B> af uddata med henblik  \r\n\r\n på afsløring af fejl, der kan være forårsaget af indrapportering af  \r\n\r\n uhensigtsmæssige eller forkerte koder, eller - hvad der ikke kan udelukkes -  \r\n\r\n fejl i beregningstabellerne. </P>  \r\n\r\n<P>De fastsatte forretningsgange skal bl.a. sikre: </P>  \r\n\r\n<P>- at ansættelse, indplacering, afsked, andre statusændringer samt  \r\n\r\n registrering af fravær foretages af dertil bemyndigede. </P>  \r\n\r\n<P>- </P>  \r\n\r\n<P>at variable ydelser i form af timebetaling, over- og merarbejdsbetaling  \r\n\r\n samt &#187;særlige ydelser&#171; m.v. er dokumenteret ved specifikation af  \r\n\r\n præstationerne attesteret af dertil bemyndigede personer. </P>  \r\n\r\n<P>- </P>  \r\n\r\n<P>at data, der indrapporteres til lønsystemet, er fuldstændige, nøjagtige,  \r\n\r\n autoriserede og korrekt konteret. </P>  \r\n\r\n<P>- </P>  \r\n\r\n<P>at det indrapporterede har fået den tilsigtede virkning og givet sig  \r\n\r\n udslag i korrekt lønberegning og kontering for de i perioden ansatte, samt at  \r\n\r\n generelle reguleringer foretaget i SCL har fået korrekt virkning for  \r\n\r\n institutionens lønmodtagere. </P>  \r\n\r\n<P CLASS=PUNKT> <B>9.</B> For at institutionernes lønforretningsgange skal  \r\n\r\n kunne sikre opfyldelsen af det ovenfor opstillede <B>hovedsigte</B> for den  \r\n\r\n interne kontrol, skal der være indbygget en række - til dels selvvirkende -  \r\n\r\n interne kontrolforanstaltninger i arbejdsrutiner og processer. De vigtigste  \r\n\r\n af disse er: </P>  \r\n\r\n<P>- arbejds- og kompetencefordeling. </P>  \r\n\r\n<P>- </P>  \r\n\r\n<P>skriftlig arbejdsfordelingsliste. </P>  \r\n\r\n<P>- </P>  \r\n\r\n<P>adskillelse mellem personale, indrapporterings- og  \r\n\r\n uddatakontrolfunktionen. </P>  \r\n\r\n<P>- </P>  \r\n\r\n<P>fastlagte kontrolprocedurer (overreference, attestation, underskrift).  \r\n\r\n</P>  \r\n\r\n<P>- </P>  \r\n\r\n<P>skriftlig arbejdsinstruks. </P>  \r\n\r\n<P>- </P>  \r\n\r\n<P>kontrolrelationer, så overordnede kontrollerer underordnede. </P>  \r\n\r\n<P>- </P>  \r\n\r\n<P>formaliseret blanketanvendelse. </P>  \r\n\r\n<P>- </P>  \r\n\r\n<P>modtagerkredsen af underretningsskrivelser. </P>  \r\n\r\n<P>- </P>  \r\n\r\n<P>formaliserede kontrolsystemer (fraværsregistrering). </P>  \r\n\r\n<P>- </P>  \r\n\r\n<P>formaliserede erindringssystemer (midlertidige ansættelser, oprykning,  \r\n\r\n aftrapning af tillæg). </P>  \r\n\r\n<P>- </P>  \r\n\r\n<P>tilstrækkelige lønrelevante oplysninger i arkiv (personale- og/eller  \r\n\r\n lønsager). </P>  \r\n\r\n<P>- </P>  \r\n\r\n<P>dokumentationskrav (eksamenspapirer, bankkontonumre). </P>  \r\n\r\n<P>- </P>  \r\n\r\n<P>formkrav til grunddokumentation og tastegrundlag (terminalbrugere). </P>  \r\n\r\n<P>- </P>  \r\n\r\n<P>markering af, at uddatamateriale er gennemgået. </P>  \r\n\r\n<P>- </P>  \r\n\r\n<P>forskrifter for fejlrettelse. </P>  \r\n\r\n<P>- </P>  \r\n\r\n<P>afstemningsprocedurer vedrørende versurkonti. </P>  \r\n\r\n<P>- </P>  \r\n\r\n<P>medarbejdernes uddannelse og viden. </P>  \r\n\r\n<P>Det er således afgørende for at sikre en korrekt lønberegning og  \r\n\r\n -anvisning, at så mange af ovennævnte foranstaltninger som muligt indgår i de  \r\n\r\n fastlagte forretningsgange. </P>  \r\n\r\n<P>Dokumentation for lønanvisninger </P>  \r\n\r\n<P CLASS=PUNKT> <B>10.</B> Det er af sikkerhedsmæssige og kontrolmæssige  \r\n\r\n grunde vigtigt, at alle indrapporteringer til SCL-lønsystemet kan  \r\n\r\n dokumenteres. Det er derfor et fast krav, at der kun må ske indrapportering  \r\n\r\n til systemet på skriftligt grundlag <B>(grunddokumentation),</B> der i  \r\n\r\n forbindelse med indrapporteringen forsynes med de fornødne  \r\n\r\n indrapporteringsoplysninger. Den skriftlige grunddokumentation kan, hvor det  \r\n\r\n er hensigtsmæssigt, være i en standardiseret form (blanket). Såfremt  \r\n\r\n grunddokumentationen ikke kan anvendes som indrapporteringsgrundlag, er det  \r\n\r\n nødvendigt, at grunddokumentationens oplysninger konverteres til et sådant  \r\n\r\n (dvs. til en lønordre eller et tastegrundlag). </P>  \r\n\r\n<P>For at sikre, at kun autoriseret grunddokumentation danner grundlag for  \r\n\r\n indrapporteringen, må grunddokumentationen være  <B>underskrevet</B> og  \r\n\r\n<B>attesteret</B> i fornødent omfang. Det er derfor nødvendigt, at  \r\n\r\n lønfunktionen har en fortegnelse over dispositions- og  \r\n\r\n godkendelsesberettigede medarbejdere i institutionen, og at lønfunktionen  \r\n\r\n forud for en indrapportering til lønsystemet konsekvent undersøger, hvorvidt  \r\n\r\n underskrifts- og attestationskravene er opfyldt. </P>  \r\n\r\n<P>Ved nyansættelse af medarbejdere er det en klar forudsætning, at  \r\n\r\n dokumentation for kompetencegivende <B>uddannelse</B> og for eventuel  \r\n\r\n tidligere relevant <B>beskæftigelse</B> fremlægges for institutionen, såfremt  \r\n\r\n disse oplysninger skal lægges til grund for  <B>lønindplaceringen.</B>  </P>  \r\n\r\n<P>Fejlindplacering af en ny medarbejder kan have lønmæssige konsekvenser  \r\n\r\n mange år frem i tiden. Det er derfor vigtigt, at indplaceringen i et  \r\n\r\n ansættelsesforløb er nøje kontrolleret. Kontrollen praktiseres sædvanligvis  \r\n\r\n ved, at en medarbejder i den ansættende institution på grundlag af de  \r\n\r\n foreliggende oplysninger og den fremlagte dokumentation foretager en  \r\n\r\n lønindplacering, der godkendes (kontrolleres) af en overordnet medarbejder.  \r\n\r\n</P>  \r\n\r\n<P>Det er vigtigt, at afgørelser af lønmæssig betydning, f.eks. vedrørende  \r\n\r\n ansættelse og statusændringer, kommunikeres til de relevante modtagere, dvs.  \r\n\r\n den pågældende medarbejder, lønfunktionen, den pågældendes overordnede samt  \r\n\r\n personalesagen. Ved en nyansættelse bør den pågældende skriftligt modtage  \r\n\r\n oplysning om de fastsatte ansættelses- og aflønningsvilkår, herunder prøvetid  \r\n\r\n og eventuelt forkortet opsigelsesvarsel ved sygdom ud over l20 dage.  \r\n\r\n Tilsvarende gælder med hensyn til afsked, ændringer i tjenestetid eller  \r\n\r\n lønvilkår i øvrigt. </P>  \r\n\r\n<P>Skriftlig underretning af den pågældende medarbejder om en truffen  \r\n\r\n afgørelse sikrer denne en dokumenterbar status i relation til  \r\n\r\n ansættelsesforholdet. Omvendt kan manglende underretning medføre, at  \r\n\r\n vedkommende er i god tro med hensyn til uretmæssige lønudbetalinger. I dette  \r\n\r\n tilfælde vil et tilbagebetalingskrav være noget vanskeliggjort. </P>  \r\n\r\n<P>Lønfunktionen skal tilstilles underretning for at kunne foretage korrekt  \r\n\r\n indrapportering. Denne underretning bør være skriftlig, og lønfunktionen bør  \r\n\r\n påse, at den er underskrevet af en dertil bemyndiget. En væsentlig  \r\n\r\n forudsætning herfor er, at lønfunktionen er orienteret om, hvem der er  \r\n\r\n bemyndiget og har en liste med underskriftsprøver. </P>  \r\n\r\n<P>Kopi af alle personalerelevante oplysninger bør findes på den pågældende  \r\n\r\n medarbejders personalesag. </P>  \r\n\r\n<P>Det er en forudsætning for anvisning af timeløn, vederlag en gang for  \r\n\r\n alle, over- og merarbejdsbetaling samt særlige ydelser, at grundlaget for  \r\n\r\n disse ydelser er nærmere registreret. Procedurer for denne registrering kan  \r\n\r\n være forskellig, men bør som hovedregel være formaliseret ved brug af  \r\n\r\n<B>tjenestelister, vagtlister</B> eller  <B>kontrolnoteringer.</B> Der bør i  \r\n\r\n institutionen være fastsat retningslinier for godkendelse af de opgjorte  \r\n\r\n ydelser. I godkendelsesproceduren bør ligge en attestation af, at ydelser  \r\n\r\n rent faktisk er præsteret, og af, at der kan anvises betaling herfor. </P>  \r\n\r\n<P>Det er et væsentligt kontrolmål, at kun <B>faktisk ansatte</B> må oppebære  \r\n\r\n løn i institutionen. For at dette kontrolmål kan anses for opfyldt, er det  \r\n\r\n vigtigt, at lønfunktionen løbende får underretning om enhver form for  \r\n\r\n personaleændringer, herunder enhver fratræden, nyansatte medarbejdere, der  \r\n\r\n ikke påbegyndte ansættelsesforholdet m.v. </P>  \r\n\r\n<P>Det er på dette område nødvendigt med samvirkende kontroller. Sådanne kan  \r\n\r\n bl.a. bestå i, at områdeledere periodisk skal bekræfte, at de på  \r\n\r\n lønningslisterne opførte medarbejdere stadig er ansat. En gennemgang af  \r\n\r\n institutionens eventuelle stillingsregister kan være en anden kontrol. </P>  \r\n\r\n<P>Spørgsmålet om, hvorledes styrelserne i praksis har tilrettelagt  \r\n\r\n registreringen af de ansattes fravær på grund af bl.a. sygdom, er blevet  \r\n\r\n aktualiseret efter indførelse af <B>karensdagen.</B>  </P>  \r\n\r\n<P>Finansministeriet har i cirkskr. 265 28/ll l973 om sygedagslister nærmere  \r\n\r\n fastsat, hvorledes sygedagslister skal føres, bl.a. af hensyn til kontrollen  \r\n\r\n med reglen om opsigelsesvarsel efter l20 dages sygdom. Endvidere kan disse  \r\n\r\n lister være en hjælp ved kontrol med udløbet af den såkaldte  \r\n\r\n arbejdsgiverperiode - de første l3 uger, hvor sygedagpenge betales af  \r\n\r\n arbejdsgiver. </P>  \r\n\r\n<P>Ud over fravær på grund af sygdom kan også afholdelse af ferie have  \r\n\r\n lønmæssige konsekvenser. </P>  \r\n\r\n<P>Kontrol af indrapportering og uddata </P>  \r\n\r\n<P CLASS=PUNKT> <B>11.</B> For bedst muligt at hindre fejlaflønning er det  \r\n\r\n nødvendigt at tilstræbe, at eventuelle fejl i lønordre/tastegrundlag  \r\n\r\n konstateres, førend registrering af lønordren/tastegrundlaget finder sted.  \r\n\r\n Det er derfor nødvendigt at placere kontrolforanstaltningerne så tidligt i  \r\n\r\n forretningsgangen som muligt, dvs. på <B>inddatasiden.</B>  </P>  \r\n\r\n<P>Ved selvindrapporterende institutioners indrapportering kan dette formål  \r\n\r\n tilgodeses ved, at der forud for udfyldelse af tastebilag sker en  \r\n\r\n sammenholdelse mellem grunddokumentation og den pågældende lønmodtagers  \r\n\r\n registrerede løndata. </P>  \r\n\r\n<P>På tilsvarende måde kan ikke-selvrapporterende institutioner ved  \r\n\r\n gennemgang af personale/lønsag sikre sig, at der ikke er uoverensstemmelse  \r\n\r\n mellem det indrapporterede og den ansattes lønrelevante data. Herved kan en  \r\n\r\n række <B>fejl</B> i grunddokumentationen afsløres. </P>  \r\n\r\n<P>For begge kategorier af lønmyndigheder gælder, at konvertering af  \r\n\r\n grunddokumentation til lønordre/tastegrundlag i princippet bør kontrolleres  \r\n\r\n af en anden medarbejder, end den der har foretaget konverteringen. Herved vil  \r\n\r\n yderligere en del fejl blive opdaget. </P>  \r\n\r\n<P>Endelig bør grunddokumentationen påtegnes om, at der er sket  \r\n\r\n indrapportering, idet man gennem en sådan <B>annullation</B> af  \r\n\r\n grunddokumentationen hindrer, at der foretages dobbeltindrapportering. </P>  \r\n\r\n<P>Efter indtastning bør terminalindrapporterende institutioner foretage en  \r\n\r\n annullation af tastegrundlaget med en påtegning om, af hvem og hvornår  \r\n\r\n indtastning er foretaget. </P>  \r\n\r\n<P>Der må af hensyn til opnåelse af sikkerhed for afsløring af tilsigtede,  \r\n\r\n uretmæssige anvisninger lægges afgørende vægt på en personmæssig adskillelse  \r\n\r\n mellem indrapportering af løndata og kontrol af uddata. </P>  \r\n\r\n<P>En nøje kontrol af de uddata, der udviser en specifikation af de beregnede  \r\n\r\n lønninger, er desuden påkrævet, da der til lønsystemet indrapporteres koder,  \r\n\r\n der danner grundlag for en beregning af lønbeløbet. Det er af den grund først  \r\n\r\n efter fremkomsten af uddata muligt at <B>vurdere</B> lønbeløbene og  \r\n\r\n<B>konstatere,</B> om det indrapporterede faktisk har fået den tilsigtede  \r\n\r\n virkning. </P>  \r\n\r\n<P>Den korrekte uddatakontrol forudsætter en sammenholdelse med  \r\n\r\n grunddokumentationen, og kontrollen skal afsluttes med en påtegning på  \r\n\r\n uddataet om, af hvem og hvornår uddatakontrollen er foretaget. </P>  \r\n\r\n<P>Rigsrevisionens lønrevision </P>  \r\n\r\n<P>l2. Tidligere var lønrevisionen i rigsrevisionen i væsentlig grad  \r\n\r\n tilrettelagt som en <B>transaktionsrevision.</B> Filosofien i  \r\n\r\n transaktionsrevisionen var, at man - på stikprøvebasis - skulle kontrollere  \r\n\r\n inddata til SCL-systemet (tilgange/afgange/ændringer). Samtidig skulle man  \r\n\r\n foretage en fuldstændig gennemgang af lønsystemets beregningstabeller for at  \r\n\r\n sikre, at lønsystemet regnede korrekt i forhold til gældende overenskomster  \r\n\r\n m.v.  <B>(programrevision).</B>  </P>  \r\n\r\n<P>Såfremt de undersøgte transaktioner og programrevisionen ikke gav  \r\n\r\n anledning til bemærkninger, anså man revisionens kontrolmål for opfyldt. </P>  \r\n\r\n<P>Svagheden ved denne fremgangsmåde var for det første, at den var ret  \r\n\r\n ressourcekrævende. For det andet, at den primært afslørede  <B>enkeltfejl</B>  \r\n\r\n - fejl i de stikprøver, der blev udtaget - men ikke i tilstrækkelig grad tog  \r\n\r\n sigte på at afhjælpe årsagen til de  <B>generelle</B> og dermed  \r\n\r\n<B>tilbagevendende fejl,</B> der var forårsaget af en svag forretningsgang.  \r\n\r\n</P>  \r\n\r\n<P>I forbindelse med et internt projektarbejde om udvikling af  \r\n\r\n rigsrevisionens organisation og arbejdsmetoder blev det besluttet at  \r\n\r\n effektivisere og rationalisere den finansielle revision. Dette skulle bl.a.  \r\n\r\n ske gennem en omlægning af den hidtidige revisionsform, så <B>system- og  \r\n\r\n regnskabsanalyse</B> blev de bærende revisionsprincipper. </P>  \r\n\r\n<P>Det systemanalytiske princip forudsattes også lagt til grund ved  \r\n\r\n lønrevisionen, så den hidtidige inddatarevision blev væsentligt begrænset.  \r\n\r\n</P>  \r\n\r\n<P>Revisionsomlægningen indebærer, at rigsrevisionen nu i højere grad retter  \r\n\r\n opmærksomheden imod lønmyndighedernes forretningsgange for at sikre sig, at  \r\n\r\n de opstillede <B>kontrolmål</B> opfyldes. Denne fremgangsmåde er bedre egnet  \r\n\r\n til at afsløre generelle fejl, så disse kan korrigeres, og forretningsgangen  \r\n\r\n forbedres. Samtidig med overgangen til systemanalytisk revision blev det  \r\n\r\n besluttet at foretage en udvidelse af revisionen af SCL's programmer og  \r\n\r\n supplere revisionen med en række nye revisionsuddata. </P>  \r\n\r\n<P>Rigsrevisionen lægger i sin lønrevision primært vægten på en kontrol af  \r\n\r\n<B>forretningsgangen.</B> Denne skal først og fremmest tjene som sikkerhed  \r\n\r\n for, at en række objektive forudsætninger for en korrekt lønadministration er  \r\n\r\n opfyldt. Den skal endvidere være basis for vurderingen af, om der er behov  \r\n\r\n for supplerende revisionshandlinger på området ud over den revision, der  \r\n\r\n følger af programrevision, tværgående undersøgelser og analyse af  \r\n\r\n revisionsuddata m.v. </P>  \r\n\r\n<P>Bilags- og henvisningsoversigt </P>  \r\n\r\n<P>Bilag til kap. 44 </P>  \r\n\r\n<P>Bilag 44.1 </P>  \r\n\r\n<P>Fmst. cirk. 98 9/5 l963 om udbetaling af lønninger, ventepenge og  \r\n\r\n pensioner som opretholdt ved fmst. bekg. 489 2/l0 l978 om bestemmelser efter  \r\n\r\n den tidligere tjenestemandslovgivning, der forbliver i kraft. </P>  \r\n\r\n<P>Love og bekendtgørelser i II del </P>  \r\n\r\n<P>L l54 7/6 l958 om lønninger og pensioner m.v. til statens tjenestemænd  \r\n\r\n (LPL), § 3l, stk. l-3, og 32, med undtagelse af stk. l, 2. punktum som  \r\n\r\n opretholdt ved fmst. bekg. 489 2/l0 l978 om bestemmelser efter den tidligere  \r\n\r\n tjenestemandslovgivning, der forbliver i kraft. </P>  \r\n\r\n<P>Henvisninger i øvrigt </P>  \r\n\r\n<P>L l3l 8/3 l984 om statens regnskabsvæsen m.v.  \r\n\r\n<B>(statsregnskabsloven).</B>  </P>  \r\n\r\n<P>Bekg. 46l l0/9 l984 om statens regnskabsvæsen m.v. </P>  \r\n\r\n<P>Fmst. cirk. l0/9 l984 om udarbejdelse af institutionsinstrukser vedrørende  \r\n\r\n regnskabsvæsenets tilrettelæggelse (SR). </P>  \r\n\r\n<P>Generel brugervejledning for SCL. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870683460"
        },
        {
            "displayName": "Entydig dokumentidentifikation",
            "displayValue": "CM016183"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6834"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/10/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, Statens Regnskabsdirektorat"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}