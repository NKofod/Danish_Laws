{
    "id": 39033,
    "title": "Bod 2.2.2. Bod ikke pålagt Bortvisning. Kollektiv overenskomst 3. Fortolkning af kollektiv overenskomst Processuelle spørgsmål 2.5. Kompentence i øvrigt Tillidsrepræsentant. (* 1) (* 2) Regler om fremgangsmåde ved afskedigelse af    tillidsrepræsentant skal også anvendes ved bortvisning. Landsorganisationen i Danmark for Specialarbejderforbundet i Danmark (konsulent Leo Lybæk Hansen) mod Nyborg Lynfrost A/S, Storebæltsvej, 5800 Nyborg, (advokat Mariann Norrbom). Dommere: Bollerup-Jensen, Ole Espersen, Arnold Hansen, Kardel (retsformand), Maabjerg, Spang-Hanssen og Tjellesen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3225 af 22/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fællesoverenskomsten mellem SID/KAD og Industrifagene indeholder  \r\n\r\n bestemmelser bl.a. om særlige opsigelsesvarsler og fremgangsmåde ved  \r\n\r\n afskedigelse af en tillidsrepræsentant, herunder, at der skal ske forhandling  \r\n\r\n mellem arbejdsgiver og vedkommende fagforening efter reglerne for behandling  \r\n\r\n af faglig strid om en påtænkt afskedigelse. </I> </P>  \r\n\r\n<P> <I>En arbejdsgiver havde bortvist en tillidsrepræsentant uden at iagttage  \r\n\r\n disse regler. Arbejdsretten udtalte, at reglerne om afskedigelse af  \r\n\r\n tillidsrepræsentanter ikke er til hinder for, at der kan ske bortvisning, når  \r\n\r\n betingelserne herfor i øvrigt er opfyldt, men at der i så fald bør benyttes  \r\n\r\n samme fremgangsmåde som ved afskedigelse. Arbejdsgiveren havde derfor handlet  \r\n\r\n overenskomststridigt, men da spørgsmålet havde været tvivlsomt og ikke  \r\n\r\n tidligere været afgjort af Arbejdsretten, ifaldt arbejdsgiveren ikke  \r\n\r\n bodsansvar. En påstand om, at arbejdsgiveren skulle tilpligtes at  \r\n\r\n tilbagekalde afskedigelsen, blev afvist. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.2.2. Bod ikke pålagt Bortvisning.  \r\n\r\n Kollektiv overenskomst 3. Fortolkning af kollektiv overenskomst Processuelle  \r\n\r\n spørgsmål 2.5. Kompentence i øvrigt Tillidsrepræsentant. (* 1) (* 2) Regler  \r\n\r\n om fremgangsmåde ved afskedigelse af tillidsrepræsentant skal også anvendes  \r\n\r\n ved bortvisning. Landsorganisationen i Danmark for Specialarbejderforbundet i  \r\n\r\n Danmark (konsulent Leo Lybæk Hansen) mod Nyborg Lynfrost A/S, Storebæltsvej,  \r\n\r\n 5800 Nyborg, (advokat Mariann Norrbom). Dommere: Bollerup-Jensen, Ole  \r\n\r\n Espersen, Arnold Hansen, Kardel (retsformand), Maabjerg, Spang-Hanssen og  \r\n\r\n Tjellesen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Nyborg Lynfrost A/S,  \r\n\r\n Storebæltsvej, 5800 Nyborg, og nedlagt følgende påstande: </P>  \r\n\r\n<P>Nyborg Lynfrost A/S har ved bortvisning af sikkerhedsrepræsentant J brudt  \r\n\r\n gældende overenskomsts bestemmelser om fremgangsmåde ved afskedigelse. </P>  \r\n\r\n<P>Nyborg Lynfrost A/S tilpligtes at tilbagekalde afskedigelsen af J og til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>Over for klagernes første påstand har indklagede nedlagt påstand om  \r\n\r\n frifindelse. Over for påstanden om tilbagekaldelse af afskedigelsen har  \r\n\r\n indklagede principalt påstået afvisning, subsidiært frifindelse. Over for  \r\n\r\n bodspåstanden har indklagede nedlagt påstand om frifindelse, subsidiært at  \r\n\r\n der alene ikendes en ordensbod. </P>  \r\n\r\n<P>Sagens omstændigheder er følgende: </P>  \r\n\r\n<P>Indklagede er ikke medlem af nogen arbejdsgiverorganisation, men har den  \r\n\r\n 4. april 1989 indgået overenskomst med Specialarbejderforbundet i Danmark. Af  \r\n\r\n overenskomstens punkt 11 fremgår, at der for så vidt angår tillidsmanden  \r\n\r\n følges de til enhver tid gældende regler i Fællesoverenskomsten mellem  \r\n\r\n Industrifagene og Specialarbejderforbundet i Danmark. </P>  \r\n\r\n<P>De i så henseende relevante bestemmelser er sålydende: </P>  \r\n\r\n<P>&#187;§ 53 </P>  \r\n\r\n<P>Afskedigelse af tillidsrepræsentant </P>  \r\n\r\n<P>En tillidsrepræsentants afskedigelse skal begrundes i tvingende årsager,  \r\n\r\n og ledelsen har pligt til at give vedkommende et opsigelsesvarsel på i alt 4  \r\n\r\n måneder. Såfremt en tillidsrepræsentant har fungeret som sådan i en  \r\n\r\n sammenhængende periode på mindst 5 år, har vedkommende dog krav på 6 måneders  \r\n\r\n varsel. </P>  \r\n\r\n<P>§ 54 </P>  \r\n\r\n<P>Fremgangsmåde ved afskedigelse </P>  \r\n\r\n<P>Hvis en arbejdsgiver finder, at der foreligger tvingende årsager efter §  \r\n\r\n 53, stk. 1 til at opsige en tillidsrepræsentant, der er valgt efter reglerne  \r\n\r\n i §§ 42-44, skal han rette henvendelse til Industrifagene, der derefter kan  \r\n\r\n rejse spørgsmålet i henhold til reglerne for behandling af faglig strid.  \r\n\r\n Mæglingsmødet skal i så fald afholdes senest 7 kalenderdage efter  \r\n\r\n mæglingsbegæringens fremkomst, og den fagretlige behandling skal i øvrigt  \r\n\r\n fremmes mest muligt. </P>  \r\n\r\n<P>Stk. 2. Når en tillidsrepræsentant er valgt i henhold til nærværende  \r\n\r\n overenskomsts §43 og § 44, kan hans arbejdsforhold i varselsperioden ikke  \r\n\r\n afbrydes, før hans organisation har fået lejlighed til at prøve  \r\n\r\n afskedigelsens berettigelse ved fagretlig behandling. </P>  \r\n\r\n<P>Stk. 3. Fastslås det ved den fagretlige behandling, at der foreligger  \r\n\r\n tvingende årsager til afskedigelse af tillidsrepræsentanten, betragtes  \r\n\r\n opsigelsesvarsel som afgivet ved mæglingsbegæringens fremkomst. </P>  \r\n\r\n<P>§ 55 </P>  \r\n\r\n<P>Sikkerhedsrepræsentanter og medarbejdervalgte bestyrelsesmedlemmer </P>  \r\n\r\n<P>For sikkerhedsrepræsentanter gælder samme valg-, aflønnings- og  \r\n\r\n afskedigelsesregler som for tillidsrepræsentanter. </P>  \r\n\r\n<P>Den 15. juni 1989 blev sikkerhedsrepræsentant J bortvist. </P>  \r\n\r\n<P>Af fremstillingen i indklagedes svarskrift fremgår bl.a. følgende: </P>  \r\n\r\n<P>&#187;Den 5. juni 1989 påkører sikkerhedsrepræsentant J herefter kl. ca.  \r\n\r\n 7.30 en el-løftevogn. </P>  \r\n\r\n<P>Det stod klart for såvel arbejdslederen som øvrige medarbejdere, at  \r\n\r\n sikkerhedsrepræsentant J var beruset. </P>  \r\n\r\n<P>Det blev af de øvrige medarbejdere oplyst, at de ikke ville genoptage  \r\n\r\n samarbejdet med sikkerhedsrepræsentant J, da han ved tidligere lejligheder  \r\n\r\n havde påkørt såvel inventar som andre trucks. </P>  \r\n\r\n<P>På denne baggrund blev sikkerhedsrepræsentant J herefter bortvist. </P>  \r\n\r\n<P>Det bemærkes, at tillidsrepræsentanten forsøgte at kontakte SID, Nyborg  \r\n\r\n afdeling, inden bortvisningen blev effektueret, men afdelingen var lukket.  \r\n\r\n</P>  \r\n\r\n<P>Tillidsrepræsentanten rejste ikke indsigelse imod den anvendte  \r\n\r\n fremgangsmåde. </P>  \r\n\r\n<P>Den 16. juni 1989 retter afdelingen henvendelse til indklagede med henblik  \r\n\r\n på ændring af ordlyden i bortvisningen. Henvendelsen var begrundet i  \r\n\r\n A-Kasse-forhold. Kravet blev afvist af indklagede.&#171; </P>  \r\n\r\n<P>Den 23. juni 1989 blev der afholdt fællesmøde. I fællesmødereferatet  \r\n\r\n hedder det: </P>  \r\n\r\n<P>&#187;Ved et fællesmøde dags dato i Specialarbejderforbundet i Danmark  \r\n\r\n mellem nedenstående organisationer drøftedes Nyborg Lynfrost's  \r\n\r\n bortvisning/afskedigelse af J. </P>  \r\n\r\n<P>Fra arbejdstagerside påstod man, at bortvisningen/afskedigelsen var en  \r\n\r\n overenskomststridig handling og krævede ubetinget, at virksomheden  \r\n\r\n tilbagekaldte deres bortvisning/afskedigelse af J samt blev idømt en bod på  \r\n\r\n kr. 50.000,00 for brud på overenskomsten. </P>  \r\n\r\n<P>Man henviste i øvrigt til, at virksomheden kunne have rejst en klage over  \r\n\r\n den pågældende i henhold til overenskomstens §§ 53, 54 og 55 i  \r\n\r\n Fællesoverenskomsten for Industrifagene, som virksomheden har tiltrådt. </P>  \r\n\r\n<P>Virksomheden bestred den af Landsorganisationen skitserede fremgangsmåde  \r\n\r\n og påstod, at der ikke var begået overenskomstbrud, idet J forseelse var  \r\n\r\n skærpet omstændighed i forhold til hans hverv som sikkerhedsrepræsentant.  \r\n\r\n</P>  \r\n\r\n<P>Fra arbejdstagerside forbeholdt man sig at videreføre sagen for  \r\n\r\n Arbejdsretten.&#171; </P>  \r\n\r\n<P>I overensstemmelse med en henstilling fra retten har der ikke været  \r\n\r\n bevisførelse om de nærmere omstændigheder i forbindelse med bortvisningen.  \r\n\r\n</P>  \r\n\r\n<P>Klagerne har i Arbejdsretten bl.a. anført, at det fremgår af  \r\n\r\n fællesoverenskomsten og er fast arbejdsretlig praksis, at der i en situation  \r\n\r\n som den pågældende er pligt for indklagede til at optage forhandling med  \r\n\r\n klagerne, og at Arbejdsretten i sådanne situationer betragter afvisningen af  \r\n\r\n at forhandle som et overenskomstbrud med bod til følge. Det er ikke på  \r\n\r\n forhånd muligt at vurdere, om en arbejdsgiver kan opfylde den meget strenge  \r\n\r\n bevisbyrde for at fastslå et bortvisningsgrundlag. Det er derfor utvivlsomt,  \r\n\r\n at det er reglerne om afskedigelse af tillidsmænd, der bør anvendes, selv om  \r\n\r\n det af arbejdsgiveren gøres gældende, at der foreligger et  \r\n\r\n bortvisningsgrundlag. Disse regler er ikke fulgt. Bortvisningen er derfor  \r\n\r\n uberettiget, og indklagede bør tilpligtes at tilbagekalde afskedigelsen.  \r\n\r\n Dette gælder så meget mere, som J har været ansat i virksomheden i 17 år.  \r\n\r\n</P>  \r\n\r\n<P>Indklagede har bl.a. anført, at fællesoverenskomsten ikke efter sin ordlyd  \r\n\r\n omfatter bortvisninger. Stærke reale grunde taler også for, at man ikke  \r\n\r\n følger disse bestemmelser i bortvisningssituationer, idet dette reelt ville  \r\n\r\n forskertse arbejdsgiverens adgang til bortvisning. Denne ret til bortvisning,  \r\n\r\n som må anses for at være et naturligt led i arbejdsgiverens ret til at lede  \r\n\r\n arbejdet, er i øvrigt i det konkrete tilfælde udnyttet for at sikre  \r\n\r\n virksomhedens medarbejdere, der ikke ønsker at genoptage samarbejdet med J.  \r\n\r\n Som det fremgår af svarskriftet, har indklagede rent faktisk forsøgt at  \r\n\r\n kontakte klagerne umiddelbart efter bortvisningen, og da klagerne dagen efter  \r\n\r\n rettede henvendelse til indklagede, blev bortvisningens berettigelse ikke  \r\n\r\n bestridt. Der er ikke grundlag for at følge klagernes påstand om  \r\n\r\n genansættelse, idet der ikke er overenskomstmæssig dækning for en sådan  \r\n\r\n påstand, og det udviste forhold er så groft, at en genansættelse vil medføre  \r\n\r\n risiko for alvorlige samarbejdsvanskeligheder med de øvrige medarbejdere.  \r\n\r\n Skulle Arbejdsretten imidlertid komme til det resultat, at der foreligger et  \r\n\r\n overenskomstbrud, er der i hvert fald ikke grundlag for nogen bod. Indklagede  \r\n\r\n har været i god tro. Arbejdsretlig teori såvel som fagretlig praksis på dette  \r\n\r\n område må efter indklagedes opfattelse forstås således, at der i tilfælde,  \r\n\r\n hvor arbejdsgiveren anser det for givet, at der foreligger et  \r\n\r\n bortvisningsgrundlag, ikke er nogen overenskomstmæssig forpligtelse til forud  \r\n\r\n at iagttage fællesoverenskomstens bestemmelser om afskedigelse af  \r\n\r\n tillidsmænd. Under alle omstændigheder kan der alene blive tale om ikendelse  \r\n\r\n af en mindre ordensbod. </P>  \r\n\r\n<P>Arbejdsretten skal udtale: </P>  \r\n\r\n<P>Efter fællesoverenskomstens § 53 kan der ske afskedigelse af en  \r\n\r\n tillidsrepræsentant, når dette begrundes i tvingende årsager, og bestemmelsen  \r\n\r\n giver nærmere regler for, hvilket opsigelsesvarsel der skal anvendes. § 54  \r\n\r\n indeholder de nærmere regler for fremgangsmåden ved afskedigelsen. I  \r\n\r\n arbejdsretlig teori og fagretlig praksis er det antaget, at arbejdsgiveren  \r\n\r\n har adgang til at bortvise en tillidsrepræsentant under ganske særlige  \r\n\r\n omstændigheder. Såfremt det forhold, der er udvist af en tillidsrepræsentant,  \r\n\r\n derfor er så groft, at ansættelsesforholdet må afbrydes straks, må de nævnte  \r\n\r\n bestemmelser forstås således, at de ikke er til hinder for, at bortvisning  \r\n\r\n kan finde sted. Afgrænsningen af de tilfælde, hvor der er grundlag for  \r\n\r\n bortvisning, og tilfælde, hvor der alene er tvingende grunde for en  \r\n\r\n afskedigelse, beror på et vanskeligt skøn. Der bør derfor anvendes samme  \r\n\r\n fremgangsmåde i de to tilfælde - dog med de tillempninger, der er nødvendige  \r\n\r\n under hensyntagen til, at bortvisning er sket. Dette må også anses for  \r\n\r\n nødvendigt for at opnå den betryggelse af tillidsrepræsentanten, som er  \r\n\r\n tilsigtet ved bestemmelserne. Såfremt bortvisningen efter den fagretlige  \r\n\r\n behandling kendes uberettiget, vil dette i sig selv kunne indebære et  \r\n\r\n overenskomstbrud. </P>  \r\n\r\n<P>Efter det anførte har indklagede herefter brudt den gældende overenskomst  \r\n\r\n ved ikke at følge den anførte fremgangsmåde, og Arbejdsretten tager derfor  \r\n\r\n første led af klagernes påstand til følge. </P>  \r\n\r\n<P>Som anført bør spørgsmålet om berettigelsen af bortvisningen afgøres efter  \r\n\r\n fællesoverenskomstens bestemmelser. Arbejdsretten afviser herefter klagernes  \r\n\r\n påstand om, at indklagede tilpligtes at tilbagekalde afskedigelsen af J. </P>  \r\n\r\n<P>Arbejdsretten finder ikke tilstrækkeligt grundlag for at idømme indklagede  \r\n\r\n en bod. Det pågældende spørgsmål, der ikke tidligere har været afgjort af  \r\n\r\n Arbejdsretten, må anses for så tvivlsomt, at indklagede har været berettiget  \r\n\r\n til at forfægte sin opfattelse uden at skulle ifalde bodsansvar. </P>  \r\n\r\n<P>Indklagede findes at burde betale 2.000 kr. i sagsomkostninger til  \r\n\r\n Arbejdsretten. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Nyborg Lynfrost A/S, har ved bortvisning af  \r\n\r\n sikkerhedsrepræsentant J brudt gældende overenskomsts bestemmelser om  \r\n\r\n fremgangsmåde ved afskedigelse. </P>  \r\n\r\n<P>Påstanden om, at indklagede tilpligtes at tilbagekalde afskedigelsen,  \r\n\r\n afvises. </P>  \r\n\r\n<P>Indklagede frifindes for at betale en bod til Specialarbejderforbundet i  \r\n\r\n Danmark. </P>  \r\n\r\n<P>I sagsomkostninger til Arbejdsretten skal indklagede inden 14 dage betale  \r\n\r\n 2.000 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.657, s.658 ff, Hasselbalch  \r\n\r\n Tillidsmandsret s.127 ff. K.89.263. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 103"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19900322513"
        },
        {
            "displayName": "Entydig dokumentidentifikation",
            "displayValue": "CA006968"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3225"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/03/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "89.413"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}