{
    "id": 127498,
    "title": "Bekendtgørelse af lov om kommunal ejendomsskat",
    "documentTypeId": "30",
    "isSagsforlobPeriodValid": true,
    "shortName": "LBK nr 1006 af 26/10/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#KI\">Kapitel I</a>   Grundskyld</p>\r\n      <p class=\"Indholdsfortegnelse\"><a href=\"#KII\">Kapitel II</a>   Ejendomsskyld</p>\r\n      <p class=\"Indholdsfortegnelse\"><a href=\"#KIII\">Kapitel III</a>   Ejendomme beliggende i flere kommuner</p>\r\n      <p class=\"Indholdsfortegnelse\"><a href=\"#KIV\">Kapitel IV</a>   Dækningsafgift m.v.</p>\r\n      <p class=\"Indholdsfortegnelse\"><a href=\"#KV\">Kapitel V</a>   Skatternes forfaldstid og erlæggelse m.v.</p>\r\n      <p class=\"Indholdsfortegnelse\"><a href=\"#KVI\">Kapitel VI</a>   Særlige bestemmelser</p>\r\n      <p class=\"Indholdsfortegnelse\"><a href=\"#KVII\">Kapitel VII</a>   Ikrafttrædelses- og overgangsbestemmelser m.v.</p><div class=\"bjelke\">Den fulde tekst</div><p class=\"Titel2\">Bekendtgørelse af lov om kommunal ejendomsskat</p>\r\n      <p class=\"Indledning2\">Herved bekendtgøres lov om kommunal ejendomsskat, jf. lovbekendtgørelse nr. 724 af 26. juni 2006, med de ændringer, der følger af § 1 i lov nr. 1554 af 20. december 2006 og § 147 i lov nr. 1336 af 19. december 2008.</p>\r\n      <p class=\"Kapitel\" id=\"KI\"><span id=\"KapI\">Kapitel I</span></p>\r\n      <p class=\"KapitelOverskrift2\">Grundskyld</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Af de i en kommune beliggende faste ejendomme, for hvilke der i medfør af lov om vurdering af landets faste ejendomme er foretaget ansættelse af grundværdien, svares til kommunen en afgift, der benævnes grundskyld.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Grundskyld pålignes de afgiftspligtige ejendomme med en bestemt promille af den afgiftspligtige grundværdi. Ved den afgiftspligtige grundværdi forstås den laveste af følgende værdier:</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Ejendommens grundværdi efter fradrag for forbedringer, således som disse beløb er fastsat ved de i afsnit C og D i lov om vurdering af landets faste ejendomme omhandlede ansættelser, og reduktion for fritagelser for grundskyld efter §§ 7 og 8.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> Den afgiftspligtige grundværdi for ejendommen, der dannede grundlag for påligningen af grundskyld det foregående skatteår, forhøjet med en reguleringsprocent.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Reguleringsprocenten, jf. stk. 2, nr. 2, opgøres som den skønnede stigning i det samlede kommunale udskrivningsgrundlag for skatteåret tillagt 3 pct. Den skønnede stigning for udskrivningsgrundlaget fastsættes af finansministeren med tilslutning fra Folketingets Finansudvalg. Reguleringsprocenten kan højst udgøre 7 pct.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> For nye grunde som nævnt i stk. 2 og grunde som nævnt i stk. 2, hvor der er sket ændring af ejendommens areal, anvendelse eller planforhold, og hvor told- og skatteforvaltningen har foretaget en ansættelse efter vurderingslovens § 33, stk. 16, 17 eller 18, anvendes denne ansættelse efter fradrag for forbedringer og reduktion for fritagelser for grundskyld som udgangspunkt for beregningen af det afgiftspligtige grundlag efter stk. 2, nr. 2. Ved beregningen fremskrives ansættelsen for det seneste år, hvor grundværdien efter fradrag for forbedringer og reduktion for fritagelser for grundskyld, jf. stk. 2, nr. 1, udgjorde den afgiftspligtige grundværdi, til skatteårets niveau, med reguleringsprocenten for de mellemliggende år, jf. stk. 3. 1. og 2. pkt. finder tilsvarende anvendelse, hvor en ejerlejligheds fordelingstal ændres, og hvor told- og skatteforvaltningen har foretaget en ansættelse efter vurderingslovens § 33, stk. 16.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> For afgiftspligtige grunde som nævnt i stk. 2, hvor der er sket ændring af fradraget for forbedringer, anvendes grundværdien med det ændrede fradrag for forbedringer som udgangspunkt for beregningen af det afgiftspligtige grundlag efter stk. 2, nr. 2. Ved beregningen fremskrives ansættelsen for det seneste år, hvor grundværdien efter fradrag for forbedringer og reduktion for fritagelser for grundskyld, jf. stk. 2, nr. 1, udgjorde den afgiftspligtige grundværdi til skatteårets niveau, med reguleringsprocenten for de mellemliggende år, jf. stk. 3.</p>\r\n      <p class=\"Stk2\"><span class=\"StkNr\" id=\"Par1_Stk6\">Stk. 6.</span> For afgiftspligtige grunde som nævnt i stk. 2, hvor der er sket ændring af fritagelser for grundskyld efter §§ 7 og 8, anvendes grundværdien med de ændrede fritagelser som udgangspunkt for beregningen af det afgiftspligtige grundlag efter stk. 2, nr. 2. Ved beregningen fremskrives ansættelsen for det seneste år, hvor grundværdien efter fradrag for forbedringer og reduktion for fritagelser for grundskyld, jf. stk. 2, nr. 1, udgjorde den afgiftspligtige grundværdi til skatteårets niveau, med reguleringsprocenten for de mellemliggende år, jf. stk. 3.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Kommunalbestyrelsen fastsætter i forbindelse med den endelige vedtagelse af kommunens årsbudget grundskyldpromillen. Grundskyldpromillen skal udgøre mindst 16 og højst 34. Af ejendomme, som på tidspunktet for den vurdering, der lægges til grund for skatteberegningen, må anses for benyttet til landbrug, gartneri, planteskole, frugtplantage eller skovbrug, jf. § 33, stk. 1, i vurderingsloven, opkræves grundskyld med en promille, der er 9,7 promillepoint lavere end den fastsatte grundskyldpromille, jf. stk. 2, 2. pkt.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> I kommuner, hvor grundskyldpromillen er fastsat til mere end 22, opkræves grundskylden med 12,3 promille af den afgiftspligtige grundværdi af ejendomme, som på tidspunktet for den vurdering, der lægges til grund for skatteberegningen, må anses for benyttet til landbrug, gartneri, planteskole, frugtplantage eller skovbrug, jf. § 33, stk. 1, i vurderingsloven. Den afgiftspligtige grundværdi, der er nævnt i 1. pkt., opgøres for ejendomme, der anvendes til landbrug, gartneri, planteskole eller frugtplantage, som den samlede afgiftspligtige grundværdi bortset fra den afgiftspligtige grundværdi, der er fastsat for stuehuset med tilhørende grund og have.</p>\r\n      <p class=\"Paragraf\" id=\"P3-6\"><span class=\"ParagrafNr\" id=\"Par3-6_Stk1\">§§ 3-6.</span> (Ophævet).</p>\r\n      <p class=\"Paragraf\" id=\"P6A\"><span class=\"ParagrafNr\" id=\"Par6A_Stk1\">§ 6 A.</span> Efter begæring af ejere af ejendomme, der på tidspunktet for den vurdering, som lægges til grund ved skatteberegningen, benyttedes til landbrug, gartneri, planteskole eller frugtplantage, ydes der henstand med betaling af grundskyld, såfremt ejendommen er beliggende inden for områder, der er omfattet af en godkendt byudviklingsplans yderzone eller mellemzone eller en godkendt byplans landbrugszone. For ejendomme, der ligger i yder- eller landbrugszoner, ydes der ikke henstand med grundskyld, der vedrører skatteåret 1969-70 og følgende skatteår.</p>\r\n      <p class=\"Stk2\"><span class=\"StkNr\" id=\"Par6A_Stk2\">Stk. 2.</span> Der kan alene ydes henstand med betalingen af grundskylden, for så vidt den vedrører arealer med den angivne benyttelse og kun i det omfang, grundskylden er beregnet af den del af den afgiftspligtige grundværdi, der ligger over et beløb pr. arealenhed, fastsat af Skatterådet.</p>\r\n      <p class=\"Stk2\"><span class=\"StkNr\" id=\"Par6A_Stk3\">Stk. 3.</span> Henstandsbeløbene forrentes med 6 pct. årlig fra den sidste rettidige indbetalingsdag for de grundskyldsbeløb, hvormed der ydes henstand. Renter tilskrives henstandsbeløbet ved skatteårets udgang.</p>\r\n      <p class=\"Stk2\"><span class=\"StkNr\" id=\"Par6A_Stk4\">Stk. 4.</span> Til sikkerhed for betaling af henstandsbeløbene med påløbne renter tinglyses der på ejendommen skadesløsbrev med oprykkende prioritet. Skadesløsbrevets pålydende med tillæg af foranstående prioriteter må ikke overstige den for ejendommen ved den senest foretagne vurdering ansatte ejendomsværdi.</p>\r\n      <p class=\"Stk2\"><span class=\"StkNr\" id=\"Par6A_Stk5\">Stk. 5.</span> Når tinglysning er sket, kan henstand ydes, indtil henstandsbeløbet med tilskrevne renter udgør 95 pct. af skadesløsbrevets pålydende.</p>\r\n      <p class=\"Stk2\"><span class=\"StkNr\" id=\"Par6A_Stk6\">Stk. 6.</span> Når yderligere henstand herefter ikke kan ydes, afkræves senere påløbne renter ejeren i forbindelse med den fremtidige opkrævning af kommunale ejendomsskatter og efter de for disse gældende regler.</p>\r\n      <p class=\"Stk2\"><span class=\"StkNr\" id=\"Par6A_Stk7\">Stk. 7.</span> Henstandsbeløbet med tilskrevne renter forfalder til betaling, når det område, i hvilket det pågældende areal er beliggende, ikke længere er omfattet af de i stk. 1 omhandlede zoner eller, efter ikrafttrædelsen af lov om by- og landzoner, en landzone. Henstands- og rentebeløb vedrørende ejendomme, som umiddelbart i medfør af loven om by- og landzoner henføres fra mellemzone til byzone, kan dog efter anmodning afdrages med en tredjedel den førstkommende 1. juli efter overgangen til byzone og med en tredjedel hver 1. juli i de følgende 2 år. For beløb, der omfattes af en sådan afdragsordning, finder reglerne i stk. 3 og 8 tilsvarende anvendelse.</p>\r\n      <p class=\"Stk2\"><span class=\"StkNr\" id=\"Par6A_Stk8\">Stk. 8.</span> Hvert år inden den 15. januar tilstiller kommunalbestyrelsen vedkommende ejer meddelelse om kommunens tilgodehavende pr. 1. januar med angivelse af de beløb, hvormed der i det foregående kalenderår er ydet henstand, samt af tilskrevne renter.</p>\r\n      <p class=\"Paragraf\" id=\"P6B\"><span class=\"ParagrafNr\" id=\"Par6B_Stk1\">§ 6 B.</span> (Ophævet).</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Fritaget for grundskyld er:</p>\r\n      <p class=\"Liste1\"><span class=\"Liste1Nr\" id=\"Par7_Stk1_Numa\">a)</span> De staten tilhørende kongelige slotte og palæer med tilliggende.</p>\r\n      <p class=\"Liste1\"><span class=\"Liste1Nr\" id=\"Par7_Stk1_Numb\">b)</span> Andre staten, regionerne eller kommunerne tilhørende ejendomme med undtagelse af ejendomme, der af ejeren anvendes erhvervsmæssigt til landbrug, havebrug, skovdrift eller udleje, eller som henligger ubenyttede. Fritagelsen gælder ikke for ejendomme, der tilhører DSB og Energinet.dk. Hvis kun en del af en ejendom opfylder betingelserne for fritagelse for grundskyld, omfatter fritagelsen alene den del af grundværdien, der falder på denne del.</p>\r\n      <p class=\"Liste1\"><span class=\"Liste1Nr\" id=\"Par7_Stk1_Numc\">c)</span> Fremmede staters gesandtskabs- og konsulatsejendomme på betingelse af, at den danske stats gesandtskabs- og konsulatsejendomme i vedkommende land nyder tilsvarende fritagelse. I det omfang, Danmark ved mellemfolkelige overenskomster har forpligtet sig dertil, fritages endvidere ejendomme, der ejes af fremmede stater til brug for disses diplomatiske eller konsulære repræsentationer, af internationale organisationer eller af sådanne repræsentationers og organisationers personale samt dettes familiemedlemmer.</p>\r\n      <p class=\"Liste1\"><span class=\"Liste1Nr\" id=\"Par7_Stk1_Numd\">d)</span> Fredede ejendomme, hvorpå der er tinglyst en særlig bevaringsdeklaration i henhold til lovgivningen om bygningsfredning. Fritagelsen omfatter alene den bebyggede grund, gårdsplads og have.</p>\r\n      <p class=\"Liste1\"><span class=\"Liste1Nr\" id=\"Par7_Stk1_Nume\">e)</span> Den bebyggede grund, gårdsplads og have til forsamlingshuse, der ikke drives erhvervsmæssigt. Ved forsamlingshus skal forstås en bygning, der er bestemt til og hovedsagelig benyttes til afholdelse af møder af politisk, religiøs og oplysende karakter, og hvortil der er offentlig adgang. En sammenhængende have, der hører til et forsamlingshus, er omfattet af fritagelse, selv om en del af haven i matrikulær henseende udgør en eller flere selvstændige faste ejendomme, der er særskilt vurderet.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Fritagelsen efter stk. 1, litra d, omfatter ikke ejendomme, der tilhører</p>\r\n      <p class=\"Liste1\"><span class=\"Liste1Nr\" id=\"Par7_Stk2_Num1\">1)</span> stat, kommuner, regioner, kirker eller præsteembeder,</p>\r\n      <p class=\"Liste1\"><span class=\"Liste1Nr\" id=\"Par7_Stk2_Num2\">2)</span> en ejer, hvis budgetterede driftsudgifter for mere end 50 procents vedkommende dækkes af tilskud fra staten, kommunerne og regionerne.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> De Danmarks Nationalbank ved § 21 i lov nr. 116 af 7. april 1936 tilståede skattebegunstigelser berøres ikke af denne lov.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Er der inden denne lovs ikrafttræden i medfør af bestemmelsen i § 16, stk. 3, i lov nr. 188 af 20. maj 1933 om kommunale ejendomsskatter meddelt fritagelse for grundskyld af udtørrede ferskvandsarealer, kan indenrigs- og socialministeren forlænge denne fritagelse inden for det i nævnte bestemmelse angivne tidsrum.</p>\r\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Er der inden denne lovs ikrafttræden ved kgl. bevilling til inddæmning og udtørring af dele af havet indrømmet bevillingshaverne skattefrihed i et begrænset åremål, skal den ved bestemmelsen i § 16, stk. 4, i lov nr. 188 af 20. maj 1933 om kommunale ejendomsskatter hjemlede frihed for grundskyld af det inddæmmede og udtørrede areal også - inden for det pågældende åremål - omfatte grundskyld i henhold til nærværende lov.</p>\r\n      <p class=\"Stk2\"><span class=\"StkNr\" id=\"Par7_Stk6\">Stk. 6.</span> Såfremt en ejendom ophører med eller overgår til at skulle svare grundskyld efter nærværende paragraf, sker det ved udgangen af det kvartal, hvori de omstændigheder, der begrunder fritagelsen henholdsvis pligten til at svare grundskyld, er indtrådt. Hvis en ambassadeejendom fritages for grundskyld efter nærværende paragraf, sker fritagelsen fra overtagelsesdagen.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Kommunalbestyrelsen kan meddele hel eller delvis fritagelse for grundskyld af:</p>\r\n      <p class=\"Liste1\"><span class=\"Liste1Nr\" id=\"Par8_Stk1_Numa\">a)</span> Skoler, hospitaler, sygehuse, institutioner godkendt i henhold til den sociale lovgivning, biblioteker under offentligt tilsyn og offentligt tilgængelige museer. Fritagelsen kan dog alene omfatte den bebyggede grund, gårdsplads og have.</p>\r\n      <p class=\"Liste1\"><span class=\"Liste1Nr\" id=\"Par8_Stk1_Numb\">b)</span> Sports- og idrætsanlæg tilhørende gymnastik-, idræts- og skytteforeninger eller andre organisationer med samme formål. Endvidere kan fritages ejendomme, der anvendes til ungdomslejre og lejrpladser eller til feriekoloni for børn, når ejeren er en organisation, hvis hovedformål er at fremme børns eller unge menneskers friluftsliv.</p>\r\n      <p class=\"Liste1\"><span class=\"Liste1Nr\" id=\"Par8_Stk1_Numc\">c)</span> Ejendomme, der ejes af almenvelgørende stiftelser eller andre institutioner med almennyttigt formål, og som anvendes til institutionens formål.</p>\r\n      <p class=\"Liste1\"><span class=\"Liste1Nr\" id=\"Par8_Stk1_Numd\">d)</span> Gas-, vand- og fjernvarmeværker, når adgang til leverance fra værket står åben for alle inden for det område, hvori værket arbejder, for så vidt værkets indtægter - bortset fra normal forrentning af en eventuel indskudskapital - ifølge vedtægtsmæssig bestemmelse udelukkende kan anvendes til værkets formål.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Såfremt kun en del af de i stk. 1 omhandlede ejendomme opfylder betingelserne for fritagelse for grundskyld, kan fritagelse alene meddeles for så vidt angår den del af grundværdien, der falder på denne del.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvor en skov som følge af brand, storm, svampeangreb eller lignende begivenheder har lidt skade på træbestanden, og dette har medført, at den på selve skoven faldende del af ejendomsværdien er væsentligt lavere end normalværdien, jf. § 15 i lov om vurdering af landets faste ejendomme, kan kommunalbestyrelsen fritage så stor en del af grundværdien, som forholdsmæssigt svarer til forskellen mellem normalværdien og den ovennævnte del af ejendomsværdien, for grundskyld i et sådant tidsrum, at skovens normaltilstand kan være genoprettet.</p>\r\n      <p class=\"Paragraf\" id=\"P8A\"><span class=\"ParagrafNr\" id=\"Par8A_Stk1\">§ 8 A.</span> (Ophævet).</p>\r\n      <p class=\"Paragraf\" id=\"P8B\"><span class=\"ParagrafNr\" id=\"Par8B_Stk1\">§ 8 B.</span> (Ophævet).</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> I tilfælde, hvor kommunalbestyrelsen af samfundsmæssige hensyn finder det ønskeligt, at private grunde ikke bebygges, eller at en vis bebyggelse bevares, er kommunalbestyrelsen berettiget til - dog kun for en vurderingsperiode ad gangen - at tilstå ejeren hel eller delvis fritagelse for erlæggelse af den ejendommen påhvilende grundskyld. Betingelsen for sådan fritagelse er dog, at ejeren over for kommunalbestyrelsen forpligter sig til ikke uden dennes samtykke at foretage forandringer i grundens udnyttelse.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Foretager ejeren - uden indhentet tilladelse fra kommunalbestyrelsen - bygningsforanstaltninger på grunden, som af kommunalbestyrelsen skønnes at stride imod de for fritagelsen fastsatte vilkår, bestemmer kommunalbestyrelsen, hvorvidt og da i hvilket omfang samt fra hvilket tidspunkt den givne fritagelse skal anses for bortfaldet.</p>\r\n      <p class=\"Kapitel\" id=\"KII\"><span id=\"KapII\">Kapitel II</span></p>\r\n      <p class=\"KapitelOverskrift2\">Ejendomsskyld</p>\r\n      <p class=\"Paragraf\" id=\"P10-21\"><span class=\"ParagrafNr\" id=\"Par10-21_Stk1\">§§ 10-21.</span> (Ophævet).</p>\r\n      <p class=\"Kapitel\" id=\"KIII\"><span id=\"KapIII\">Kapitel III</span></p>\r\n      <p class=\"KapitelOverskrift2\">Ejendomme beliggende i flere kommuner</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Når en i flere kommuner beliggende ejendom er vurderet under et, foretages der, jf. § 33, stk. 2, i lov om vurdering af landets faste ejendomme, af told- og skatteforvaltningen ved vurderingerne en fastsættelse af, hvor stor en del af grundværdien for den pågældende ejendom og eventuelle fradrag for forbedringer, der må henføres til hver af kommunerne. Såfremt ejendommen er delvis fritaget for grundskyld, skal told- og skatteforvaltningen, jf. § 33, stk. 2, i lov om vurdering af landets faste ejendomme, efter begæring af enhver af kommunerne fastsætte, hvorledes den ikke fritagne del af grundværdien (med eventuelt fradrag for forbedringer) fordeler sig på kommunerne.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Told- og skatteforvaltningens afgørelser efter stk. 1 kan påklages efter skatteforvaltningslovens regler om klage over vurderinger af fast ejendom.</p>\r\n      <p class=\"Kapitel\" id=\"KIV\"><span id=\"KapIV\">Kapitel IV</span></p>\r\n      <p class=\"KapitelOverskrift2\">Dækningsafgift m.v.</p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Kommunalbestyrelsen kan bestemme, at der af ejendomme, der i henhold til § 7, stk. 1, litra b, eller § 7, stk. 3, er fritaget for grundskyld, som bidrag til de udgifter, sådanne ejendomme medfører for kommunen, skal svares dækningsafgift af grundværdien efter fradrag for forbedringer og af forskelsværdien. Indenrigs- og socialministeren kan i ganske særlige tilfælde tillade, at der tillige opkræves sådan dækningsafgift af ejendomme, der er fritaget for grundskyld i henhold til § 7, stk. 1, litra a. Af ejendomme, der er dækningsafgiftspligtige i henhold til nærværende paragraf, opkræves dækningsafgift af grundværdien med halvdelen af vedkommende kommunes grundskyldpromille, dog højst med 15 promille. Dækningsafgiften af forskelsværdien svares med en af kommunalbestyrelsen fastsat promille, der højst kan udgøre 8,75 promille.</p>\r\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Kommunalbestyrelsen kan helt eller delvis fritage ejendomme, der tilhører andre kommuner og vedkommende region, for dækningsafgift. Kommunalbestyrelsen kan fritage ejendomme, der er i sameje mellem kommunen og regioner eller staten, for dækningsafgift.</p>\r\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> Bliver en ejendom fritaget for grundskyld i henhold til § 7, stk. 1, litra b, eller § 7, stk. 3, svares dækningsafgiften efter nærværende paragraf fra tidspunktet for fritagelsens indtræden. Ophører fritagelsen for grundskyld, bortfalder dækningsafgiftspligten samtidig hermed.</p>\r\n      <p class=\"Stk2\"><span class=\"StkNr\" id=\"Par23_Stk4\">Stk. 4.</span> Told- og skatteforvaltningen skal på kommunalbestyrelsens anmodning foretage de ansættelser af ejendomsværdien og grundværdien, der er fornødne for beregning af den her omhandlede dækningsafgift. Skatteministeren fastsætter det vederlag, som kommunerne skal betale til told- og skatteforvaltningen for foretagelse af de nævnte vurderinger og fordelinger.</p>\r\n      <p class=\"Paragraf\" id=\"P23A\"><span class=\"ParagrafNr\" id=\"Par23A_Stk1\">§ 23 A.</span> Kommunalbestyrelsen kan bestemme, at der som bidrag til de udgifter, ejendomme, der anvendes til kontor, forretning, hotel, fabrik, værksted og lignende øjemed, medfører for kommunen, skal svares dækningsafgift af sådanne ejendommes forskelsværdi. Af ejendomme, der delvis anvendes som anført, svares dækningsafgift dog kun, når den del af forskelsværdien, der vedrører den til de nævnte formål anvendte del af ejendommen, udgør mere end halvdelen af forskelsværdien for hele ejendommen.</p>\r\n      <p class=\"Stk2\"><span class=\"StkNr\" id=\"Par23A_Stk2\">Stk. 2.</span> Dækningsafgift af de i stk. 1, 1. punktum, omhandlede ejendomme svares af forskelsværdien med en af kommunalbestyrelsen fastsat promille, der højst kan udgøre 10. Dækningsafgift af de i stk. 1, 2. punktum, omhandlede ejendomme svares med samme promille af den del af forskelsværdien, der vedrører den til de nævnte formål anvendte del af ejendommen. Af ejendomme, der er omfattet af stk. 1, men som en del af året anvendes til et ikke-afgiftspligtigt formål, svares kun delvis dækningsafgift. Andelen fastsættes forholdsmæssigt på grundlag af den eller de perioder, hvori ejendommen anvendes til afgiftspligtigt formål, idet den samlede periode forhøjes til nærmeste antal fjerdedele af et år. Dækningsafgift svares alene af den del af den afgiftspligtige forskelsværdi, der overstiger 50.000 kr.</p>\r\n      <p class=\"Stk2\"><span class=\"StkNr\" id=\"Par23A_Stk3\">Stk. 3.</span> Dækningsafgift i henhold til denne paragraf kan ikke opkræves af ejendomme, der er fritaget for grundskyld i henhold til § 7.</p>\r\n      <p class=\"Stk2\"><span class=\"StkNr\" id=\"Par23A_Stk4\">Stk. 4.</span> Såfremt en ejendom som følge af ændring i anvendelsen af denne overgår til eller ophører med at skulle svare dækningsafgift efter nærværende paragraf, sker dette ved udgangen af det kvartal, hvori ændringen har fundet sted.</p>\r\n      <p class=\"Stk2\"><span class=\"StkNr\" id=\"Par23A_Stk5\">Stk. 5.</span> Told- og skatteforvaltningen skal på kommunalbestyrelsens anmodning foretage de ansættelser af ejendomsværdien og grundværdien samt de fordelinger heraf, der er fornødne for beregning af den her omhandlede dækningsafgift. Skatteministeren fastsætter det vederlag, som kommunerne skal betale til told- og skatteforvaltningen for foretagelse af de nævnte vurderinger og fordelinger.</p>\r\n      <p class=\"Paragraf\" id=\"P23B\"><span class=\"ParagrafNr\" id=\"Par23B_Stk1\">§ 23 B.</span> Beslutning om opkrævning af dækningsafgift i henhold til § 23 eller § 23 A og om ændring af promillernes størrelse skal, for at have virkning for det kommende skatteår, være truffet senest samtidig med den endelige vedtagelse af kommunens budget for det pågældende år, jf. dog stk. 2 og 3.</p>\r\n      <p class=\"Stk2\"><span class=\"StkNr\" id=\"Par23B_Stk2\">Stk. 2.</span> For opkrævning af dækningsafgift for 2007 gælder dog reglerne i stk. 3 for sammenlagte kommuner pr. 1. januar 2007, hvor der i hele eller en del af den sammenlagte kommune ikke har været opkrævet dækningsafgift efter § 23 A for 2006.</p>\r\n      <p class=\"Stk2\"><span class=\"StkNr\" id=\"Par23B_Stk3\">Stk. 3.</span> Hvis der i de kommuner, der er nævnt i stk. 2, skal opkræves dækningsafgift med forfaldstid før den 1. maj 2007, skal beslutning herom være truffet senest den 31. marts 2006. Hvis beslutning træffes efter dette tidspunkt, kan opkrævning af dækningsafgift i 2007 uanset bestemmelsen i § 27, stk. 1, 1. pkt., ske særskilt, dog således at første rate tidligst kan forfalde til betaling den 1. maj 2007.</p>\r\n      <p class=\"Paragraf\" id=\"P23C\"><span class=\"ParagrafNr\" id=\"Par23C_Stk1\">§ 23 C.</span> Beslutter en kommune at opkræve dækningsafgift i henhold til § 23 eller § 23 A, skal told- og skatteforvaltningen på kommunalbestyrelsens anmodning foretage de ansættelser og tilbagereguleringer af ejendomsværdien og grundværdien samt de fordelinger heraf, der er fornødne for beregning af dækningsafgift for det første år, hvori dækningsafgiften opkræves. Skatteministeren fastsætter det vederlag, som kommunerne skal betale til told- og skatteforvaltningen for foretagelse af de nævnte vurderinger og fordelinger.</p>\r\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24. </span> (Ophævet).</p>\r\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> (Ophævet).</p>\r\n      <p class=\"Kapitel\" id=\"KV\"><span id=\"KapV\">Kapitel V</span></p>\r\n      <p class=\"KapitelOverskrift2\">Skatternes forfaldstid og erlæggelse m.v.</p>\r\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Skatteåret løber fra 1. januar til 31. december.</p>\r\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Ansættelserne ved de i medfør af lov om vurdering af landets faste ejendomme foretagne almindelige vurderinger og omvurderinger, jf. lovens § 3, lægges til grund ved opgørelsen af det afgiftspligtige grundlag fra og med det første skatteår, der tager sin begyndelse i det andet kalenderår, der følger efter det, i hvilket vurderingen er foretaget, jf. dog § 1, stk. 2, nr. 2.<a class=\"FodnoteHenvisning\" name=\"Henvisning_Par26_Stk2_Not1\" href=\"#Par26_Stk2_Not1\">1)</a></p>\r\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Grundskyld og dækningsafgift opkræves i to eller flere lige store rater efter kommunalbestyrelsens nærmere bestemmelse med forfaldstid den 1. i de måneder, som kommunalbestyrelsen bestemmer. Hvis de nævnte kommunale ejendomsskatter udgør mindre end 200 kr. årlig, opkræves beløbet dog ikke.</p>\r\n      <p class=\"Stk2\"><span class=\"StkNr\" id=\"Par27_Stk2\">Stk. 2.</span> Sker betaling ikke senest på en af kommunalbestyrelsen fastsat dato efter forfaldsdagen, er kommunalbestyrelsen berettiget til at fordre skattebeløbet forrentet fra forfaldsdagen med 1 pct. månedlig for hver påbegyndt måned, indtil betaling sker.</p>\r\n      <p class=\"Stk2\"><span class=\"StkNr\" id=\"Par27_Stk3\">Stk. 3.</span> Enhver af de nævnte skatter og afgifter kan med tillæg af renter, såfremt de ikke er betalt senest den 3. i den efter forfaldsdagen følgende måned, inddrives af restanceinddrivelsesmyndigheden.</p>\r\n      <p class=\"Paragraf\" id=\"P27A\"><span class=\"ParagrafNr\" id=\"Par27A_Stk1\">§ 27 A.</span> Bestemmelsen i § 27, stk. 2, gælder også for forrentning af øvrige betalinger, der vedrører ejendommen, og som opkræves sammen med de kommunale ejendomsskatter.</p>\r\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28. </span> (Ophævet).</p>\r\n      <p class=\"Paragraf\" id=\"P28A\"><span class=\"ParagrafNr\" id=\"Par28A_Stk1\">§ 28 A. </span> (Ophævet).</p>\r\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Samtlige skatte- og afgiftsbeløb med påløbne renter hæfter på den pågældende ejendom i dens helhed med den for kommunale skatter og afgifter hjemlede pante- og fortrinsret og svares af den, der er ejer af ejendommen ifølge erhvervelsesdokument, tinglyst som adkomst, eller af brugeren, såfremt denne ifølge lovgivningen skal udrede skatterne af ejendommen.</p>\r\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Påklage af en sket ansættelse fritager ikke for pligt til betaling til forfaldstid.</p>\r\n      <p class=\"Stk2\"><span class=\"StkNr\" id=\"Par29_Stk3\">Stk. 3.</span> Ændres en ansættelse ifølge klage eller revision, bliver eventuel berigtigelse at foretage senest ved førstkommende opkrævning.</p>\r\n      <p class=\"Stk2\"><span class=\"StkNr\" id=\"Par29_Stk4\">Stk. 4.</span> Hvor ændring af ansættelsen eller skatteberegningen medfører godtgørelse af erlagt skat, har den skattepligtige krav på renter. Renterne beregnes med 1 pct. pr. påbegyndt måned fra datoen for indbetalingen, og indtil tilbagebetalingen sker. Sker godtgørelse i form af afkortning i det skattebeløb, der skal erlægges ved førstkommende opkrævning, beregnes renterne for tiden til sidste rettidige betalingsdag ved denne opkrævning.</p>\r\n      <p class=\"Paragraf\" id=\"P29A\"><span class=\"ParagrafNr\" id=\"Par29A_Stk1\">§ 29 A.</span> Efter reglerne i denne paragraf ydes der en godtgørelse til ejere af ejendomme, der tilbageføres til landzone i henhold til § 45 i lov om planlægning, for en del af den grundskyld, der har været svaret af arealerne.</p>\r\n      <p class=\"Stk2\"><span class=\"StkNr\" id=\"Par29A_Stk2\">Stk. 2.</span> Godtgørelse ydes for en periode, der regnes fra og med det kvartal, hvori den pågældende ejer har erhvervet ejendommen, jf. § 29, stk. 1, og til det tidspunkt, hvor en vurdering af ejendommen efter tilbageførslen til landzone får skattemæssig virkning (godtgørelsesperioden), jf. § 26, stk. 2. Hvis arealerne er blevet overført til byzone eller sommerhusområde, mens den pågældende har været ejer af dem, regnes godtgørelsesperioden dog først fra og med det kvartal, hvori denne overførsel har fundet sted. Godtgørelsesperioden kan dog tidligst regnes fra den 1. januar 1970, og den kan højst udgøre 20 år.</p>\r\n      <p class=\"Stk2\"><span class=\"StkNr\" id=\"Par29A_Stk3\">Stk. 3.</span> For hvert skatteår i godtgørelsesperioden fastsættes af told- og skatteforvaltningen et beløb, der skal angive forskellen mellem den afgiftspligtige grundværdi, der har været gældende for ejendommen for det pågældende skatteår, og den afgiftspligtige grundværdi, ejendommen må antages at ville være blevet ansat til, hvis den havde ligget i landzone.</p>\r\n      <p class=\"Stk2\"><span class=\"StkNr\" id=\"Par29A_Stk4\">Stk. 4.</span> De beløb, der er fastsat efter stk. 3, ganges med den grundskyldpromille, der har været gældende for de enkelte skatteår. Til det opgjorte beløb for det enkelte år ydes en rente på 4 pct. p.a. frem til det tidspunkt, hvor udbetalingen finder sted.</p>\r\n      <p class=\"Stk2\"><span class=\"StkNr\" id=\"Par29A_Stk5\">Stk. 5.</span> Godtgørelsen udgør halvdelen af de opgjorte samlede beløb efter stk. 4 inkl. renter.</p>\r\n      <p class=\"Stk2\"><span class=\"StkNr\" id=\"Par29A_Stk6\">Stk. 6.</span> Godtgørelsen udbetales af den kommune, som arealerne ligger i, til ejeren af arealerne på tilbageførselstidspunktet. Den del af godtgørelsen, der vedrører godtgørelsesperioden bortset fra de sidste to år udbetales senest 3 måneder efter, at tilbageførslen til landzone har fundet sted. Den del af godtgørelsen, der vedrører de to sidste år i godtgørelsesperioden, udbetales senest inden udgangen af godtgørelsesperioden.</p>\r\n      <p class=\"Stk2\"><span class=\"StkNr\" id=\"Par29A_Stk7\">Stk. 7.</span> Udgiften ved ansættelserne i henhold til stk. 3 afholdes af kommunen.</p>\r\n      <p class=\"Stk2\"><span class=\"StkNr\" id=\"Par29A_Stk8\">Stk. 8.</span> Reglerne i denne paragraf omfatter ikke ejendomme, der tilhører staten, regionerne eller kommunerne.</p>\r\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Ud over, hvad bestemmelserne i denne lov hjemler, kan grundskyld og dækningsafgift hverken eftergives eller på anden måde lempes.</p>\r\n      <p class=\"Paragraf\" id=\"P30A\"><span class=\"ParagrafNr\" id=\"Par30A_Stk1\">§ 30 A.</span> Indenrigs- og socialministeren kan fastsætte regler om kommunalbestyrelsernes adgang til at opkræve gebyr for meddelelse af ejendomsoplysninger til private.</p>\r\n      <p class=\"Kapitel\" id=\"KVI\"><span id=\"KapVI\">Kapitel VI</span></p>\r\n      <p class=\"KapitelOverskrift2\">Særlige bestemmelser</p>\r\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> (Ophævet).</p>\r\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32.</span> (Ophævet).</p>\r\n      <p class=\"Kapitel\" id=\"KVII\"><span id=\"KapVII\">Kapitel VII</span></p>\r\n      <p class=\"KapitelOverskrift2\">Ikrafttrædelses- og overgangsbestemmelser m.v.</p>\r\n      <p class=\"Paragraf\" id=\"P33-36\"><span class=\"ParagrafNr\" id=\"Par33-36_Stk1\">§§ 33-36.</span> (Ikrafttrædelses-, overgangs- og ophævelsesbestemmelser. Udeladt her).</p>\r\n      <p class=\"Paragraf\" id=\"P37\"><span class=\"ParagrafNr\" id=\"Par37_Stk1\">§ 37.</span> Indenrigs- og socialministeren kan fastsætte nærmere regler vedrørende gennemførelsen af nærværende lov.</p>\r\n      <p class=\"Paragraf\" id=\"P38\"><span class=\"ParagrafNr\" id=\"Par38_Stk1\">§ 38.</span> Denne lov gælder ikke for Færøerne og Grønland.</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 1397 af 21. december 2005 om ændring af lov om beskatning til kommunerne af faste ejendomme (Den amtskommunale grundskyldpromille for landbrugsejendomme og lignende ejendomme og for skovbrug), der vedrører nedsættelse af den amtskommunale grundskyldpromille for skovbrug og landbrug fra og med 2006, indeholder følgende ikrafttrædelsesbestemmelser. Information til nedenstående § 2, stk. 1: § 1, nr. 1, i lov nr. 1397 af 21. december 2005 trådte i kraft <span class=\"Italic\">den 1. juli 2006,</span> jf. bekendtgørelse nr. 707 af 26. juni 2006.</div>\r\n      </p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\">Stk. 1.</span> Indenrigs- og sundhedsministeren fastsætter tidspunktet for ikrafttrædelsen af § 1, nr. 1.</p>\r\n      <p class=\"Stk2\"><span class=\"StkNr\">Stk. 2.</span> (Udeladt)</p>\r\n      <p class=\"CentreretParagraf\">§ 3</p>\r\n      <p class=\"Stk2\"><span class=\"StkNr\">Stk. 1.</span> For skatteåret 2006 gælder, at en nedsættelse af grundskylden for den enkelte ejendom, der er en følge af bestemmelsen i § 5, stk. 2, i lov om beskatning til kommunerne af faste ejendomme som ændret ved denne lovs § 1, nr. 1, foretages ved afkortning af den eller de opkrævninger af ejendomsskatter, der forfalder til betaling den 1. juli 2006 eller senere. Hvis der er tale om mere end en rate, fordeles nedsættelsen ligeligt på alle raterne. Hvis nedsættelsen ikke fuldt ud kan ske ved afkortning, udbetales den overskydende del af nedsættelsen den 1. oktober 2006 til ejendommens ejer, jf. § 29, stk. 1, i lov om beskatning til kommunerne af faste ejendomme.</p>\r\n      <p class=\"Stk2\"><span class=\"StkNr\">Stk. 2.</span> Staten yder for skatteåret 2006 et særligt tilskud til de kommuner og amtskommuner, der lider et provenutab som følge af bestemmelsen i § 5, stk. 2, i lov om beskatning til kommunerne af faste ejendomme som ændret ved denne lovs § 1, nr. 1.</p>\r\n      <p class=\"Stk2\"><span class=\"StkNr\">Stk. 3.</span> Indenrigs- og sundhedsministeren fastsætter de nærmere regler om beregning og udbetaling af det særlige tilskud.</p>\r\n      <p class=\"Stk2\"><span class=\"StkNr\">Stk. 4.</span> Ved opgørelsen af beskatningsgrundlaget for amtskommuner for tilskudsåret 2006, jf. § 24 i lov om kommunal udligning og generelle tilskud til kommuner og amtskommuner, indgår provenuet af grundskyld inkl. tilskud som opgjort efter stk. 2.</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 494 af 7. juni 2006 om ændring af lov om beskatning til kommunerne af faste ejendomme (Konsekvensændringer som følge af kommunalreformen. Overførsel af den amtskommunale ejendomsskat til kommunerne), indeholder følgende ikrafttrædelses- og overgangsbestemmelser:</div>\r\n      </p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. januar 2007.</p>\r\n      <p class=\"Stk2\"><span class=\"StkNr\">Stk. 2.</span> § 2 og § 23, stk. 1 og 2, i lov om kommunal ejendomsskat, som affattet ved denne lovs § 1, nr. 4, 13 og 14, finder anvendelse fra og med budgetåret 2007.</p>\r\n      <p class=\"CentreretParagraf\">§ 3</p>\r\n      <p class=\"Stk2\"><span class=\"StkNr\"></span> For skatteåret 2007 reguleres fastsættelsen af grundskyldpromillen efter § 2, stk. 1, 1. og 2. pkt., i lov om kommunal ejendomsskat som affattet ved denne lovs § 1, nr. 4, og dækningsafgiftspromillen efter § 23 A i lov om kommunal ejendomsskat efter §§ 1 og 2 i lov om begrænsninger i den kommunale skatteudskrivning for 2007 og regulering af de kommunale bidrag til regionerne i 2007.</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 1554 af 20. december 2006 indeholder nedenstående ikrafttrædelses- og overgangsbestemmelser. (Lovændringen vedrører § 2. Lovændringen angår nedsættelse af grundskyldpromillen for ejendomme, der må anses for benyttet til landbrug, gartneri, planteskole, frugtplantage eller skovbrug)</div>\r\n      </p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\"></span> Loven træder i kraft dagen efter bekendtgørelsen i Lovtidende og har virkning fra den 1. januar 2007.<a class=\"FodnoteHenvisning\" name=\"Henvisning_Not2\" href=\"#Not2\">2)</a></p>\r\n      <p class=\"CentreretParagraf\">§ 3</p>\r\n      <p class=\"Stk2\"><span class=\"StkNr\">Stk. 1.</span> For skatteåret 2007 gælder, at en nedsættelse af grundskylden for den enkelte ejendom, der er en følge af bestemmelsen i § 2, stk. 1, 3. pkt., eller § 2, stk. 2, 1. pkt., i lov om kommunal ejendomsskat som ændret ved denne lovs § 1, nr. 1 og 2, foretages ved afkortning af den eller de opkrævninger af ejendomsskatter, der forfalder til betaling den 1. juli 2007 eller senere. Hvis der er tale om mere end en rate, fordeles nedsættelsen ligeligt på alle raterne. Hvis nedsættelsen ikke fuldt ud kan ske ved afkortning, udbetales den overskydende del af nedsættelsen den 1. oktober 2007 til ejendommens ejer, jf. § 29, stk. 1, i lov om kommunal ejendomsskat.</p>\r\n      <p class=\"Stk2\"><span class=\"StkNr\">Stk. 2.</span> Staten yder for skatteåret 2007 et særligt tilskud til de kommuner, der lider et provenutab som følge af ændringen i § 2, stk. 1, 3. pkt., og § 2, stk. 2, 1. pkt., i lov om kommunal ejendomsskat, jf. denne lovs § 1.</p>\r\n      <p class=\"Stk2\"><span class=\"StkNr\">Stk. 3.</span> Indenrigs- og sundhedsministeren fastsætter de nærmere regler om beregning og udbetaling af det særlige tilskud.</p>\r\n      <p class=\"Stk2\"><span class=\"StkNr\">Stk. 4.</span> Ved opgørelsen af beskatningsniveauet for kommuner for tilskudsåret 2007, jf. § 26 i lov om kommunal udligning og generelle tilskud til kommuner, indgår provenuet af grundskyld inklusive det særlige tilskud som opgjort efter stk. 2.</p>\r\n      <hr class=\"IKraftStreg\">\r\n      <p class=\"Tekst2\">\r\n        <div>Lov nr. 1336 af 19. december 2008 indeholder nedenstående ikrafttrædelses- og overgangsbestemmelser. (Lovændringen vedrører § 27. Lovændringen angår konsekvensændringer som følge af lov om inddrivelse af gæld til det offentlige)</div>\r\n      </p>\r\n      <p class=\"CentreretParagraf\">§ 167</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. januar 2009, jf. dog stk. 2. (2. pkt. udeladt).</p>\r\n      <p class=\"Stk2\"><span class=\"StkNr\">Stk. 2.</span> (Udeladt).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 26. oktober 2009</P><P CLASS=SIGN1 ALIGN=\"CENTER\">P.M.V.<BR>Christian Schønau</P><P CLASS=SIGN2 ALIGN=\"RIGHT\">/ Eva Pedersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Par26_Stk2_Not1\" href=\"#Henvisning_Par26_Stk2_Not1\">1)</a> Har virkning for beregningen for skatteåret 2005 og senere skatteår. Frem til skatteåret 2005 gælder § 26, stk. 2, som affattet ved lovbekendtgørelse nr. 876 af 20. september 2000.</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Bekendtgjort i Lovtidende den 21. december 2006.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Kommunal ejendomsskatteloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2009"
        },
        {
            "displayName": "Accession",
            "displayValue": "A20090100629"
        },
        {
            "displayName": "Entydig dokumentidentifikation",
            "displayValue": "BM000181"
        },
        {
            "displayName": "Dato for førstegangsindlæggelse",
            "displayValue": "30/10/2009"
        },
        {
            "displayName": "Dato for indlæggelse",
            "displayValue": "30/10/2009"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1006"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/10/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2006-71 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}