{
    "id": 156832,
    "title": "Ankestyrelsens principafgørelse O-12-93 om kontanthjælp - tilbagebetaling - depositum - likviditetsvanskeligheder - kortere tid",
    "documentTypeId": "240",
    "isSagsforlobPeriodValid": true,
    "shortName": "KEN nr 9194 af 15/02/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-12-93 om kontanthjælp - tilbagebetaling - depositum - likviditetsvanskeligheder - kortere tid</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I tilfælde, hvor en ansøger var i arbejde med sædvanlig lønindtægt, men på grund af likviditetsproblemer som følge af samlivsophævelse søgte om hjælp efter bistandsloven, kunne den ydede hjælp kræves tilbagebetalt efter bistandslovens § 26, stk. 1, nr. 3 (nu aktivlovens § 93, stk. 1, nr. 6). Begrebet \"kortere tid\" gik således på, hvornår tilbagebetalingen kunne påbegyndes.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 26, stk. 1, nr. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 36</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>B, der på grund af uoverensstemmelser med sin samlever ikke kunne blive boende i dennes bolig, anmodede i november 1991 kommunen om hjælp på 12.000 kr. til depositum i forbindelse med indgåelse af nyt lejemål.</p>\r\n<p>B  havde fra sit tidligere ægteskab 3 børn, født i 1982, 1984 og 1988. De to yngste boede hos B.</p>\r\n<p>B's nettoindtægt udgjorde 3.700 kr. pr. 14. dag. Huslejen var på 4.000 kr. pr. måned, og boligsikringen ville dække ca. halvdelen.</p>\r\n<p>Kommunen fandt, at hvis det ikke var muligt for B at få et lån ibanken til dækning af indskuddet, kunne beløbet ydes efter bi standslovens § 46, dog mod tilbagebetalingspligt.</p>\r\n<p>Kommunen begrundede dette med, at B med en fuld lønindtægt ville være i stand til at tilbagebetale beløbet.</p>\r\n<p>Ved oversendelsen af sagen til ankenævnet oplyste kommunen, at kommunen havde fastsat en tilbagebetalingsordning i samarbejde med B, og herefter skulle tilbagebetalingen påbegyndes den 1. januar 1992 med 500 kr. pr. måned. Kommunen anførte endvidere, at det var kommunens opfattelse, at da B straks kunne indgå en afdragsordning og således omgående påbegynde en tilbagebetalingsordning, var det muligt at gøre hjælpen tilbagebetalingspligtig efter bistandslovens § 26, stk. 1, nr. 3.</p>\r\n<p>Ankenævnet fandt ikke grundlag for at ændre kommunens afgørelse, hvorefter der i henhold til bistandslovens § 26, stk. 1, nr. 3, og § 27, stk. 1, var truffet beslutning om tilbagebetaling af kontanthjælp på 12.000 kr. til depositum med 500 kr. pr. måned fra den 1. januar 1992.</p>\r\n<p>Nævnet lagde herved vægt på, at B efter betaling af husleje havde ca. 5.950 kr. månedlig til rådighed til underhold og andre faste udgifter.</p>\r\n<p>Ved oversendelsen af sagen til Ankestyrelsen anførte nævnet, at B udover ovennævnte lønindtægt havde haft lønindtægt fra løsarbejde om aftenen. I 1991 udgjorde denne indtægt i alt ca. 36.000 kr. netto.</p>\r\n<p>På Ankestyrelsens telefoniske forespørgsel oplyste B, at hendes faste månedlige udgifter var på i alt ca. 8.500 kr., efter at hun var flyttet ind i det nye lejemål.</p>\r\n<p>Sagen er blevet behandlet i principielt møde til afklaring af om tilfælde, hvor der på grund af likviditetsproblemer ydes hjælp efter bistandslovens § 46 til en ansøger, som er i arbejde til sædvanlig løn, og der straks kan fastsættes en tilbagebetalingsordning, er omfattet af bistandslovens § 26, stk. 1, nr. 3, herunder om begrebet \"kortere periode\" dækker hele perioden indtil hjælpen er tilbagebetalt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter bistandslovens § 26, stk. 1, nr. 3, kan kommunalbestyrelsen træffe beslutning om tilbagebetaling, når der på det tidspunkt, da der søges hjælp på grund af økonomisk trang, foreligger forhold, der viser, at pågældende i løbet af kortere tid vil være i stand til at tilbagebetale hjælpen.</p>\r\n<p>I Socialministeriets cirkulære af 15. august 1975 om bistandslovens almindelige betingelser, er det i pkt. 36,3o, anført: hjælp på grund af øjeblikkelig økonomisk trang til en person, som må skønnes at blive i stand til at tilbagebetale hjælpen i løbet af kortere tid.</p>\r\n<p>Denne bestemmelse giver mulighed for at yde en art \"lån\" til en person, der i princippet skulle kunne klare sig selv, men er i likviditetsvanskeligheder, fordi pågældende venter på udbetaling af visse tilgodehavender, f. eks. en arbejdsløn, der betales bagud, eller et andet vederlag.</p>\r\n<p>Ankestyrelsen fandt, at i situationer, hvor en ansøger, der søger om hjælp efter bistandsloven, er i arbejde med sædvanlig lønindtægt, kan den ydede hjælp kræves tilbagebetalt efter bistandslovens § 26, stk. 1, nr. 3.</p>\r\n<p>Ankestyrelsen fandt endvidere, at begrebet \"kortere tid\" går på, hvornår tilbagebetalingen kan påbegyndes.</p>\r\n<p>Ankestyrelsen fandt endelig, at bistandslovens § 26, stk. 1, nr. 3, finder anvendelse også i situationer, hvor hjælpen er ydet efter bistandslovens § 46.</p>\r\n<p>Efter oplysningerne om B's arbejds- og indtægtsforhold, da hun i henhold til bistandslovens § 46 fik bevilget hjælp til depositum, fandt Ankestyrelsen ikke grundlag for at tilsidesætte ankenævnets afgørelse. Ankestyrelsen tiltrådte således det sociale ankenævns afgørelse.</p>\r\n<p>Hvis der skulle ske ændringer i B's indtægtsforhold, henviste Ankestyrelsen B til at rette henvendelse til kommunen med henblik på ændring af den fastsatte tilbagebetalingspligt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930919425"
        },
        {
            "displayName": "Entydig dokumentidentifikation",
            "displayValue": "BS009622"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9194"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/02/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20411-92"
        },
        {
            "displayName": "Stikord",
            "displayValue": "O-12-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}