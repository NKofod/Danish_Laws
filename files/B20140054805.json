{
    "id": 163366,
    "title": "Bekendtgørelse om el-, gas- og vandinstallationer m.v. i fabriksmæssigt fremstillede mobile enheder og bygningsdele",
    "documentTypeId": "60",
    "isSagsforlobPeriodValid": true,
    "shortName": "BEK nr 548 af 30/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om el-, gas- og vandinstallationer m.v. i fabriksmæssigt fremstillede mobile enheder og bygningsdele</p>\r\n<p class=\"Indledning2\">I medfør af § 3, stk. 1, nr. 1 og 2, og § 6, nr. 2, i lov nr. 401 af 28. april 2014 om autorisation af virksomheder på el-, vvs- og kloakinstallationsområdet fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Fabriksmæssigt fremstillede mobile enheder</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Elinstallationer i følgende fabriksmæssigt fremstillede mobile enheder, der ikke er beregnet til en sådan anvendelse, at de erstatter faste bygninger, kan udføres af producenten uden brug af en autoriseret elinstallatørvirksomhed, hvis elinstallationerne udføres på fabrikken, hvor den mobile enhed fremstilles, som led i den samlede fabrikationsproces, og hvis elinstallationerne udføres af sagkyndigt personale:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Campingvogne.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Skurvogne.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Containere.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Biblioteksbusser.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Mobile klinikker til medicinsk undersøgelse og behandling af mennesker og dyr.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Mobile anlæg til udskænkning og servering.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> Mobile toiletter og baderum.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num8\">8)</span> Andre mobile enheder, der efter en konkret vurdering ikke anvendes som faste bygninger.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Producenten af de i stk. 1 nævnte mobile enheder er ansvarlig for, at de udførte elinstallationer og de anvendte materialer er i overensstemmelse med stærkstrømsbekendtgørelsen og øvrige sikkerhedskrav.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fabriksmæssigt fremstillede bygningsdele</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> El-, gas- og vandinstallationer samt afløbsinstallationer over terrænhøjde og i bygninger kan i følgende fabriksmæssigt fremstillede bygningsdele udføres af producenten uden brug af en autoriseret virksomhed, hvis installationerne udføres på fabrikken, hvor bygningsdelen fremstilles, som led i den samlede fabrikationsproces, og hvis installationerne udføres af sagkyndigt personale:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Præfabrikerede tekniksøjler, badeværelser og køkkener.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Montrer, diske og køkkenskabe, der fastmonteres i bygningen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Andre fabriksmæssigt fremstillede bygningsdele, hvor installationen efter en konkret vurdering kan udføres på en sikkerhedsmæssigt forsvarlig måde.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Producenter af præfabrikerede bygningselementer kan uden brug af en autoriseret virksomhed foretage indstøbning af rør og dåser i bygningselementerne, hvis indstøbningen udføres af sagkyndigt personale på fabrikken, hvor bygningselementerne fremstilles, og hvis indstøbningen udføres som led i den samlede fabrikationsproces.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Producenten af de i stk. 1 og 2 nævnte bygningsdele er ansvarlig for, at de udførte installationer og de anvendte materialer er i overensstemmelse med stærkstrømsbekendtgørelsen, gasreglementet, regler om vand- og afløbsinstallationer og øvrige sikkerhedskrav.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttræden</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bekendtgørelsen træder i kraft den 2. juni 2014.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Samtidig ophæves bekendtgørelse nr. 1052 af 8. december 2003 om faste installationer i fabriksmæssigt fremstillede store brugsgenstande og bygningsdele.</p><div class=\"Givet\" id=\"Givet\"><p class=\"Givet\" align=\"center\">Sikkerhedsstyrelsen, den 30. maj 2014</p><p class=\"Sign1\" align=\"center\">Lizzi Krarup Jakobsen</p><p class=\"Sign2\" align=\"right\">/ Mathilde Horsman Jensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/05/2014"
        },
        {
            "displayName": "Accession",
            "displayValue": "B20140054805"
        },
        {
            "displayName": "Entydig dokumentidentifikation",
            "displayValue": "BP000924"
        },
        {
            "displayName": "Dato for førstegangsindlæggelse",
            "displayValue": "31/05/2014"
        },
        {
            "displayName": "Dato for indlæggelse",
            "displayValue": "31/05/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "548"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/05/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Sikkerhedsstyrelsen, j.nr. 715-10-00011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}