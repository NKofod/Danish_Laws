{
    "id": 107723,
    "title": "1988 BTL 167   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (ÆNDRING AF REGLERNE OM MOBILITETSFREMMENDE   YDELSER M.V.)    NR L 167 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 167",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 167 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Ændring af reglerne om mobilitetsfremmende  \r\n\r\n ydelser m.v.) <BR>  \r\n\r\n Nr L 167 1988-89, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19890502 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Socialistisk Folkepartis, Venstres, Det Radikale Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n lovforslaget til <I>vedtagelse</I> med det stillede ændringsforslag. </P>  \r\n\r\n<P>Flertallet ønsker i øvrigt at udtale: </P>  \r\n\r\n<P>Det understreges, at formålet med lovforslaget er at skabe mulighed for  \r\n\r\n lokalt at anvende midler, således at de bedst muligt fremmer kontakten mellem  \r\n\r\n arbejdssøgende og arbejdsgivere fra forskellige geografiske områder og dermed  \r\n\r\n kan bidrage til øget mobilitet. </P>  \r\n\r\n<P>Lovforslaget rummer ingen sparebestræbelser, idet bevillingsrammen er  \r\n\r\n uændret endda med mulighed for, at der lokalt anvendes et større beløb end  \r\n\r\n hidtil. </P>  \r\n\r\n<P>Der ændres gennem lovforslaget ikke ved forvaltningen af  \r\n\r\n rådighedsreglerne. </P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling og vil ved  \r\n\r\n lovforslagets 2. behandling redegøre nærmere for sin stilling til det  \r\n\r\n stillede ændringsforslag. </P>  \r\n\r\n<P>Mindretallet udtaler i den forbindelse, at arbejdsministeren har fremsat  \r\n\r\n lovforslaget på baggrund af et længerevarende udvalgsarbejde. Lovforslagets  \r\n\r\n gennemførelse vil ikke på nogen måde løse arbejdsmarkedets  \r\n\r\n mobilitetsproblemer, snarere tværtimod. </P>  \r\n\r\n<P>I løbet af et til to år vil der opstå flaskehalsproblemer på  \r\n\r\n arbejdsmarkedet på grund af den lavere tilgang af unge og stigende afgang af  \r\n\r\n ældre. Derfor burde regeringen have styrket mulighederne for at øge  \r\n\r\n arbejdskraftens mobilitet og ikke gøre det omvendte, som dette lovforslag er  \r\n\r\n udtryk for. </P>  \r\n\r\n<P>Socialdemokratiet ville isoleret set kunne have støttet forslaget om en  \r\n\r\n decentralisering af beslutningsprocessen ud til de lokale  \r\n\r\n arbejdsmarkedsregioner, men det har ikke under udvalgsarbejdet været muligt  \r\n\r\n at få oplyst de retningslinjer for regionernes virke, som  \r\n\r\n arbejdsdirektøren/ministeren vil fastlægge for de lokale AF-kontorer i deres  \r\n\r\n arbejde med loven. </P>  \r\n\r\n<P>Det eneste, der er præciseret i loven, er, at de mobilitetsfremmende  \r\n\r\n ydelser i fremtiden skal kunne ydes til virksomhederne. </P>  \r\n\r\n<P>Socialdemokratiet finder, at dette vil svække mulighederne for at gøre  \r\n\r\n arbejdskraften så mobil som muligt, da det er overordentlig beskedne midler,  \r\n\r\n der er sat af til dette arbejde. </P>  \r\n\r\n<P>Socialdemokratiet havde gerne set, at mobilitetsydelserne til medlemmerne  \r\n\r\n ved lovens vedtagelse var blevet gjort ikke-skattepligtige. Dette ville have  \r\n\r\n betydet, at tilskyndelsen for den enkelte til at søge arbejde uden for den  \r\n\r\n hjemlige region var blevet større. Denne skattefritagelse ville have betydet  \r\n\r\n en ubetydelig merudgift, men ville have haft stor virkning for at fremme  \r\n\r\n mobiliteten. </P>  \r\n\r\n<P>Lovforslaget som helhed vil betyde en svækkelse af den mobilitetsfremmende  \r\n\r\n indsats, og det vil derfor skade mere, end det vil gavne. Det er med nogen  \r\n\r\n forundring, at det nu er konstateret, at SF har indgået aftale med regeringen  \r\n\r\n uden at søge nogle af de grundlæggende problemer på dette område løst, men  \r\n\r\n kun har fået taget reglerne som foreslået af regeringen om tilskud til  \r\n\r\n virksomhedernes annoncering efter arbejdskraft ud af lovforslaget. Dette er  \r\n\r\n for sølle. </P>  \r\n\r\n<P>Socialdemokratiet kan derfor ikke anbefale lovforslagets gennemførelse.  \r\n\r\n</P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men kan dog  \r\n\r\n stemme for ministerens ændringsforslag. Når Fremskridtspartiet stemmer ja til  \r\n\r\n ændringsforslaget, beror det på, at det vil formindske merudgifterne ved  \r\n\r\n lovforslagets gennemførelse, men Fremskridtspartiet synes, at § 14 er en  \r\n\r\n dårlig paragraf også i den nye udformning. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (udvalget med  \r\n\r\n undtagelse af S): </P>  \r\n\r\n<P>1) I <I>nr. 1</I> udgår i den foreslåede nye affattelse af <I>§ 14</I>  \r\n\r\n ordene &#187;annoncering og&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget medfører, at der ikke kan ydes tilskud til annoncering.  \r\n\r\n</P>  \r\n\r\n<P>I forbindelse med tilskud til gennemførelse af virksomheders  \r\n\r\n informationsmøder vil det være naturligt, at det drejer sig om besættelse af  \r\n\r\n et vist antal ledige stillinger, f.eks. mindst 6. </P>  \r\n\r\n<P>Det forudsættes tilstræbt, at informationsmøderne tilrettelægges således,  \r\n\r\n at der væsentligt efterspørges den ledige arbejdskraft og de ledige job, der  \r\n\r\n opfylder betingelsen i forslaget til § 13. </P>  \r\n\r\n<P>Pia Christmas-Møller (KF) Kirkegaard (KF) Connie Hedegaard (KF) Jens Peter  \r\n\r\n Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  \r\n\r\n fmd. <I>Glønborg (KRF) Jytte Andersen (S) Bakholt (S) Søren B. Jørgensen  \r\n\r\n (S)</I> nfmd. <I>Kaj Poulsen (S) Hans Strunge (S) Tommy Dinesen (SF) Lilli  \r\n\r\n Gyldenkilde (SF) Ole Henriksen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/05/1989"
        },
        {
            "displayName": "Accession",
            "displayValue": "198814K00167"
        },
        {
            "displayName": "Entydig dokumentidentifikation",
            "displayValue": "CL004071"
        },
        {
            "displayName": "Dato for førstegangsindlæggelse",
            "displayValue": "26/05/1989"
        },
        {
            "displayName": "Dato for indlæggelse",
            "displayValue": "26/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "167"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}