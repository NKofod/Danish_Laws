{
    "id": 37278,
    "title": "Eneforhandlingsret - goodwill. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18974 af 14/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter at en udenlandsk producent havde opsagt et herværende selskabs  \r\n\r\n eneforhandlingsret blev indgået et retsforlig, hvorefter producenten skulle  \r\n\r\n betale en erstatning for goodwill. Landsskatteretten fandt ikke grundlag for  \r\n\r\n at tilsidesætte aftalen herom, og beløbet blev derfor ikke beskattet efter  \r\n\r\n lov om særlig indkomstskat m.v. § 2, nr. </I> </P>  \r\n\r\n<P> <I>9. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Eneforhandlingsret - goodwill. (* 1) </H1>  \r\n\r\n<P></P>  \r\n\r\n<P>A A/S klagede over, at de stedlige skattemyndigheder havde forhøjet  \r\n\r\n selskabets indkomst for skatteåret 1986/87 med 320.942 kr. i modtaget  \r\n\r\n erstatning. Skattemyndighederne havde anset beløbet for omfattet af lov om  \r\n\r\n særlig indkomstskat m.v. § 2, nr. 9, der omhandler godtgørelse i forbindelse  \r\n\r\n med opgivelse af agentur eller lignende. </P>  \r\n\r\n<P>Det fremgik af sagen, at det klagende selskab i en årrække havde haft  \r\n\r\n eneforhandlingsretten i Danmark af et produkt, der blev produceret hos B Inc.  \r\n\r\n Der havde ikke foreligget nogen skriftlig aftale eller kontrakt parterne  \r\n\r\n imellem. I marts 1986 havde leverandøren uden varsel opsagt det klagende  \r\n\r\n selskab som forhandler af B's produkter med virkning fra den 30. april 1986.  \r\n\r\n B havde i stedet antaget en ny agent, et firma, der solgte produkterne  \r\n\r\n direkte til forbrugerne uden om en gros- og detailleddet. Det klagende  \r\n\r\n selskab havde herefter udtaget stævning mod B, og af det senere indgåede  \r\n\r\n retsforlig fremgik, at B accepterede at skulle betale et beløb på 33.000  \r\n\r\n dollar, som benævnedes erstatning for goodwill. B forpligtede sig endvidere  \r\n\r\n til at betale 12.000 dollar i erstatning for mistet bruttoavance. </P>  \r\n\r\n<P>Selskabet A gjorde gældende, at eneforhandlingsaftalen eller den måde, det  \r\n\r\n klagende selskab havde solgt B's varer på, hverken kunne betegnes som et  \r\n\r\n agentur eller et agenturlignende forhold. Det fremhævedes, at den  \r\n\r\n omstændighed, at selskabet ikke havde fået noget opsigelsesvarsel, havde  \r\n\r\n bevirket, at selskabet ikke havde mulighed for at indrette sig på at  \r\n\r\n markedsføre andre lignende produkter i sin kundekreds. </P>  \r\n\r\n<P>Efter det oplyste fandt Landsskatteretten, at uanset at der ikke fandtes  \r\n\r\n at være kutyme for at yde erstatning for goodwill i eneforhand1ingsforhold,  \r\n\r\n så kunne en sådan erstatning dog aftales, jf. Grosserersocietetets responsa  \r\n\r\n gengivet i UfR 1982, p. 72. Parterne i denne sag havde indgået et retsforlig,  \r\n\r\n hvorefter der skulle svares det klagende selskab en erstatning for goodwill,  \r\n\r\n beregnet som et års nettooverskud. Retten fandt ikke grundlag for at  \r\n\r\n tilsidesætte parternes aftale herom, og den påklagede ansættelse blev  \r\n\r\n herefter nedsat til det selvangivne beløb. </P>  \r\n\r\n<P>LV 1987, D 1.10.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 3, side 247 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881897425"
        },
        {
            "displayName": "Entydig dokumentidentifikation",
            "displayValue": "CA005213"
        },
        {
            "displayName": "Dato for indlæggelse",
            "displayValue": "27/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18974"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "14/12/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-507"
        },
        {
            "displayName": "Stikord",
            "displayValue": "ENEFORHANDLINGSRET, GOODWILL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}