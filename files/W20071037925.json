{
    "id": 114554,
    "title": "Ansøgning om feriegodtgørelse efter 30. september efter ferieårets udløb. Utilstrækkelig vejledning af a-kassen",
    "documentTypeId": "240",
    "isSagsforlobPeriodValid": true,
    "shortName": "KEN nr 10379 af 21/05/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ansøgning om feriegodtgørelse efter 30. september efter ferieårets udløb. Utilstrækkelig vejledning af a-kassen</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtager afholdt ferie fra 9. juni 2005 - 30. juni 2005. Derefter havde hun 12,5 dages ferie til gode for ferieåret 1. maj 2005 - 30. april 2006.</div>\r\n        </p>\r\n        <p class=\"Tekst2\">\r\n          <div>Lønmodtageren overgik til efterløn 1. juli 2005 og fik da besked om, at hun ville få modregnet feriegodtgørelsen i efterlønnen, når feriegodtgørelsen skulle udbetales.</div>\r\n        </p>\r\n        <p class=\"Tekst2\">\r\n          <div>På grund af problematikken om, hvorvidt feriegodtgørelsen skulle modregnes i efterlønnen, anbefalede a-kassen, at lønmodtageren ventede med at få udbetalt feriegodtgørelsen, indtil den sag havde fundet en løsning.</div>\r\n        </p>\r\n        <p class=\"Tekst2\">\r\n          <div>Det fremgår af feriekortet, at det blev attesteret af a-kassen den 31. juli.</div>\r\n        </p>\r\n        <p class=\"Tekst2\">\r\n          <div>A-kasselederen bekræftede, at man løbende var i kontakt med lønmodtageren om udbetaling af feriepenge, men rådede lønmodtageren til, at vente med at indløse feriekortet.</div>\r\n        </p>\r\n        <p class=\"Tekst2\">\r\n          <div>Lønmodtageren søgte om at få beløbet udbetalt den 17. november 2006 ved henvendelsen fra a-kassen til Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Det blev efterfølgende bekræftet, at a-kassen havde tilbagedateret underskriften på feriekortet. Det er således rettelig underskrevet af a-kassen den 30. oktober 2006.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde truffet afgørelse om, at lønmodtageren ikke kunne få udbetalt feriegodtgørelsen for optjeningsåret 2004.</div>\r\n        </p>\r\n        <p class=\"Tekst2\">\r\n          <div>Nævnet fandt, at lønmodtageren kunne få udbetalt feriegodtgørelse for optjeningsåret 2004, fordi a-kassen havde vejledt i utilstrækkeligt omfang. A-kassen burde have været opmærksom på, at kravet på udbetaling af feriegodtgørelse skulle gøres gældende senest den 30. september 2006.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 16. maj 2007.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De kan få udbetalt Deres feriegodtgørelse fra optjeningsåret 2004.</p>\r\n      <p class=\"TekstV\">Ankenævnet ændrer således direktoratets afgørelse af 21. december 2006.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Arbejdsmarkedets Ankenævn har lagt til grund for afgørelsen, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De holdt ferie fra den 9. juni 2005 til den 30. juni 2005. De havde derefter 12,5 dages ferie til gode for ferieåret 1. maj 2005 til 30. april 2006,</p>\r\n        <p class=\"Liste1\"><span class=\"Liste1Nr\">–</span> De overgik til efterløn 1. juli 2005,</p>\r\n        <p class=\"Liste1\"><span class=\"Liste1Nr\">–</span> Deres feriekort til afholdelse af de resterende 12,5 feriedage blev underskrevet af a-kassen den 30. oktober 2006, men De havde forinden løbende været i kontakt med a-kassen om attestation af feriekortet, men havde fået den besked, at De skulle vente.</p>\r\n      </p>\r\n      <p class=\"TekstV\">Da De fik udstedt feriekortet af Deres tidligere arbejdsgiver, herskede der usikkerhed om, hvorvidt feriegodtgørelsen skulle modregnes i Deres efterløn, eller om De kunne få udbetalt feriegodtgørelsen uden modregning i efterløn. A-kassen anbefalede Dem derfor at vente med at få feriekortet attesteret. A-kassen oplyste ikke, at der var en frist for ansøgning om udbetaling af feriegodtgørelsen.</p>\r\n      <p class=\"TekstV\">Den 30. oktober 2006 attesterede a-kassen Deres feriekort, men tilbagedaterede attestationen til den 31. juli, idet a-kassen var klar over, at De var blevet vejledt forkert, således at fristen for at gøre kravet gældende var overskredet.</p>\r\n      <p class=\"TekstV\">Krav på feriegodtgørelse, løn under ferie eller ferietillæg forældes, hvis det ikke rejses over for arbejdsgiveren senest den 30. september efter ferieårets udløb. Det fremgår af ferielovens § 35, stk. 1.</p>\r\n      <p class=\"TekstV\">Ansøgningsfristen udløb således den 30. september 2006.</p>\r\n      <p class=\"TekstV\">Krav på feriegodtgørelse, løn under ferie eller ferietillæg, der er forældet, tilfalder statskassen og Arbejdsmarkedets Feriefond. Det fremgår af ferielovens § 36, stk. 1.</p>\r\n      <p class=\"TekstV\">Arbejdsløshedskassen skal vejlede sine medlemmer om rettigheder og pligter efter arbejdsmarkedslovgivningen. Det fremgår af § 65, stk. 1 i lov om arbejdsløshedsforsikring.</p>\r\n      <p class=\"TekstV\">Det fremgår af § 5 i bekendtgørelsen om en a-kasses pligt til at vejlede, at a-kassen skal give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\">A-kassen gjorde Dem opmærksom på, at det var et problem, hvilke konsekvenser det ville have for udbetaling af efterløn, hvis De fik Deres feriegodtgørelse udbetalt. A-kassen rådede Dem derfor til at vente.</p>\r\n      <p class=\"TekstV\">Arbejdsmarkedets Ankenævn finder, at a-kassen har vejledt i utilstrækkeligt omfang. A-kassen burde have været opmærksom på, at Deres krav på udbetaling af feriegodtgørelse skulle gøres gældende senest den 30. september 2006.</p>\r\n      <p class=\"TekstV\">Arbejdsmarkedets Ankenævn finder, at det må lægges til grund, at De i rette tid henvendte Dem for at få attesteret Deres feriekort, således at De kunne få Deres feriegodtgørelse udbetalt. Attestationen og anmodning om udbetaling af feriegodtgørelse anses således efter omstændighederne for indgivet inden fristens udløb den 30. september 2006, hvorfor kravet ikke anses for forældet.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 35, stk. 1, § 36, stk. 1 og § 44, stk. 4 i ferieloven, jf. lovbekendtgørelse nr. 407 af 28. maj 2004,</p>\r\n        <p class=\"Liste1\"><span class=\"Liste1Nr\">–</span> § 65, stk. 1 og stk. 5 i lov om arbejdsløshedsforsikring, jf. lovbekendtgørelse nr. 708 af 13. august 2004, og</p>\r\n        <p class=\"Liste1\"><span class=\"Liste1Nr\">–</span> § 5, stk. 1 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet samt telefonsamtale med a-kasseleder Y den 10. april 2007, Deres brev af 12. april 2007, telefonsamtale med Deres ægtefælle den 19. april 2007, telefonsamtale med a-kasseleder Y den 3. maj 2007 og Deres brev modtaget den 7. maj 2007.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdsdirektoratet, Stormgade 10, Postboks 1103, 1009 København K J.nr.</p>\r\n      </p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"TekstV\">…</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Forældelse og modregning</span></p>\r\n      <p class=\"TekstV\">…</p>\r\n      <p class=\"TekstV\">§ 35. Krav på feriegodtgørelse, løn under ferie eller ferietillæg forældes, hvis det ikke rejses over for arbejdsgiveren senest den 30. september efter ferieårets udløb.</p>\r\n      <p class=\"TekstV\"><span class=\"Italic\">Stk. 2.</span> Hvis arbejdsgiveren ikke efterkommer kravet, forældes det, medmindre lønmodtageren senest den 30. november efter ferieårets udløb søger kravet gennemført ved retssag, ved fagretlig behandling, ved politianmeldelse eller ved at rette henvendelse til direktøren for Arbejdsdirektoratet.</p>\r\n      <p class=\"TekstV\"><span class=\"Bold\">§ 36.</span> Krav på feriegodtgørelse, løn under ferie eller ferietillæg, der er forældet efter § 35, tilfalder statskassen og Arbejdsmarkedets Feriefond.</p>\r\n      <p class=\"TekstV\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, og som ikke udbetales efter §§ 34 a eller 34 b, tilfalder statskassen og Arbejdsmarkedets Feriefond, jf. dog §§ 19 og 40.</p>\r\n      <p class=\"TekstV\"><span class=\"Italic\">Stk. 3.</span> Inden for områder, hvor der er indgået en kollektiv overenskomst, jf. § 31, kan direktøren for Arbejdsdirektoratet tillade, at den andel af uhævede eller ikke udbetalte beløb, der efter stk. 2 skal tilfalde Arbejdsmarkedets Feriefond, i stedet anvendes til andet ferieformål. Direktøren for Arbejdsdirektoratet kan fastsætte regler for og føre tilsyn med anvendelsen af sådanne midler.</p>\r\n      <p class=\"TekstV\">…</p>\r\n      <p class=\"TekstV\">Kapitel 8</p>\r\n      <p class=\"TekstV\"><span class=\"Italic\">Kompetence og klageadgang</span></p>\r\n      <p class=\"TekstV\"><span class=\"Bold\">§ 44.</span> Direktøren for Arbejdsdirektoratet træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse m.v., herunder ved ferieårets udløb efter §§ 34 a eller 34 b, og modregning efter § 39, medmindre der er tale om forhold, der er reguleret ved kollektiv overenskomst, jf. dog stk. 5.</p>\r\n      <p class=\"TekstV\"><span class=\"Italic\">Stk. 2.</span> Direktøren for Arbejdsdirektoratet træffer afgørelse om, hvorvidt en lønmodtager, der er afskåret fra at holde ferie inden ferieårets udløb, jf. § 38, kan få feriegodtgørelse, løn under ferie eller ferietillæg udbetalt, medmindre der er tale om forhold, der er reguleret ved kollektiv overenskomst.</p>\r\n      <p class=\"TekstV\"><span class=\"Italic\">Stk. 3.</span> Direktøren for Arbejdsdirektoratet træffer afgørelse i tvister om betaling af morarenter, jf. § 28, stk. 2.</p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsdirektoratet træffer afgørelse i tvister om forældelse og indbetaling af beløb, der i medfør af § 36 tilfalder statskassen eller Arbejdsmarkedets Feriefond eller et andet ferieformål.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet træffer afgørelse om udbetaling af beløb efter § 34 b, stk. 4, eller beløb, der i medfør af § 36 er tilfaldet statskassen eller Arbejdsmarkedets Feriefond eller et andet ferieformål.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet træffer afgørelse om indbetaling af feriegodtgørelse, løn under ferie eller ferietillæg til Arbejdsmarkedets Feriefond, jf. § 37.</p>\r\n      <p class=\"TekstV\"><span class=\"Italic\">Stk. 7.</span> Direktøren for Arbejdsdirektoratet kan træffe afgørelse om administrationen af de beløb, der anvendes til andet ferieformål, jf. § 36, stk. 3.</p>\r\n      <p class=\"TekstV\"><span class=\"Bold\">Lov om arbejdsløshedsforsikring, jf. lovbekendtgørelse nr. 708 af 13. august 2004.</span></p>\r\n      <p class=\"TekstV\">…</p>\r\n      <p class=\"TekstV\">Kapitel 10</p>\r\n      <p class=\"TekstV\"><span class=\"Italic\">Ret til dagpenge og aktiveringsydelse</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 3.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 4.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">Stk. 6.</span> <span class=\"Italic\">…</span></p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"TekstV\">Kapitel 11</p>\r\n      <p class=\"TekstV\"><span class=\"Italic\">Generelle pligter</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2008"
        },
        {
            "displayName": "Accession",
            "displayValue": "W20071037925"
        },
        {
            "displayName": "Entydig dokumentidentifikation",
            "displayValue": "BE002685"
        },
        {
            "displayName": "Dato for indlæggelse",
            "displayValue": "23/02/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10379"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "21/05/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5800005-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}