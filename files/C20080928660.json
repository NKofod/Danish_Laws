{
    "id": 120557,
    "title": "Vejledning om deltidsansættelser i den lægelige videreuddannelse",
    "documentTypeId": "180",
    "isSagsforlobPeriodValid": true,
    "shortName": "VEJ nr 9286 af 30/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om deltidsansættelser i den lægelige videreuddannelse</p>\r\n      <p class=\"TekstV\"><span class=\"Bold\">1 Indledning</span></p>\r\n      <p class=\"TekstV\">I henhold til § 12 i bekendtgørelse nr. 1257 af 25. oktober 2007 om uddannelse af speciallæger skal den lægelige videreuddannelse som hovedregel gennemføres som fuldtidsansættelse. De Regionale Råd for Lægers Videreuddannelse kan dog godkende ansættelse på deltid eller skiftevis på deltid og fuldtid, under forudsætning af, at der kan indgås aftale herom med ansættelsesmyndigheden.</p>\r\n      <p class=\"TekstV\">Deltidsansættelsen skal udgøre halvdelen eller mere af arbejdstiden i en fuldtidsansættelse og skal indeholde alle de uddannelsesgivende elementer, som er indeholdt i en tilsvarende fuldtidsansættelse. Ved deltidsansættelse forlænges uddannelsestiden forholdsmæssigt således, at den samlede uddannelsestid svarer til den der kræves i fuldtidsansættelsen.</p>\r\n      <p class=\"TekstV\"><span class=\"Bold\">2 Deltidsansættelse i forbindelse med delvis genoptagelse af arbejdet under barselsorlov eller børnepasningsorlov</span></p>\r\n      <p class=\"TekstV\">Når aftale om delvis genoptagelse af arbejdet under barselsorlov eller børnepasningsorlov er indgået med ansættelsesmyndigheden meddeles dette til det Regionale Råd for Lægers Videreuddannelse vedlagt relevant dokumentation. Det Regionale Råd for Lægers Videreuddannelse fastsætter herefter den nødvendige forlængelse af uddannelsens varighed.</p>\r\n      <p class=\"TekstV\">Deltidsansættelsen i den lægelige videreuddannelse opretholdes alene i perioden med delvis genoptagelse af arbejdet under barselsorlov eller børnepasningsorlov. Efter barselsorlovens/børnepasningsorlovens udløb fortsættes med fuldtidsuddannelse.</p>\r\n      <p class=\"TekstV\"><span class=\"Bold\">3 Deltidsansættelse på grund af særlige personlige forhold</span></p>\r\n      <p class=\"TekstV\">Det Regionale Råd for Lægers Videreuddannelse vurderer, hvorvidt ansøgning om deltidsansættelse på grund af særlige forhold kan godkendes.</p>\r\n      <p class=\"TekstV\">Som særlige personlige forhold forstås væsentlige helbredsmæssige eller sociale forhold hos den uddannelsessøgende eller i dennes nærmeste familie. Endvidere kan andre helt specielle forhold af personlig karakter, f.eks. omfattende faglige eller offentlige tillidshverv begrunde deltidsansættelse. Hensynet til familielivet mv. kan dog ikke lægges til grund for godkendelse af deltidsansættelse.</p>\r\n      <p class=\"TekstV\"><span class=\"Bold\">4 Deltidsansættelse i forbindelse med forskningsansættelse inden for det sundhedsvidenskabelige område</span></p>\r\n      <p class=\"TekstV\">Ansøgning om deltidsansættelse indsendes til Det Regionale Råd for Lægers Videreuddannelse inden kombinationsstillingen påbegyndes. Det Regionale Råd for Lægers Videreuddannelse godkender kombinationsstillingen og fastsætter kravet til den forlængede uddannelsestid på baggrund af et uddannelsesprogram, som udarbejdes dels på grundlag af oplysninger fra den uddannelsessøgende i et samarbejde med projektvejlederen, dels efter rådgivning af de regionale faglige rådgivere for specialet.</p>\r\n      <p class=\"TekstV\">Den samlede uddannelsestid forlænges efter en konkret vurdering. Forlængelsen afhænger dels af kombinationsstillingens fordeling mellem uddannelsesstilling og forskning dels af, i hvor høj grad forskningsdelen kan tilvejebringe de kompetencer, der er indeholdt i specialets målbeskrivelse.</p>\r\n      <p class=\"TekstV\">Forskningsdelen i kombinationsstillingen skal have sundhedsfaglig karakter. Der stilles ikke krav om, at det skal være inden for samme speciale som uddannelsen, men er der tale om forskning, som helt eller delvist vedrører et andet område, vil kravet til den nødvendige forlængelse af uddannelsesvarigheden evt. øges, jf. nedenfor.</p>\r\n      <p class=\"TekstV\">Forskningsdelen skal basere sig på et formaliseret forløb, som f.eks. et Ph.d.-forløb, stipendiat, klinisk assistentansættelse eller formaliseret tilknytning til en uddannelsesinstitution, sygehusafdeling, klinik eller virksomhed. For at den uddannelsesmæssige værdi kan vurderes, skal forskningsfeltet/projektet være detaljeret beskrevet, herunder metode, patientanvendelse, laboratoriefunktioner og den uddannelsessøgendes egen deltagelse i laboratoriearbejde, undersøgelser og samtaler med patientgrupper eller forsøgspersoner og lignende.</p>\r\n      <p class=\"TekstV\">Der udpeges en vejleder, som er ansvarlig for vurdering af de kompetencer, som den uddannelsessøgende skal opnå i forbindelse med forskningsansættelsen.</p>\r\n      <p class=\"TekstV\">Hvis målene i specialets målbeskrivelse og/eller uddannelsesdelens uddannelsesprogram ikke nås inden for den planlagte forlængede uddannelsestid, skal denne yderligere forlænges indtil målopfyldelse foreligger. Omvendt kan den forlængede uddannelsestid ikke afkortes selvom målene opnås hurtigere end den samlede uddannelsestid, jf. vejledning om kompetencevurdering i den lægelige videreuddannelse.</p>\r\n      <p class=\"TekstV\">Ved afbrydelse eller færdiggørelse af forskningsdelen før planlagt overgår den uddannelsessøgende til fuldtidsansættelse i uddannelsesstillingen efter nærmere aftale med ansættelsesmyndigheden. Det Regionale Råd for Lægers Videreuddannelse orienteres herom.</p>\r\n      <p class=\"TekstV\">Som udgangspunkt fritages uddannelsessøgende i kombinationsstilling for forskningstræning i hoveduddannelsen til speciallæge.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sundhedsstyrelsen, den 30. juni 2008</I></P><P CLASS=SIGN1 ALIGN=\"CENTER\">Marit Karina Buccarella</P><P CLASS=SIGN2 ALIGN=\"RIGHT\">/ Maria Herlev Ahrenfeldt</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2008"
        },
        {
            "displayName": "Accession",
            "displayValue": "C20080928660"
        },
        {
            "displayName": "Entydig dokumentidentifikation",
            "displayValue": "BK000316"
        },
        {
            "displayName": "Dato for førstegangsindlæggelse",
            "displayValue": "01/07/2008"
        },
        {
            "displayName": "Dato for indlæggelse",
            "displayValue": "01/07/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9286"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 7-702-03-86/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}