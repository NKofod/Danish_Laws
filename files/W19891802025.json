{
    "id": 36663,
    "title": "Genvundne afskrivninger - bygninger. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18020 af 19/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved opgørelse af genvundne afskrivninger ved salg af en  \r\n\r\n landbrugsejendom blev driftsbygninger, mellem hvilke der var intern passage,  \r\n\r\n anset for en enkelt bygning, og endvidere skulle der foretages en samlet  \r\n\r\n opgørelse af genvundne afskrivninger for bygning og de på denne foretagne  \r\n\r\n forbedringer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Genvundne afskrivninger - bygninger. (* 1) </H1>  \r\n\r\n</center>\r\n\r\n<P></P>  \r\n\r\n<P>Gårdejer A klagede for indkomståret 1984 over, at de stedlige  \r\n\r\n skattemyndigheder havde forhøjet hans selvangivne særlige indkomst med 7.421  \r\n\r\n kr. vedrørende genvundne afskrivninger ved salg af en landbrugsejendom. </P>  \r\n\r\n<P>Det var oplyst, at klageren i 1984 havde solgt sin landbrugsejendom for  \r\n\r\n 800.000 kr. Ejendommen var erhvervet af klageren i 1966 for 95.800 kr. I 1978  \r\n\r\n havde klageren afholdt udgifter til et kornloft i laden, hvortil der var  \r\n\r\n frigivet investeringsfondshenlæggelser til forlods afskrivning med 6.023 kr.  \r\n\r\n I 1981 havde klageren foretaget isoleringsarbejder på svinestalden for 6.996  \r\n\r\n kr., og han havde afskrevet på denne udgift i 1981 og 1982 med i alt 1.398  \r\n\r\n kr. </P>  \r\n\r\n<P>Anskaffelsessummen for driftsbygningerne var af klageren anslået til  \r\n\r\n 31.000 kr. Svinestalden var opført i 1971 for ca. 25.000 kr. </P>  \r\n\r\n<P>De stedlige skattemyndigheder havde antaget, at driftsbygningernes andel i  \r\n\r\n avancen ved salget af landbrugsejendommen havde oversteget de foretagne  \r\n\r\n bygningsafskrivninger på i alt 7.421 kr., idet driftsbygningerne var anset  \r\n\r\n som et hele. </P>  \r\n\r\n<P>Under sagens behandling udtalte Statsskattedirektoratet, at skønsmæssigt  \r\n\r\n 200.000 kr. af salgssummen for landbrugsejendommen kunne antages at vedrøre  \r\n\r\n driftsbygningerne, og at det ikke kunne antages, at de i 1978 og 1981  \r\n\r\n foretagne ombygninger havde påvirket den værdi, som driftsbygningerne var  \r\n\r\n indgået med i salgssummen. </P>  \r\n\r\n<P>Efter anmodning fra Landsskatteretten foretog de stedlige  \r\n\r\n skattemyndigheder en fornyet opgørelse af de genvundne afskrivninger under  \r\n\r\n hensyntagen til den nyeste praksis på området, hvorefter der skal foretages  \r\n\r\n en opgørelse for hver enkelt bygning for sig. </P>  \r\n\r\n<P>Skattemyndighederne fordelte herefter salgssummen for driftsbygningerne  \r\n\r\n med 100.000 kr. for maskinhus, opført i 1983, 20.000 kr. for staklade og  \r\n\r\n ældre maskinhus (nu nedrevet) og 80.000 kr. for stald, lade og svinestald.  \r\n\r\n Skattemyndighederne fandt, at stald, lade og svinestald afskrivningsmæssigt  \r\n\r\n skulle betragtes som een bygning. Det fastholdtes, at samtlige afskrivninger  \r\n\r\n var genvundne. Denne fordeling var senere tiltrådt af  \r\n\r\n Statsskattedirektoratet. </P>  \r\n\r\n<P>Klageren gjorde herefter gældende, ai den ændrede praksis om særskilt  \r\n\r\n opgørelse for hver enkelt bygning måtte medføre, at der også skulle foretages  \r\n\r\n en særskilt opgørelse for hver afskrivningsberettiget forbedring. Det  \r\n\r\n medførte, at der ikke var genvundne afskrivninger at beskatte, idet  \r\n\r\n salgssummen for forbedringerne ifølge Statsskattedirektoratets udtalelse var  \r\n\r\n 0. </P>  \r\n\r\n<P>Subsidiært gjorde klageren gældende, at det i 1978 etablerede kornloft  \r\n\r\n måtte anses som en installation, og at der ved opgørelse af genvundne  \r\n\r\n afskrivninger for hver enkelt bygning for sig og for bygningens  \r\n\r\n installationer ikke skulle ske beskatning af genvundne afskrivninger  \r\n\r\n vedrørende kornloftet. </P>  \r\n\r\n<P>For så vidt angik svinestalden anførte klageren, at denne havde udgjort  \r\n\r\n een bygning. På baggrund af den af ligningskommissionen under sagens  \r\n\r\n behandling afgivne udtalelse, hvorefter salgssummen for staldbygning, lade og  \r\n\r\n svinestald var anslået til 80.000 kr., havde klageren herefter beregnet  \r\n\r\n salgssummen for svinestalden til 29.573 kr. Da byggeudgifterne i 1971 havde  \r\n\r\n udgjort ca. 25.000 kr., og den uafskrevne saldo på forbedringsudgifterne  \r\n\r\n udgjorde 5.598 kr., eller i alt 30.598 kr., var der herefter ifølge klageren  \r\n\r\n ikke indvundet nogen salgsfortjeneste på svinestalden i forhold til den  \r\n\r\n nedskrevne værdi. Der var herefter heller ikke ifølge klageren grundlag for  \r\n\r\n beskatning af genvundne afskrivninger vedrørende svinestalden. </P>  \r\n\r\n<P>To retsmedlemmer, herunder retsformanden, fandt på baggrund af de  \r\n\r\n foreliggende oplysninger om bygningerne - herunder bl.a., at der på  \r\n\r\n salgstidspunktet var intern passage mellem staldbygningerne, laden og  \r\n\r\n svinestalden - at disse bygninger i afskrivningsmæssig henseende måtte anses  \r\n\r\n som en enkelt bygning. </P>  \r\n\r\n<P>Disse retsmedlemmer fandt endvidere, at der skulle foretages en samlet  \r\n\r\n opgørelse af de genvundne afskrivninger for bygningen og de på denne  \r\n\r\n foretagne forbedringer. Der fandtes ikke at være grundlag for at anse  \r\n\r\n kornloftet i laden for en installation. Efter det oplyste om anskaffelsessum,  \r\n\r\n forbedringsudgifter og salgssum for den pågældende bygning fandt disse  \r\n\r\n retsmedlemmer, at det måtte lægges til grund, at fortjenesten på bygningen  \r\n\r\n havde oversteget de foretagne afskrivninger, således at det var med rette, at  \r\n\r\n de foretagne afskrivninger var beskattet som genvundne. </P>  \r\n\r\n<P>På baggrund af Statsskattedirektoratets udtalelse, hvorefter de i 1978 og  \r\n\r\n 1981 foretagne ombygninger ikke var anset for at have påvirket den værdi, som  \r\n\r\n driftsbygningerne var indgået med i salgssummen, fandt et retsmedlem ikke, at  \r\n\r\n der var mulighed for beskatning af genvundne afskrivninger. </P>  \r\n\r\n<P>Der blev truffet afgørelse efter stemmeflertallet, og den påklagede  \r\n\r\n ansættelse blev derfor stadfæstet. </P>  \r\n\r\n<P>LV 1987, G. 6.1.10.2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 4, side 337. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891802025"
        },
        {
            "displayName": "Entydig dokumentidentifikation",
            "displayValue": "CA004598"
        },
        {
            "displayName": "Dato for indlæggelse",
            "displayValue": "27/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18020"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "19/01/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-4-25"
        },
        {
            "displayName": "Stikord",
            "displayValue": "BYGNINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}