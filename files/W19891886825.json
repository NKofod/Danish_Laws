{
    "id": 37229,
    "title": "Afskrivning - vildthegn (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18868 af 27/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et vildthegn af træ, opstillet af ejeren af en juletræsplantage i  \r\n\r\n skellet ind til en mark, blev anset for afskrivningsberettiget i henhold til  \r\n\r\n afskrivningslovens § 18, stk. 1, litra a, som en selvstændig bygning. I  \r\n\r\n medfør af lovens § 22, stk. 2, kunne afskrivning herefter foretages over 10  \r\n\r\n år. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afskrivning - vildthegn (* 1) </H1>  \r\n\r\n<P></P>  \r\n\r\n<P>A klagede for indkomståret 1986 over, at de stedlige skattemyndigheder  \r\n\r\n havde nægtet ham adgang til at afskrive på et vildthegn. </P>  \r\n\r\n<P>Det fremgik, at klageren i 1980 havde købt en landbrugsejendom på 7 ha. I  \r\n\r\n 1982 havde han påbegyndt en tilplantning med juletræer og pyntegrønt, og  \r\n\r\n denne tilplantning var blevet indhegnet i oktober 1983 for en udgift på  \r\n\r\n 10.929 kr. </P>  \r\n\r\n<P>I selvangivelsen for indkomståret 1986 havde klageren fratrukket et beløb  \r\n\r\n på 2.960 kr., der udgjorde akkumulerede afskrivninger efter saldometoden for  \r\n\r\n årene 1984 til 1986 inkl. Myndighederne havde nægtet fradraget med henvisning  \r\n\r\n til, at den omhandlede udgift til vildthegn ikke vedrørte klagerens  \r\n\r\n indkomsterhvervelse i indkomståret 1986. </P>  \r\n\r\n<P>Klageren påstod over for Landsskatteretten principalt udgiften til  \r\n\r\n vildthegn kendt fradragsbedrettiget som en engangsudgift, og subsidiært, at  \r\n\r\n udgiften til hegnet kunne fradrages over en periode på eksempelvis 10 år. Til  \r\n\r\n støtte herfor anførtes, at udgiften til vildthegn var en nødvendig  \r\n\r\n foranstaltning i forbindelse med produktionen af juletræer og pyntegrønt,  \r\n\r\n idet hjorte, der fælder hornene, ellers afreagerer på de nyplantede træer.  \r\n\r\n Hegnet tjente ikke nogen privat benyttelse, idet det vendte ud mod en mark.  \r\n\r\n</P>  \r\n\r\n<P>Efter det oplyste måtte Landsskatteretten være enig med de stedlige  \r\n\r\n skattemyndigheder i, at udgifterne til vildthegnet ikke kunne fratrækkes som  \r\n\r\n en engangsudgift. </P>  \r\n\r\n<P>Klagerens underskud ved den nævnte juletræsproduktion m.v. var imidlertid  \r\n\r\n ikke anfægtet af de stedlige skattemyndigheder, og da det i øvrigt var  \r\n\r\n oplyst, at der i 1988 var solgt træer for ca. 20-25.000 kr., fandt retten, at  \r\n\r\n det måtte lægges til grund, at klagerens produktion måtte anses for  \r\n\r\n erhvervsmæssig. </P>  \r\n\r\n<P>Hegnet, der var af træ, tjente ikke direkte nogen bygning, og retten fandt  \r\n\r\n derfor ikke, at hegnet var afskrivningsberettiget i medfør af  \r\n\r\n afskrivningslovens § 18, stk. 1, litra c, som accessorisk til en  \r\n\r\n afskrivningsberettiget bygning. Imidlertid kunne retten i overensstemmelse  \r\n\r\n med en af Statsskattedirektoratet afgiven udtalelse tiltræde, at det nævnte  \r\n\r\n hegn måtte anses for afskrivningsberettiget i medfør af afskrivningslovens §  \r\n\r\n 18, stk. 1, litra a, som en selvstændig bygning, jf. herved også den i TfS  \r\n\r\n 1989 som nr. 278 gengivne ministerbesvarelse. Afskrivningsprocenten skulle  \r\n\r\n herefter opgøres i medfør af lovens § 22, stk. 2. Idet det blev lagt til  \r\n\r\n grund, at levetiden for hegnet kunne ansættes til 10 år, udgjorde  \r\n\r\n begyndelsesafskrivningerne 14% og normalafskrivningerne 10%. </P>  \r\n\r\n<P>Den påklagede ansættelse skulle ændres i overensstemmelse hermed. </P>  \r\n\r\n<P>LV 1988, G 6.1.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 12, side 961 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891886825"
        },
        {
            "displayName": "Entydig dokumentidentifikation",
            "displayValue": "CA005164"
        },
        {
            "displayName": "Dato for indlæggelse",
            "displayValue": "15/08/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18868"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "27/10/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-554"
        },
        {
            "displayName": "Stikord",
            "displayValue": "AFSKRIVNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}