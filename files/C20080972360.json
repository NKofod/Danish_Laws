{
    "id": 121937,
    "title": "Vejledning om udmøntning af sundhedslovens § 208 om specialeplanlægning",
    "documentTypeId": "180",
    "isSagsforlobPeriodValid": true,
    "shortName": "VEJ nr 9723 af 05/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om udmøntning af sundhedslovens § 208 om specialeplanlægning</p>\r\n      <p class=\"Indledning2\">Sundhedslovens (Lbk. nr. 95 af 7. februar 2008) § 208 fastsætter rammerne for specialeplanlægningen og Sundhedsstyrelsens rolle heri. Sundhedsstyrelsen beskriver i denne vejledning udmøntningen af § 208.</p>\r\n      <p class=\"Tekst\">Sundhedslovens formål og hermed Sundhedsstyrelsens udmøntning af § 208 er bl.a. at øge kvaliteten i det danske sundhedsvæsen, og et af midlerne hertil er specialeplanlægning. En grundlæggende tanke i specialeplanlægningen er, at der er en sammenhæng mellem sundhedsfaglig erfaring, kvalitet og volumen på både individ-, enheds- og sygehusniveau. Borgerne skal derfor gennem planlægningen af, hvor og på hvilket grundlag forskellige funktioner kan varetages, sikres ensartet behandling af høj kvalitet uanset tid og sted.</p>\r\n      <p class=\"Tekst\">Sundhedsstyrelsen beskriver i denne vejledning terminologi og ansøgningsproces samt generelle præmisser for og krav til sygehuse og regioner, som ønsker at varetage de berørte funktioner.</p>\r\n      <p class=\"Tekst\">Denne vejledning skal ses i sammenhæng med de enkelte specialespecifikke vejledninger, hvori Sundhedsstyrelsen fastsætter anbefalinger og krav til varetagelse af specialets funktioner.</p>\r\n      <p class=\"TekstoverskriftVenstre\">1. Anvendelsesområde og terminologi</p>\r\n      <p class=\"Tekst\">Det fremgår af Sundhedslovens § 208, stk. 1, at Sundhedsstyrelsen kan fastsætte krav til og placere lands- og landsdelsfunktioner på regionale og private sygehuse efter høring af Det Rådgivende Udvalg for Specialeplanlægning. Af Sundhedslovens § 208, stk. 2 fremgår, at Sundhedsstyrelsen godkender lands- og landsdelsfunktioner på regionale og private sygehuse. Det betyder, at sådanne funktioner kun kan varetages på sygehuse godkendt dertil af Sundhedsstyrelsen.</p>\r\n      <p class=\"Tekst\">I stedet for sundhedslovens benævnelse »lands- og landsdelsfunktioner« i § 208 anvendes i denne vejledning og fremover <span class=\"Italic\">specialfunktioner</span>. Disse omfatter <span class=\"Italic\">højt specialiserede funktioner og regionsfunktioner</span>. I stedet for det tidligere anvendte begreb »basisfunktion« anvendes i denne vejledning og fremover <span class=\"Italic\">hovedfunktion</span>. I stedet for sundhedslovens betegnelse »regionale sygehuse« anvendes i denne vejledning og fremover <span class=\"Italic\">offentlige sygehuse</span>.</p>\r\n      <p class=\"TekstoverskriftVenstre\">2. Ansøgningsprocedure</p>\r\n      <p class=\"TekstoverskriftVenstre\">2.1 Hvordan søges om specialfunktioner</p>\r\n      <p class=\"Tekst\">Sundhedsstyrelsen har i samarbejde med regionerne og de relevante lægevidenskabelige og sygeplejefaglige selskaber udarbejdet en »specialevejledning« for hvert af specialerne. Heri fastsættes hvilke funktioner, som falder inden for kategorierne hovedfunktion, regionsfunktion eller højt specialiseret funktion sammen med angivelse af krav til og vilkår for varetagelsen af den enkelte funktion.</p>\r\n      <p class=\"Tekst\">Hver specialevejledning baseres på en »specialerapport« udarbejdet af det relevante lægevidenskabelige selskab og regionerne. Specialerapporter og udkast til specialevejledninger har været forelagt det i sundhedslovens § 208 beskrevne Rådgivende Udvalg for Specialeplanlægning, som har rådgivet Sundhedsstyrelsen herom.</p>\r\n      <p class=\"Tekst\">Sundhedsstyrelsen udarbejder på baggrund af specialevejledningen for det enkelte speciale et ansøgningsskema med angivelse af krav til varetagelse af de enkelte funktioner og specialet som et hele. Ved ansøgning skal Sundhedsstyrelsens skabelon for specialeansøgning samt dertilhørende bilag anvendes. Informationen i specialeansøgningerne og de dertilhørende bilag vil indgå i Sundhedsstyrelsens beslutningsgrundlag ved placering af specialfunktioner på landets sygehuse. Ved den konkrete vurdering af ansøgningerne vil Sundhedsstyrelsen lægge særlig vægt på dokumentationen for og opfyldelsen af kravene til de højt specialiserede funktioner. Informationen om hovedfunktionerne indgår som baggrundsinformation for at få et samlet overblik over sammenhængen i specialet på tværs af funktionsniveauerne.</p>\r\n      <p class=\"Tekst\">Ved ansøgning om varetagelse af funktioner på de forskellige niveauer skal regioner/sygehuse angive samt dokumentere, hvorledes man vil opfylde de anførte krav for de enkelte funktioner i ansøgningsskemaet. Sundhedsstyrelsen kan om nødvendigt søge yderligere oplysninger hos ansøgerne.</p>\r\n      <p class=\"TekstoverskriftVenstre\">2.2 Hvem kan søge om specialfunktioner</p>\r\n      <p class=\"Tekst\">Offentlige og private sygehuse kan søge Sundhedsstyrelsen om varetagelse af specialfunktioner. Ansøgninger om specialfunktioner på offentlige sygehuse fremsendes af regionerne. Private sygehuse kan fremsende ansøgning direkte til Sundhedsstyrelsen, idet der redegøres for funktioner, som det private sygehuse måtte varetage i henhold til aftale med regionerne.</p>\r\n      <p class=\"TekstoverskriftVenstre\">2.3 Hvornår skal der ansøges</p>\r\n      <p class=\"Tekst\">En gennemgang af alle specialer med fokus på såvel det enkelte speciale som på sammenhængen mellem specialerne gennemføres hvert 3. år, hvorfor regioner og private sygehuse således skal søge om varetagelse af specialfunktioner hvert 3. år. Vejledningen for de enkelte specialer vil dog kunne blive revideret i den mellemliggende periode, såfremt særlige behov og udviklingen inden for specialet eller regionerne nødvendiggør det. Det Rådgivende Udvalg for Specialeplanlægning høres om forslag til ændringer.</p>\r\n      <p class=\"TekstoverskriftVenstre\">2.4 Krav til offentlige og private sygehuse</p>\r\n      <p class=\"Tekst\">Der stilles grundlæggende de samme krav til varetagelse af funktioner på offentlige og private sygehuse.</p>\r\n      <p class=\"Tekst\">Hvor private sygehuse søger om at kunne varetage konkrete specialfunktioner efter aftale med det offentlige sygehusvæsen i form af en regional driftsoverenskomst eller lignende, stilles der identiske krav til varetagelse af funktionen på offentlige og private sygehuse.</p>\r\n      <p class=\"Tekst\">Hvor private sygehuse søger om at kunne varetage specialfunktioner i medfør af reglerne om udvidet frit sygehusvalg, skal de private sygehuse opfylde de sundhedsfaglige kernekrav til funktionen. Der vil dog vil blive stillet supplerende krav til varetagelse af funktionen (om f.eks. uddannelse og forskning), hvis aktiviteten i privat regi udgør en betydelig andel af den samlede nationale aktivitet.</p>\r\n      <p class=\"Tekst\">Sundhedsstyrelsen vil i sin beslutningsproces vurdere opfyldelse af krav til kvalitet i såvel den enkelte funktion på det enkelte sygehus som på tværs af landet og specialer. Herved skal sikres, at der etableres såvel bæredygtige enheder som et landsdækkende tilbud af den pågældende opgave på det ønskede kvalitetsniveau.</p>\r\n      <p class=\"TekstoverskriftVenstre\">3. Meddelelse om funktionernes placering</p>\r\n      <p class=\"Tekst\">Sundhedsstyrelsen vil efter vurdering af den enkelte ansøgning samt vurdering af pågældende funktions varetagelse på tværs af landet meddele ansøgerne, dvs. regioner og/eller private sygehuse, hvilke funktioner der kan varetages på hvilke sygehuse, evt. ledsaget af kommentarer og/eller supplerende krav om formaliseret samarbejde, tidsbegrænsning eller andet.</p>\r\n      <p class=\"Tekst\">Sundhedsstyrelsen vil på sin hjemmeside (<span class=\"Underline\">www.sst.dk</span>) offentliggøre oplysninger om, hvilke sygehuse styrelsen har godkendt til varetagelse af hvilke specialfunktioner.</p>\r\n      <p class=\"TekstoverskriftVenstre\">4. Inddragelse af godkendelse</p>\r\n      <p class=\"Tekst\">Det fremgår af Sundhedslovens § 208, stk. 4, at Sundhedsstyrelsen kan inddrage en godkendelse efter høring af Det Rådgivende Udvalg for Specialeplanlægning, såfremt en sygehusafdeling med lands- og landsdelsfunktion (nu specialfunktion) trods pålæg herom fra Sundhedsstyrelsen ikke opfylder de fastsatte krav i vejledningen for de enkelte specialer.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sundhedsstyrelsen, den 5. november 2008</I></P><P CLASS=SIGN1 ALIGN=\"CENTER\">Jesper Fisker</P><P CLASS=SIGN2 ALIGN=\"RIGHT\">/ Lone de Neergaard</P></FONT></DIV>",
    "isHistorical": true,
    "editorialNotes": [],
    "alternativeMedia": [
        "Sundhedsstyerlsen hjemmeside"
    ],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/2008"
        },
        {
            "displayName": "Accession",
            "displayValue": "C20080972360"
        },
        {
            "displayName": "Entydig dokumentidentifikation",
            "displayValue": "BK000367"
        },
        {
            "displayName": "Dato for førstegangsindlæggelse",
            "displayValue": "06/11/2008"
        },
        {
            "displayName": "Dato for indlæggelse",
            "displayValue": "06/11/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9723"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/11/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse<br />Sundhedsstyrelsen, j.nr."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}