{
    "id": 112622,
    "title": "1985 LSF 39   FORSLAG TIL LOV OM ÆNDRING AF RETSPLEJELOVEN (FORBUD MOD ANONYME VIDNER)  ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 39 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Forbud mod anonyme vidner)  \r\n\r\n</P>  \r\n\r\n<P></P>  \r\n\r\n<P>Fremsat af Leif Hermann (SF) Ebba Strange (SF) Lenger (VS) Pernille Falcon  \r\n\r\n (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jfr. lovbekendtgørelse nr. 555 af 1. november </P>  \r\n\r\n<P>1984, som ændret ved lov nr. 226 og 227 af 6. juni 1985, foretages </P>  \r\n\r\n<P>følgende ændringer: </P>  \r\n\r\n<P>1. I § 835 indsættes efter 2. pkt. som nyt punktum: </P>  \r\n\r\n<P>&#187;Samtidig med at der meddeles forsvareren genpart af </P>  \r\n\r\n<P>bevisfortegnelsen, sender statsadvokaten en genpart af </P>  \r\n\r\n<P>fortegnelsen til tiltalte.&#171; </P>  \r\n\r\n<P>2. § 848, Stk. 2, affattes således: </P>  \r\n\r\n<P>&#187;Stk. 2. Når tiltalte som følge af en beslutning efter stk. 1 ikke  \r\n\r\n</P>  \r\n\r\n<P>har overværet afhøringen af et vidne eller en medtiltalt, skal </P>  \r\n\r\n<P>han, når han på ny kommer til stede i retssalen, have oplysning </P>  \r\n\r\n<P>om, hvem der har afgivet forklaring i hans fravær, og om indholdet </P>  \r\n\r\n<P>af forklaringen, for så vidt den angår ham.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 71 </P>  \r\n\r\n<P>§ 1 </P>  \r\n\r\n<P>I lov om rettens pleje, jfr. lovbekendtgørelse nr. 555 af 1. november </P>  \r\n\r\n<P>1984, som ændret ved lov nr. 226 og 227 af 6. juni 1985, foretages </P>  \r\n\r\n<P>følgende ændringer: </P>  \r\n\r\n<P>1. I § 835 indsættes efter 2. pkt. som nyt punktum: </P>  \r\n\r\n<P>&#187;Samtidig med at der meddeles forsvareren genpart af </P>  \r\n\r\n<P>bevisfortegnelsen, sender statsadvokaten en genpart af </P>  \r\n\r\n<P>fortegnelsen til tiltalte.&#171; </P>  \r\n\r\n<P>2. § 848, Stk. 2, affattes således: </P>  \r\n\r\n<P>&#187;Stk. 2. Når tiltalte som følge af en beslutning efter stk. 1 ikke  \r\n\r\n</P>  \r\n\r\n<P>har overværet afhøringen af et vidne eller en medtiltalt, skal </P>  \r\n\r\n<P>han, når han på ny kommer til stede i retssalen, have oplysning </P>  \r\n\r\n<P>om, hvem der har afgivet forklaring i hans fravær, og om indholdet </P>  \r\n\r\n<P>af forklaringen, for så vidt den angår ham.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Det har hidtil været betragtet som en selvfølge, at en tiltalt i en </P>  \r\n\r\n<P>straffesag fik oplyst navnene på de vidner, der føres mod ham </P>  \r\n\r\n<P>under domsforhandlingen. I &#187;Studier i den danske straffeproces&#171;  \r\n\r\n</P>  \r\n\r\n<P>(1976) antager professor, dr. jur. Bernhard Gomard, at hverken </P>  \r\n\r\n<P>forklaringernes indhold eller vidnernes identitet må holdes </P>  \r\n\r\n<P>hemmelig for tiltalte, heller ikke i en situation, hvor vidnerne </P>  \r\n\r\n<P>har grund til at frygte en hævnakt fra tiltalte eller fra </P>  \r\n\r\n<P>personer, der står ham nær. I den bevisfortegnelse, der efter </P>  \r\n\r\n<P>retsplejelovens § 834 skal udfærdiges af anklagemyndigheden, skal </P>  \r\n\r\n<P>vidnerne betegnes med navn og &#187;hvad der i øvrigt måtte udkræves </P>  \r\n\r\n<P>til deres nøjagtige betegnelse&#171;. Med de specielle undtagelser, der  \r\n\r\n</P>  \r\n\r\n<P>er fastsat i loven, skal tiltalte efter § 846 være til stede under </P>  \r\n\r\n<P>hele domsforhandlingen, så længe han har adgang til at udtale sig, </P>  \r\n\r\n<P>og efter hvert vidnes forklaring har han efter § 870, stk. 2, </P>  \r\n\r\n<P>adgang til at fremkomme med sine bemærkninger. Hvis særlige grunde </P>  \r\n\r\n<P>taler for, at der ellers ikke kan opnås en uforbeholden forklaring </P>  \r\n\r\n<P>fra et vidne eller en medtiltalt, kan retsformanden efter § 848 </P>  \r\n\r\n<P>bestemme, at tiltalte skal forlade retssalen, medens forklaringen </P>  \r\n\r\n<P>afgives. Men tiltalte skal da, når han kommer tilbage til </P>  \r\n\r\n<P>retssalen, gøres bekendt med indholdet af den afgivne forklaring, </P>  \r\n\r\n<P>for så vidt den angår ham, og det samme gælder, når tiltalte på </P>  \r\n\r\n<P>grund af støjende eller anden utilbørlig optræden har måttet </P>  \r\n\r\n<P>fjernes fra retssalen, jfr. § 849 sammenholdt med § 151. </P>  \r\n\r\n<P>Ved højesterets dom af 2. december 1983, der er gengivet i Ugeskrift </P>  \r\n\r\n<P>for Retsvæsen 1984, s. 81 ff., har højesteret imidlertid med fem </P>  \r\n\r\n<P>dommerstemmer mod to godkendt, at de ovenfor omtalte almindelige </P>  \r\n\r\n<P>regler fraviges i særlige undtagelsestilfælde, hvor vidnet vælger </P>  \r\n\r\n<P>at afgive forklaring, selv om den pågældende efter retsplejelovens </P>  \r\n\r\n<P>§ 171 ikke har pligt til afgive forklaring, fordi forklaringen må </P>  \r\n\r\n<P>antages at ville udsætte vidnet for tab af velfærd. Et resume af </P>  \r\n\r\n<P>dommen, gengivet i Ugeskrift for Retsvæsen 1984, side 81, er </P>  \r\n\r\n<P>optaget som bilag 1 til lovforslaget. </P>  \r\n\r\n<P>Det hedder i flertallets præmisser: </P>  \r\n\r\n<P>&#187;Efter retsplejelovens § 173, stk. 2, skal retten påse, at særligt  \r\n\r\n</P>  \r\n\r\n<P>hensyn tages til et vidne, der afgiver forklaring i de i §§ </P>  \r\n\r\n<P>169-172 nævnte tilfælde. Hvis omstændighederne giver grundlag for </P>  \r\n\r\n<P>at antage, at afgivelse af forklaring i sådanne tilfælde indebærer </P>  \r\n\r\n<P>en nærliggende risiko for vidnet eller vidnet nærtstående personer </P>  \r\n\r\n<P>for at lide overlast, findes hensynet til vidnet at kunne </P>  \r\n\r\n<P>begrunde, at vidnets identitet hemmeligholdes for tiltalte, </P>  \r\n\r\n<P>såfremt hensynet til retshåndhævelsen på grund af sagens alvor </P>  \r\n\r\n<P>samt forklaringens betydning ganske undtagelsesvis måtte gøre det </P>  \r\n\r\n<P>påkrævet, at forklaringen afgives. Er der herefter truffet </P>  \r\n\r\n<P>bestemmelse om hemmeligholdelse af vidnets identitet i forhold til </P>  \r\n\r\n<P>tiltalte, må de i retsplejelovens §§ 834 og 835 indeholdte </P>  \r\n\r\n<P>bestemmelser om bevisfortegnelsen og sagens øvrige dokumenter samt </P>  \r\n\r\n<P>bestemmelserne i § 846 om tiltaltes tilstedeværelse under </P>  \r\n\r\n<P>domsforhandlingen og § 848, stk. 2, om pligten til at gøre </P>  \r\n\r\n<P>tiltalte bekendt med forklaringer, der er afgivet under hans </P>  \r\n\r\n<P>fjernelse fra retssalen, forstås med den begrænsning, der er en </P>  \r\n\r\n<P>naturlig følge af vidneanonymiteten.&#171; </P>  \r\n\r\n<P>Mindretallet udtalte: </P>  \r\n\r\n<P>&#187;Det må i retsplejeloven anses forudsat, at tiltalte til varetagelse  \r\n\r\n</P>  \r\n\r\n<P>af sine interesser har adgang til personlig at blive bekendt med </P>  \r\n\r\n<P>ikke blot indholdet af afgivne vidneforklaringer, jfr. § 848, stk. </P>  \r\n\r\n<P>2, men også til bedømmelse heraf med vidnernes identitet. Idet </P>  \r\n\r\n<P>disse dommere ikke finder, at retsplejelovens § 173, stk. 2, eller </P>  \r\n\r\n<P>andre af lovens bestemmelser afgiver hjemmel til fravigelse af </P>  \r\n\r\n<P>denne grundlæggende regel, stemmer de . . &#187;. </P>  \r\n\r\n<P>Højesterets dom er kommenteret af højesteretsdommer Palle Kiil i </P>  \r\n\r\n<P>Ugeskrift for Retsvæsen 1984 B, s. 289 ff. Kommentaren er optaget </P>  \r\n\r\n<P>som bilag 2 til det foreliggende lovforslag. Det oplyses i </P>  \r\n\r\n<P>kommentaren, at der også af flertallets dommere blev udtrykt tvivl </P>  \r\n\r\n<P>om resultatet og om hensigtsmæssigheden af den anvendte </P>  \r\n\r\n<P>fremgangsmåde, og at ingen af flertallets dommere uden </P>  \r\n\r\n<P>betænkelighed har accepteret den anvendte fremgangsmåde, idet </P>  \r\n\r\n<P>såvel principielle som praktiske hensyn kan anføres imod. </P>  \r\n\r\n<P>Flertallet har imidlertid ikke ment, at retsplejeloven tog </P>  \r\n\r\n<P>stilling til problemet, og man har derfor heller ikke følt, at </P>  \r\n\r\n<P>problemet nødvendigvis måtte løses ad lovgivningsvejen. </P>  \r\n\r\n<P>I de meget alvorlige straffesager, hvor anonymisering af vidner efter </P>  \r\n\r\n<P>højesteretsdommen undtagelsesvis kan ske, indebærer </P>  \r\n\r\n<P>anonymiseringen, at vidnernes identitet hemmeligholdes for </P>  \r\n\r\n<P>tiltalte, at man for tiltalte hemmeligholder de punkter i </P>  \r\n\r\n<P>vidneforklaringerne, hvoraf tiltalte kunne slutte sig til, hvem </P>  \r\n\r\n<P>der havde afgivet forklaringen, og at tiltalte - som det var sket </P>  \r\n\r\n<P>under landsrettens behandling af den sag, der blev pådømt af </P>  \r\n\r\n<P>højesteret - fjernes fra retssalen under den del af proceduren, </P>  \r\n\r\n<P>der angår de anonymiserede vidneforklaringer. </P>  \r\n\r\n<P>Anonymiseringen betyder således en væsentlig forringelse af tiltaltes </P>  \r\n\r\n<P>muligheder for at forsvare sig imod den tiltale, der er rejst imod </P>  \r\n\r\n<P>ham. Og netop fordi anonymisering af vidneforklaringer efter </P>  \r\n\r\n<P>højesteretsdommen kun kan finde sted i meget alvorlige </P>  \r\n\r\n<P>straffesager, kan en sådan svækkelse af tiltaltes forsvarsmulighed </P>  \r\n\r\n<P>forekomme særlig betænkelig. </P>  \r\n\r\n<P>På denne baggrund og i betragtning af, at retsplejeloven i øvrigt </P>  \r\n\r\n<P>indeholder en detaljeret fastlæggelse af tiltaltes retsstilling, </P>  \r\n\r\n<P>er det forslagsstillernes opfattelse, at spørgsmålet om, hvorvidt </P>  \r\n\r\n<P>- og i givet fald i hvilket omfang - der i straffesager her i </P>  \r\n\r\n<P>landet bør kunne anvendes anonyme vidner, bør reguleres gennem </P>  \r\n\r\n<P>særlige bestemmelser i retsplejeloven. </P>  \r\n\r\n<P>Det er endvidere forslagsstillernes opfattelse, at indholdet af en </P>  \r\n\r\n<P>sådan lovgivning bør være et forbud mod anvendelse af anonyme </P>  \r\n\r\n<P>vidner. Hermed er forslagsstillernes synspunkter i </P>  \r\n\r\n<P>overensstemmelse med dem, der anføres af Landsforeningen af </P>  \r\n\r\n<P>advokater antaget til udførelse af offentlige og beneficerede </P>  \r\n\r\n<P>sager, der i en skrivelse af 19. september 1984 til folketingets </P>  \r\n\r\n<P>retsudvalg har henstillet, at folketinget ved lovgivning &#187;afskærer  \r\n\r\n</P>  \r\n\r\n<P>mulighederne for en bevisførelse ved danske domstole, som reelt </P>  \r\n\r\n<P>ikke giver tiltalte mulighed for at forsvare sig betryggende, og </P>  \r\n\r\n<P>som forekommer at være eklatant i modstrid med bestemmelserne om </P>  \r\n\r\n<P>&#187;fair trial&#171; i artikel 6 i den europæiske </P>  \r\n\r\n<P>menneskerettighedskonvention.' Foreningens skrivelse er optaget </P>  \r\n\r\n<P>som bilag 3 til det foreliggende lovforslag. Bilaget er omdelt til </P>  \r\n\r\n<P>folketingets retsudvalg under alm. del - bilag 300, folketingsåret </P>  \r\n\r\n<P>1983-84 (2. samling). </P>  \r\n\r\n<P>Lovforslaget er en uændret genfremsættelse af et i folketingsåret </P>  \r\n\r\n<P>1984-85 fremsat lovforslag, se Folketingstidende 1984-85, </P>  \r\n\r\n<P>forhandlingerne sp. 3582 og 4816, samt tillæg A sp. 1855. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Efter retsplejelovens § 834 skal statsadvokaten samtidig med </P>  \r\n\r\n<P>indleveringen af anklageskriftet eller snarest muligt derefter på </P>  \r\n\r\n<P>rettens kontor indlevere bl.a. en såkaldt &#187;bevisfortegnelse&#171;,  \r\n\r\n dvs. </P>  \r\n\r\n<P>en fortegnelse over de beviser, som agtes fremført. I denne </P>  \r\n\r\n<P>bevisfortegnelse skal vidner og syns- eller skønsmænd betegnes med </P>  \r\n\r\n<P>navn &#187;og hvad der i øvrigt måtte udkræves til deres nøjagtige </P>  \r\n\r\n<P>betegnelse&#171;. </P>  \r\n\r\n<P>En genpart af bevisfortegnelsen skal efter § 835 samtidig sendes til </P>  \r\n\r\n<P>forsvareren. </P>  \r\n\r\n<P>Den foreslåede tilføjelse til § 835, hvorefter også tiltalte skal </P>  \r\n\r\n<P>have tilsendt en genpart af bevisfortegnelsen, skal sikre, at </P>  \r\n\r\n<P>tiltalte ikke blot under selve domsforhandlingen, men straks fra </P>  \r\n\r\n<P>tiltalerejsningen skal have samme oplysninger som forsvareren om </P>  \r\n\r\n<P>de vidner, anklagemyndigheden ønsker at føre imod ham. </P>  \r\n\r\n<P>Det vil nemlig være en forudsætning for, at tiltalte i samråd med </P>  \r\n\r\n<P>forsvareren kan tage stilling til, hvilke beviser han på sin side </P>  \r\n\r\n<P>ønsker at fremføre, således at forsvareren kan aflevere sin </P>  \r\n\r\n<P>bevisfortegnelse efter reglerne i § 836. </P>  \r\n\r\n<P>Til nr. 2 </P>  \r\n\r\n<P>Efter retsplejelovens § 848, stk. 1, kan retsformanden beslutte, at </P>  \r\n\r\n<P>tiltalte skal forlade retssalen, medens et vidne eller en </P>  \r\n\r\n<P>medtiltalt afhøres, når særlige grunde taler for, at en </P>  \r\n\r\n<P>uforbeholden forklaring ellers ikke kan opnås. </P>  \r\n\r\n<P>I sådanne tilfælde skal tiltalte efter § 848, stk. 2, når han kommer </P>  \r\n\r\n<P>tilbage i retssalen, have forklaringen gentaget eller oplysning om </P>  \r\n\r\n<P>dens indhold, for så vidt den angår ham. </P>  \r\n\r\n<P>Den foreslåede ændring af den sidstnævnte bestemmelse går ud på, at </P>  \r\n\r\n<P>tiltalte ikke blot skal have oplyst forklaringens indhold, for så </P>  \r\n\r\n<P>vidt den angår ham, men også, hvem der har afgivet forklaringen. </P>  \r\n\r\n<P>Herved sikres det, at tiltalte får oplysning om identiteten af de </P>  \r\n\r\n<P>vidner, der afgiver forklaring i hans fravær under </P>  \r\n\r\n<P>domsforhandlingen. </P>  \r\n\r\n<P>Bilag 1 </P>  \r\n\r\n<P>Uddrag af Ugeskrift for Retsvæsen 1984, side 81 </P>  \r\n\r\n<P>H. D. 2. december 1983 i sag II 223/1983 </P>  \r\n\r\n<P>Rigsadvokaten </P>  \r\n\r\n<P>mod T (adv. Manfred Petersen e.o.) </P>  \r\n\r\n<P>Narkotika </P>  \r\n\r\n<P>Den 35-årige T, der tidligere var straffet med 3 måneders fængsel for </P>  \r\n\r\n<P>overtrædelse af loven om euforiserende stoffer og var blevet </P>  \r\n\r\n<P>frakendt førerret betinget, var nu fundet skyldig i videresalg af </P>  \r\n\r\n<P>mindst 1 kg heroin og 100 g hash, bordelvirksomhed med et udbytte </P>  \r\n\r\n<P>til T og medgerningsmænd på mindst 240.000 kr., tyveri, 3 tilfælde </P>  \r\n\r\n<P>af promille- og spirituskørsel m.v. Straffen fastsattes til </P>  \r\n\r\n<P>fængsel i 5 år 6 måneder og frakendelsestiden til 8 år. </P>  \r\n\r\n<P>Strafferetspleje V - Vidner </P>  \r\n\r\n<P>T påstod dommene ophævet og sagen hjemvist til byretten, fordi 2 </P>  \r\n\r\n<P>vidners identitet efter rettens bestemmelse var blevet holdt </P>  \r\n\r\n<P>skjult for ham, da vidnernes sikkerhed antoges at være i alvorlig </P>  \r\n\r\n<P>fare. Forsvareren var bekendt med identiteten, men havde fået </P>  \r\n\r\n<P>pålæg om ikke at røbe den til T. Udtalt, at hvor forklaring </P>  \r\n\r\n<P>indebærer en nærliggende risiko for vidnet eller vidnet nærstående </P>  \r\n\r\n<P>personer for at lide overlast, kan hensynet til vidnet, jfr. </P>  \r\n\r\n<P>rpl.'s § 173 stk. 2, begrunde, at vidnets identitet hemmeligholdes </P>  \r\n\r\n<P>for tiltalt, såfremt sagens alvor og forklaringens betydning </P>  \r\n\r\n<P>ganske undtagelsesvis gør det påkrævet, at forklaring afgives. </P>  \r\n\r\n<P>Sagens omstændigheder gav grundlag for hemmeligholdelse, og </P>  \r\n\r\n<P>hjemvisningspåstanden toges ikke til følge. (Dissens af 2 </P>  \r\n\r\n<P>dommere). </P>  \r\n\r\n<P>Bilag 2 </P>  \r\n\r\n<P>Uddrag af Ugeskrift for Retsvæsen, 1984 B, side 289 </P>  \r\n\r\n<P>U.f.R. 1984 s. 81. Højesterets dom af 2. december 1983 </P>  \r\n\r\n<P>Om betydningen af anonyme vidner under domsforhandlingen i </P>  \r\n\r\n<P>straffesager </P>  \r\n\r\n<P>(Af Palle Kiil) </P>  \r\n\r\n<P>I en artikel om vidnebeskyttelse i U 1983 B. 295 ff. har </P>  \r\n\r\n<P>kriminaldommer Jens Gabe behandlet spørgsmålet om behovet og </P>  \r\n\r\n<P>muligheden for at beskytte vidner i straffesager, der nærer en </P>  \r\n\r\n<P>bgrundet frygt for repressalier i form af fysisk overlast, såfremt </P>  \r\n\r\n<P>de afgiver forklaring til skade for tiltalte. </P>  \r\n\r\n<P>At der i visse - heldigvis sjældne - tilfælde kan være behov for en </P>  \r\n\r\n<P>sådan beskyttelse, er åbenbart for enhver, der har haft at gøre </P>  \r\n\r\n<P>med behandlingen af sager fra netop de miljøer, hvor det af hensyn </P>  \r\n\r\n<P>til retshåndhævelsen må forekomme særlig påkrævet at kunne </P>  \r\n\r\n<P>gennemføre retsforfølgning af begåede forbrydelser. Frygten hos </P>  \r\n\r\n<P>vidnerne har her sit sikre grundlag i de alvorlige tilfælde af </P>  \r\n\r\n<P>fysisk overlast, som tidligere er forekommet. Sagerne om  \r\n\r\n &#187;opgøret&#171; </P>  \r\n\r\n<P>i cafe &#187;Frem&#171; på Nørrebro i København (U 1982.797 H) og om </P>  \r\n\r\n<P>likvideringen af vidnet Michelle Anderson (U 1982.995 H) afslører </P>  \r\n\r\n<P>med uhyggelig klarhed et kriminelt miljø, hvor man i givet fald </P>  \r\n\r\n<P>ikke bliver stående ved trusler om fysisk overlast, men er parat </P>  \r\n\r\n<P>til at realisere disse. Det samme kan vel udledes af avisernes </P>  \r\n\r\n<P>omtale af rockerbandernes indbyrdes opgør, senest - forud for </P>  \r\n\r\n<P>afgørelsen i den her omtalte sag - af drabet i Skanderborg i </P>  \r\n\r\n<P>slutningen af november 1983, omtalt som &#187;det 4. rockerdrab i løbet  \r\n\r\n</P>  \r\n\r\n<P>af 6 uger.&#171; </P>  \r\n\r\n<P>Om der efter gældende ret er mulighed for at yde et vidne beskyttelse </P>  \r\n\r\n<P>mod repressalier ved også under domsforhandlingen at </P>  \r\n\r\n<P>hemmeligholde vidnets identitet for tiltalte, kunne derimod nok </P>  \r\n\r\n<P>give anledning til tvivl. Kort refereret er Gabe af den </P>  \r\n\r\n<P>opfattelse, at bestemmelsen i retsplejelovens § 173, stk. 2, </P>  \r\n\r\n<P>indeholder den fornødne hjemmel herfor. Denne opfattelse imødegås </P>  \r\n\r\n<P>af lektor Peter Blume i hans artikel om anonyme vidner i U 1983 B. </P>  \r\n\r\n<P>399 ff. Blume konkluderer, at der ikke i retsplejeloven er hjemmel </P>  \r\n\r\n<P>for anomyme vidneforklaringer, en opfattelse, som han deler med </P>  \r\n\r\n<P>Gomard, jfr. Studier i den danske straffeproces (1976) s. 140. </P>  \r\n\r\n<P>Blume mener heller ikke, at en sådan hjemmel bør søges </P>  \r\n\r\n<P>tilvejebragt, et standpunkt, som støttes af advokat Thorkild Høyer </P>  \r\n\r\n<P>i U 1984 B. 44 ff. I hvert fald må det efter Blumes mening være en </P>  \r\n\r\n<P>opgave for lovgivningsmagten og ikke for domstolene at foretage </P>  \r\n\r\n<P>den afvejning af på den ene side hensynet til retshåndhævelsens </P>  \r\n\r\n<P>effektivitet, på den anden side hensynet til individets </P>  \r\n\r\n<P>retssikkerhed, som må foretages forud for formuleringen af en </P>  \r\n\r\n<P>regel om anonyme vidneforklaringer. </P>  \r\n\r\n<P>Ved afgørelsen i den her omtalte sag, der er identisk med den af Gabe </P>  \r\n\r\n<P>s. 300 amtalte sag fra østre landsrets 1. afdeling, har højesteret </P>  \r\n\r\n<P>for første gang haft lejlighed til at tage stilling til </P>  \r\n\r\n<P>spørgsmålet om brugen af anonyme vidner, forstået som vidner, der </P>  \r\n\r\n<P>afgiver forklaring under domsforhandlingen i en straffesag, uden </P>  \r\n\r\n<P>at tiltalte bliver gjort bekendt med deres identitet, men hvis </P>  \r\n\r\n<P>identitet er såvel retten som forsvareren bekendt. </P>  \r\n\r\n<P>Tiltalte var en nu 35-årig mand, der hørte til inderkredsen omkring </P>  \r\n\r\n<P>den tiltalte, hvis sag blev afgjort ved højesterets dom 23. </P>  \r\n\r\n<P>december 1983 (U 1984.127 H). Han var tidligere straffet </P>  \r\n\r\n<P>adskillige gange bl.a. for berigtigelsesforbrydelser, </P>  \r\n\r\n<P>bordelvirksomhed og overfald, tildels under udøvelse af grov vold, </P>  \r\n\r\n<P>samt for overtrædelse af loven om euforiserende stoffer ved handel </P>  \r\n\r\n<P>med hash, amfetamin- og preludintabletter, m.v. i mindre mængder. </P>  \r\n\r\n<P>Den nu rejste tiltale omfattede bl.a. handel med heroin, og såvel </P>  \r\n\r\n<P>Københavns byret som østre landsret fandt bevist, at tiltalte </P>  \r\n\r\n<P>gennem en periode på ca. 2 år havde videresolgt mindst 1 kg heroin </P>  \r\n\r\n<P>med en fortjeneste på i hvert fald 200.000 kr. Afgørelsen byggede </P>  \r\n\r\n<P>i væsentlig grad på forklaringer, som var afgivet af to vidner, </P>  \r\n\r\n<P>hvis identitet var holdt skjult for tiltalte, idet der var en </P>  \r\n\r\n<P>særdeles konkret begrundet frygt for vidnernes sikkerhed. </P>  \r\n\r\n<P>Under anken til højesteret påstod tiltalte principalt de afsagte </P>  \r\n\r\n<P>domme ophævet og sagen hjemvist til behandling ved byretten og </P>  \r\n\r\n<P>anførte til støtte herfor bl.a., at der var begået en alvorlig </P>  \r\n\r\n<P>rettergangsfejl ved brugen af vidner, med hvis identitet han ikke </P>  \r\n\r\n<P>var gjort bekendt. Som det fremgår af dommen, bestred </P>  \r\n\r\n<P>anklagemyndigheden, at fremgangsmåden skulle være i strid med </P>  \r\n\r\n<P>retsplejeloven. Hvis dette imidlertid fandtes at være tilfældet, </P>  \r\n\r\n<P>måtte resultatet også efter anklagemyndighedens opfattelse blive </P>  \r\n\r\n<P>hjemvisning. Proceduren om dette spørgsmål tog for begge parters </P>  \r\n\r\n<P>vedkommende udgangspunkt i de samme betragtninger og hensyn, som </P>  \r\n\r\n<P>er kommet til udtryk i de tidligere nævnte artikler af Gabe og </P>  \r\n\r\n<P>Blume. Der er derfor ikke anledning til her at foretage en nærmere </P>  \r\n\r\n<P>gennemgang af argumentationen. Nævnes skal blot, at det fra </P>  \r\n\r\n<P>anklagemyndighedens side også blev påpeget - vistnok med rette - </P>  \r\n\r\n<P>at der består risiko for iværksættelse af privat retshåndhævelse, </P>  \r\n\r\n<P>såfremt muligheden for at retsfølge visse grupper af kriminelle i </P>  \r\n\r\n<P>realiteten må opgives på grund af frygten hos truede vidner for </P>  \r\n\r\n<P>at afgive forklaring. Også dette problem hører til de </P>  \r\n\r\n<P>&#187;retssikkerhedsmæssige problemstillinger&#171;, af hvilke Thorkild  \r\n\r\n</P>  \r\n\r\n<P>Høyer i den foran omtalte artikel naturligt har behandlet navnlig </P>  \r\n\r\n<P>dem, som fra et forsvarersynspunkt er de væsentligste. </P>  \r\n\r\n<P>Ved afgørelsen af sagen delte retten sig i et flertal på fem dommere, </P>  \r\n\r\n<P>der ikke fandt at kunne tage påstanden om hjemvisning til følge, </P>  \r\n\r\n<P>og et mindretal på to dommere, der ville følge tiltaltes påstand </P>  \r\n\r\n<P>herom. </P>  \r\n\r\n<P>Det bør nok straks siges, at der også af flertallets dommere blev </P>  \r\n\r\n<P>udtrykt tvivl om resultatet og om hensigsmæssigheden af den </P>  \r\n\r\n<P>anvendte fremgangsmåde, som man fandt i hvert fald kun burde </P>  \r\n\r\n<P>anvendes ganske undtagelsesvis i særdeles alvorlige sager. I </P>  \r\n\r\n<P>overensstemmelse hermed siges det i flertallets præmisser: </P>  \r\n\r\n<P>&#187;Efter retsplejelovens § 173, stk. 2, skal retten påse, at særligt  \r\n\r\n</P>  \r\n\r\n<P>hensyn tages til et vidne, der afgiver forklaring i de i §§ </P>  \r\n\r\n<P>169-172 nævnte tilfælde. Hvis omstændighederne giver grundlag for </P>  \r\n\r\n<P>at antage, at afgivelse af forklaring i sådanne tilfælde indebærer </P>  \r\n\r\n<P>en nærliggende risiko for vidnet eller vidnet nærstående personer </P>  \r\n\r\n<P>for at lide overlast, findes hensynet til vidnet at kunne </P>  \r\n\r\n<P>begrunde, at vidnets identitet hemmeligholdes for tiltalte, </P>  \r\n\r\n<P>såfremt hensynet til retshåndhævelsen på grund af sagens alvor </P>  \r\n\r\n<P>samt forklaringens betydning ganske undtagelsesvis måtte gøre det </P>  \r\n\r\n<P>påkrævet, at forklaringen afgives. Er der herefter truffet </P>  \r\n\r\n<P>bestemmelse om hemmeligholdelse af vidnets identitet i forhold til </P>  \r\n\r\n<P>tiltalte, må de i retsplejelovens §§ 834 og 835 indeholdte </P>  \r\n\r\n<P>bestemmelser om bevisfortegnelsen og sagens øvrige dokumenter samt </P>  \r\n\r\n<P>bestemmelserne i § 846 om tiltaltes tilstedeværelse under </P>  \r\n\r\n<P>domsforhandlingen og § 848, stk. 2, om pligten til at gøre </P>  \r\n\r\n<P>tiltalte bekendt med forklaringer, der er afgivet under hans </P>  \r\n\r\n<P>fjernelse fra retssalen, forstås med den begrænsning, der er en </P>  \r\n\r\n<P>naturlig følge af vidneanonymiteten - - -&#187; </P>  \r\n\r\n<P>Mindretallet udtalte: </P>  \r\n\r\n<P>&#187;Det må i retsplejeloven anses forudsat, at tiltalte til varetagelse  \r\n\r\n</P>  \r\n\r\n<P>af sine interesser har adgang til personlig at blive bekendt med </P>  \r\n\r\n<P>ikke blot indholdet af afgivne vidneforklaringer, jfr. § 848, stk. </P>  \r\n\r\n<P>2, men også til bedømmelse heraf med vidnernes identitet. Idet </P>  \r\n\r\n<P>disse dommere ikke finder, at retsplejelovens § 173, stk. 2, eller </P>  \r\n\r\n<P>andre af lovens bestemmelser afgiver hjemmel til fravigelse af </P>  \r\n\r\n<P>denne grundlæggende regel, stemmer de - - -&#187; </P>  \r\n\r\n<P>For samtlige dommere har udgangspunktet været det, som også </P>  \r\n\r\n<P>landsdommer Peter Rørdam har givet udtryk for ifølge referatet fra </P>  \r\n\r\n<P>en drøftelse af spørgsmålet om anvendelsen af anonyme vidner på et </P>  \r\n\r\n<P>fællesmøde mellem de to landsretter i september 1983: at hensynet </P>  \r\n\r\n<P>til vidnet er det primære, således at hensynet til sagens </P>  \r\n\r\n<P>opklaring og dermed til retshåndhævelsens effektivitet må vige, </P>  \r\n\r\n<P>hvis vidnet har reel grund til at frygte repressalier og der ikke </P>  \r\n\r\n<P>er mulighed for at hemmeligholde vidnets identitet for tiltalte - </P>  \r\n\r\n<P>hvad der efter Rørdams opfattelse ikke er. </P>  \r\n\r\n<P>Med dette udgangspunkt var spørgsmålet koncentreret til et spørgsmål </P>  \r\n\r\n<P>om retsplejelovens stillingtagen - eller manglende stillingstagen </P>  \r\n\r\n<P>- til brugen af anonyme vidner. Direkte udtaler loven intet herom, </P>  \r\n\r\n<P>og spørgsmålet har næppe nogen sinde været genstand for </P>  \r\n\r\n<P>lovgiverens overvejelser. I sådanne situationer er det, som Robert </P>  \r\n\r\n<P>Bech skriver i Retsplejelovens gennem 50 år (1969) s. 175 f., ofte </P>  \r\n\r\n<P>mere naturligt at spørge, om der er nogen hindring for at vælge </P>  \r\n\r\n<P>den løsning, som må forekomme den rimeligste, end at spørge, om </P>  \r\n\r\n<P>loven indeholder formel hjemmel for denne løsning. Modsat </P>  \r\n\r\n<P>mindretallet har rettens flertal ikke fundet nogen sådan hindring </P>  \r\n\r\n<P>og har derfor ikke villet udelukke, at der undtagelsesvis, hvor </P>  \r\n\r\n<P>hensynet til retshåndhævelsens effektivitet særligt gør sig </P>  \r\n\r\n<P>gældende, kan træffes beslutning om, at vidnets identitet skal </P>  \r\n\r\n<P>hemmeligholdes for tiltalte med de heraf følgende konsekvenser i </P>  \r\n\r\n<P>relation til retsplejelovens bestemmelser i øvrigt, en beslutning, </P>  \r\n\r\n<P>som naturligvis i så fald også loyalt må respekteres af tiltaltes </P>  \r\n\r\n<P>forsvarer. </P>  \r\n\r\n<P>Henvisningen til retsplejelovens § 173, stk. 2, i indledningen til </P>  \r\n\r\n<P>flertallets præmisser indebærer ikke, at der efter flertallets </P>  \r\n\r\n<P>opfattelse er direkte hjemmel i denne bestemmelse for den anvendte </P>  \r\n\r\n<P>fremgangsmåde. Men i visse af de der nævnte undtagelsessituationer </P>  \r\n\r\n<P>kan den pligt til at vise et vidne særlig hensyn, som bestemmelsen </P>  \r\n\r\n<P>pålægger retten, kun opfyldes, hvis vidnet sikres anonymitetet i </P>  \r\n\r\n<P>forhold til tiltalte. Herimod kan efter flertallets opfattelse </P>  \r\n\r\n<P>ikke anføres de i præmisserne omtalte bestemmelser i </P>  \r\n\r\n<P>retsplejeloven, der indeholder regler om den praktiske </P>  \r\n\r\n<P>fremgangsmåde i forbindelse med tiltalerejsningen og afviklingen </P>  \r\n\r\n<P>af domsforhandlingen, men ikke kan antages bindende at forudsætte, </P>  \r\n\r\n<P>at tiltalte under alle omstændigheder skal gøres bekendt med </P>  \r\n\r\n<P>vidnernes identitet. Ingen af flertallets dommere har uden </P>  \r\n\r\n<P>betænkelighed accepteret den anvendte fremgangsmåde. Såvel </P>  \r\n\r\n<P>principielle som praktiske hensyn kan anføres imod. Man har </P>  \r\n\r\n<P>imidlertid ikke anset fremgangsmåden for uforenelig med </P>  \r\n\r\n<P>retsplejeloven og har in concerto fundet, at hensynet til at give </P>  \r\n\r\n<P>tiltalte en &#187;fair trial&#171; ikke var tilsidesat. Det måtte herefter  \r\n\r\n</P>  \r\n\r\n<P>forekomme mindre rimeligt, om man ved en ensidig varetagelse af </P>  \r\n\r\n<P>dette hensyn risikerede at prisgive det også ganske tungtvejende </P>  \r\n\r\n<P>hensyn til retshåndhævelsen, som gjorde sig gældende i den </P>  \r\n\r\n<P>pågældende sag. Men - der bør nok sættes en tyk streg under ordene </P>  \r\n\r\n<P>&#187;ganske undtagelsesvis&#171; i flertallets præmisser. </P>  \r\n\r\n<P>Som man vil kunne se, er de undtaglsessituationer, i hvilke et vidnes </P>  \r\n\r\n<P>identitet efter flertallets opfattelse kan hemmeligholdes for den </P>  \r\n\r\n<P>tiltalte, afgrænser i det væsentlige på samme måde som i det bud </P>  \r\n\r\n<P>på en lovregel, som Blume har formuleret, men ikke ønsket </P>  \r\n\r\n<P>gennemført, i sin foran omtalte artikel s. 402. Som allerede </P>  \r\n\r\n<P>anført har flertallet ikke ment, at retsplejeloven tog stilling </P>  \r\n\r\n<P>til dette efterhånden påtrængende problem, og flertallet har </P>  \r\n\r\n<P>derfor heller ikke følt, at problemet nødvendigvis måtte løses ad </P>  \r\n\r\n<P>lovgivningsvejen. </P>  \r\n\r\n<P>I sin procedure kom forsvareren kort ind på bestemmelsen i artikel 6, </P>  \r\n\r\n<P>stk. 3, litra d, i Den euorpæiske Menneskerettighedskonvention, </P>  \r\n\r\n<P>hvorefter enhver tiltalt er berettiget til &#187;at afhøre og at få </P>  \r\n\r\n<P>vidner i hans interesse tilsagt og afhørt på samme betingelser som </P>  \r\n\r\n<P>vidner, der føres imod ham.&#171; Bestemmelsen - og den ligelydende </P>  \r\n\r\n<P>bestemmelse i artikel 14, stk. 3, litra e, i FN-konventionen om </P>  \r\n\r\n<P>borgerlige og politiske rettigheder - kan imidlertid næppe være </P>  \r\n\r\n<P>til hinder for, at vidnets identitet hemmeligholdes for tiltalte. </P>  \r\n\r\n<P>Uanset hemmeligholdelsen har tiltaltes fosvarer og tiltatte gennem </P>  \r\n\r\n<P>denne - adgang til at foretage kontraafhøring af et for tiltalte </P>  \r\n\r\n<P>anonymt vidne, om end det naturligvis må erkendes, at forsvarerens </P>  \r\n\r\n<P>kontraafhøring i så fald vanskeliggøres. </P>  \r\n\r\n<P>Under sagen blev det fra anklagemyndighedens side oplyst, at hverken </P>  \r\n\r\n<P>den norske eller den svenske anklagemyndighed i praksis var stødt </P>  \r\n\r\n<P>på problemet om benyttelse af anonyme vidner - endnu. En </P>  \r\n\r\n<P>avisartikel, der fremkom et par dage efter dommen i nærværende </P>  \r\n\r\n<P>sag, indeholdt derimod omtale af en afgørelse fra </P>  \r\n\r\n<P>Bundesgerichtshof i Karlsruhe, hvorefter brugen af anonyme vidner </P>  \r\n\r\n<P>skulle være forbud i Vesttyskland. Afgørelsen, der fremtræder som </P>  \r\n\r\n<P>en &#187;Beschluss&#171;, truffet den 17. oktober 1983 af  \r\n\r\n Bundesgerichtshofs </P>  \r\n\r\n<P>Grosse Senat fuer Strafsachen, indeholder direkte alene en </P>  \r\n\r\n<P>stillingtagen til spørgsmålet, om det trods forsvarerens protest </P>  \r\n\r\n<P>er tilladt i dennes fravær at gennemføre vidneafhøring uden for </P>  \r\n\r\n<P>den egentlige domsforhandling - den såkaldte &#187;kommissarische </P>  \r\n\r\n<P>Zeugenvernehmung&#171; for en særlig udpeget dommer - af et vidne, som  \r\n\r\n</P>  \r\n\r\n<P>politiet eller anklagemyndigheden for at undgå at afsløre vidnets </P>  \r\n\r\n<P>identitet kun ønsker afhørt, såfremt afhøringen kan gennemføres på </P>  \r\n\r\n<P>denne måde. </P>  \r\n\r\n<P>Baggrunden for spørgsmålet var, at anklagemyndigheden under en </P>  \r\n\r\n<P>narkotikasag kun ønskede et vidne, der havde optrådt som køber, </P>  \r\n\r\n<P>men hvis identitet man ikke ønskede afsløret, afhørt under </P>  \r\n\r\n<P>domsforhandlingen, hvis dette kunne ske i et lukket retsmøde uden </P>  \r\n\r\n<P>tiltaltes og forsvarens tilstedeværelse. Retten havde herefter </P>  \r\n\r\n<P>fundet det udelukket at afhøre vidnet under domsforhandlingen, men </P>  \r\n\r\n<P>havde, da der efter § 244 i Strafprozessordnung (StPO) - med visse </P>  \r\n\r\n<P>begrænsninger - påhviler retten en pligt til af egen drift at søge </P>  \r\n\r\n<P>sagen bedst muligt oplyst med henblik på at finde frem til </P>  \r\n\r\n<P>sandheden, mod forsvarerens protest besluttet at lade vidnet </P>  \r\n\r\n<P>afhøre &#187;kommissarisch&#171; uden tiltaltes og forsvarerens </P>  \r\n\r\n<P>tilstedeværelse, hvorefter et protokollat med forklaringen var </P>  \r\n\r\n<P>blevet læst op under den fortsatte domsforhandling. </P>  \r\n\r\n<P>Det kan næppe undre, at spørgsmålet om tilladeligheden af denne </P>  \r\n\r\n<P>fremgangsmåde blev besvaret benægtende af Bundesgerichtshof. </P>  \r\n\r\n<P>Retten tilføjede imidlertid, at bestemmelsen i StPO § 68 også </P>  \r\n\r\n<P>gjaldt ved &#187;kommissarischen Zeugenvernehmungen&#171;. Efter denne  \r\n\r\n</P>  \r\n\r\n<P>bestemmelse, der findes i StPOs afsnit om vidner, indledes enhver </P>  \r\n\r\n<P>afhøring med, at vidnet spørges om fornavn og efternavn, alder, </P>  \r\n\r\n<P>stilling eller erhverv og bopæl. Indtil 1979 var denn bestemmelse </P>  \r\n\r\n<P>undtagelsesfri. Ved den ændringslov af 5. oktober 1978 åbnedes der </P>  \r\n\r\n<P>imidlertid mulighed for, at retsformanden kan fritage et vidne for </P>  \r\n\r\n<P>at give oplysning om sin bopæl, en mulighed, som kan benyttes </P>  \r\n\r\n<P>netop - og udelukkende - hvis vidnets sikkerhed er truet. </P>  \r\n\r\n<P>Tilføjelsen i rettens &#187;Beschluss&#171; vedrørende bestemmelsen i StPO  \r\n\r\n § </P>  \r\n\r\n<P>68 er - frit oversat - begrundet således: </P>  \r\n\r\n<P>&#187;Pligten for et vidne til at oplyse sine personalia har den </P>  \r\n\r\n<P>betydning, at det gør det muligt for de i retssagen deltagende at </P>  \r\n\r\n<P>indhente oplysninger om vidnet - - - Bundesgerichtshof har derfor </P>  \r\n\r\n<P>i - - - (en tidligere sag) - - - truffet den afgørelse, at </P>  \r\n\r\n<P>personalia for et vidne, der afhøres under domsforhandlingen, ikke </P>  \r\n\r\n<P>må hemmeligholdes for tiltalte eller forsvareren. Denne opfattelse </P>  \r\n\r\n<P>fastholder Grosse Senat fuer Strafsachen. Den stemmer også </P>  \r\n\r\n<P>overens med opfattelsen hos lovgiveren, der med kendskab med </P>  \r\n\r\n<P>opfattelsen hos lovgiveren, der med kendskab til problematikken </P>  \r\n\r\n<P>ved - - - (ændringsloven af 5. oktober 1978) - - - alene har gjort </P>  \r\n\r\n<P>det muligt for et vidne, hvis sikkerhed er truet, at undlade at </P>  \r\n\r\n<P>give oplysning om sin bopæl, men i øvrigt har ladet StPO § 68 - - </P>  \r\n\r\n<P>- forblive uændret. Dette gælder også for den &#187;kommissarische </P>  \r\n\r\n<P>Vernehmung&#171;. Heller ikke under denne afhøring kan vidnet fritages  \r\n\r\n</P>  \r\n\r\n<P>for forpligtelsen til at oplyse sit navn.' </P>  \r\n\r\n<P>Som det fremgår, har problemet om beskyttelse af truede vidner i </P>  \r\n\r\n<P>Vesttyskland ført til en lovændring allerede i 1978. Den løsning, </P>  \r\n\r\n<P>man har valgt: at fritage vidnet for at give oplysning om sin </P>  \r\n\r\n<P>bopæl, men ikke om personalia i øvrigt, forekommer umiddelbart </P>  \r\n\r\n<P>overraskende, men er muligt en tilstrækkelig </P>  \r\n\r\n<P>beskyttelsesforanstaltning i Vesttyskland. Løsningen synes at </P>  \r\n\r\n<P>svare til, hvd en række domstole her i landet - herunder </P>  \r\n\r\n<P>landsretterne - af beskyttelseshensyn praktiserer ved </P>  \r\n\r\n<P>forhåndsunderretningen til tiltalte om, hvem der er udtaget som </P>  \r\n\r\n<P>nævninge eller domsmænd, jfr. retsplejerådets betænkning nr. </P>  \r\n\r\n<P>994/1983 om lægdommerordningen i straffesager m.v. s. 97. For så </P>  \r\n\r\n<P>vidt angår beskyttelsen af vidner må en sådan foranstaltning </P>  \r\n\r\n<P>imidlertid antages at være uden effekt her i landet. I de meget få </P>  \r\n\r\n<P>tilfælde, hvor spørgsmålet bliver aktuelt, må det derfor være </P>  \r\n\r\n<P>rimeligere at vælge den fremgangsmåde, som er anvendt i den her </P>  \r\n\r\n<P>omtalte sag: hemmeligholdelse af vidnets fulde identitet, men </P>  \r\n\r\n<P>alene for tiltalte - også selv om dette, som påpeget af advokat </P>  \r\n\r\n<P>Rothenborg i Advokaten 1984 s. 77 ff., stiller forsvaret over for </P>  \r\n\r\n<P>særlige, efter hans mening uløselige problemer. </P>  \r\n\r\n<P>Bilag 3 </P>  \r\n\r\n<P>LANDSFORENINGEN AF ADVOKATER </P>  \r\n\r\n<P>ANTAGET TIL UDFØRELSE AF OFFENTLIGE </P>  \r\n\r\n<P>OG BENEFICEREDE SAGER </P>  \r\n\r\n<P>Landsforeningen skal herved tillade sig at rette henvendelse til </P>  \r\n\r\n<P>folketingets retsudvalg i anledning af en højesteretsdom, som </P>  \r\n\r\n<P>stærkt her foruroliget den danske forsvarerstand. </P>  \r\n\r\n<P>Højesteretsdommen er afsagt den 2. december 1983 og bragt i Ugeskrift </P>  \r\n\r\n<P>for Retsvæsen 1984 side 81 H. Dommen vedrører anonymisering af </P>  \r\n\r\n<P>vidner i en narkotikasag. </P>  \r\n\r\n<P>Med højesteretsdommen accepterede 5 af 7 af højesterets dommere (ud </P>  \r\n\r\n<P>af i alt 16 højesteretsdommere), at identiteten af to hovedvidner </P>  \r\n\r\n<P>i sagen holdtes skjult for tiltalte, såvel som visse enkeltheder i </P>  \r\n\r\n<P>vidnernes forklaring ikke kunne refereres for den tiltalte af </P>  \r\n\r\n<P>hensyn til effektiviteten i anonymiseringen. Højesteret </P>  \r\n\r\n<P>accepterede tillige, at tiltalte ikke kunne være til stede under </P>  \r\n\r\n<P>den del af anklagemyndighedens procedure, hvor anklagemyndigheden </P>  \r\n\r\n<P>i detaljer gennemgik indholdet af de to vidneforklaringer. </P>  \r\n\r\n<P>To dommere i højesteretssagen dissentierede, idet de ikke fandt </P>  \r\n\r\n<P>hjemmel i retsplejeloven for den anvendte fremgangsmåde. </P>  \r\n\r\n<P>Som påpeget af advokat Arnold Rothenborg i Advokaten 1984 side 77, </P>  \r\n\r\n<P>indebærer fremgangsmåden uløselige problemer for forsvaret. </P>  \r\n\r\n<P>Tiltalte er forsvarsløs over for vidernes forklaring, når han/hun </P>  \r\n\r\n<P>ikke har reel mulighed for at gå ind i en tilbagevisning af </P>  \r\n\r\n<P>vidnernes oplysninger, eksempelvis ved gennem sin forsvarer af </P>  \r\n\r\n<P>fremdrage oplysninger, som stærkt belaster de pågældende vidners </P>  \r\n\r\n<P>troværdighed. </P>  \r\n\r\n<P>Det er indlysende, at denne mangel ikke afhjælpes ved, at forsvareren </P>  \r\n\r\n<P>er bekendt med vidnernes identitet, idet forsvarerren typisk får </P>  \r\n\r\n<P>sine oplysninger via den tiltalte. </P>  \r\n\r\n<P>Det er forsvarerstandens opfattelse, at problemet ej heller afhjælpes </P>  \r\n\r\n<P>ved et udsagn om, at bevisværdigheden af anonymiserede vidners </P>  \r\n\r\n<P>udsagn må have begrænset vægt. I den ovenfor nævnte højesteretsdom </P>  \r\n\r\n<P>bliver tiltalte i alt væsentligt dømt på grundlag af de anonyme </P>  \r\n\r\n<P>vidners udsagn. </P>  \r\n\r\n<P>Højesteret har i sin begrundelse klart givet udtryk for, at accepten </P>  \r\n\r\n<P>af vidneanonymisering har undtagelsens karakter. Højesteret vil </P>  \r\n\r\n<P>acceptere &#187;at vidnets identitet hemmeligholdes for tiltalte, </P>  \r\n\r\n<P>såfremt hensynet til retshåndhævelsen på grund af sagens alvor </P>  \r\n\r\n<P>samt forklaringens betydning ganske undtagelsesvis måtte gøre det </P>  \r\n\r\n<P>påkrævet, at forklaringen afgives&#171;. </P>  \r\n\r\n<P>Når højesteretsdommen har vakt alvorlig foruroligelse og bestyrtelse </P>  \r\n\r\n<P>i forsvarerkredse, hænger det sammen med, at dommen rummer en klar </P>  \r\n\r\n<P>grænseoverskridelse af de hensyn til &#187;fair trial&#171;, som er </P>  \r\n\r\n<P>fundamentale for et retssamfund som det danske. Dommen må i sin </P>  \r\n\r\n<P>videste konsekvens siges at være udtryk for, at overordnede </P>  \r\n\r\n<P>samfundsmæssige hensyn må fortrænge individets retsbeskyttelse. </P>  \r\n\r\n<P>Det er forsvarerstandens enige opfattelse, at den retstilstand, som </P>  \r\n\r\n<P>højesteretsdommen afspejler, etablerer en sådan bevisusikkerhed, </P>  \r\n\r\n<P>at den er uværdig for et retssamfund som det danske. Det er </P>  \r\n\r\n<P>samtidig vort håb, at nærværende henvendelse til folketingets </P>  \r\n\r\n<P>retsudvalg kan bevirke et lovgivningsinitiativ, som afskærer </P>  \r\n\r\n<P>mulighederne for en bevisførelse ved danske domstole, som reelt </P>  \r\n\r\n<P>ikke giver tiltalte mulighed for at forsvare sig betryggende, og </P>  \r\n\r\n<P>som forekommer at være eklatant i modstrid med bestemmelserne om </P>  \r\n\r\n<P>&#187;fair trial&#171; i artikel 6 i den europæiske </P>  \r\n\r\n<P>menneskerettighedskonvention. </P>  \r\n\r\n<P>Vi skal tillade os, at vedlægge nærværende henvendelse, fotokopi af </P>  \r\n\r\n<P>højesteretsdommen, fotokopi af højesteretsdommen, fotokopi af </P>  \r\n\r\n<P>højesteretsdommer Palle Kiils kommentar til højesteretsdommen i </P>  \r\n\r\n<P>Ugeskrift for Retsvæsen 1984 B, side 289 samt fotokopi af advokat </P>  \r\n\r\n<P>Arnold Rothenborgs indlæg i Advokaten 1984 side 77. </P>  \r\n\r\n<P>København, den 19. september 1984 </P>  \r\n\r\n<P>Erik Rasmussen </P>  \r\n\r\n<P>Folketingets retsudvalg </P>  \r\n\r\n<P>Christiansborg </P>  \r\n\r\n<P>1218 København K </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00039"
        },
        {
            "displayName": "Entydig dokumentidentifikation",
            "displayValue": "CL006024"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}