{
    "id": 106449,
    "title": "1997 BSF 49   FORSLAG TIL FOLKETINGSBESLUTNING OM AT SKABE ØGET ÅBENHED OM FOLKETINGETS   BEHANDLING AF EU-FORSLAG ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 49 </P>  \r\n\r\n<P></P>  \r\n\r\n<P>Forslag til folketingsbeslutning om at skabe øget åbenhed om Folketingets  \r\n\r\n behandling af EU-forslag </P>  \r\n\r\n<P></P>  \r\n\r\n<P>Fremsat af Kristian Thulesen Dahl (DF) Ole Donner (DF) Pia Kjærsgaard (DF)  \r\n\r\n Egil Møller (DF) Poul Nødgaard (DF) Peter Skaarup (DF) </P>  \r\n\r\n<P></P>  \r\n\r\n<P>den 4. juni 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget beslutter at gennemføre et udvalgsarbejde via Udvalget for  \r\n\r\n Forretningsordenen med henblik på i det kommende folketingsår 1998-99 at  \r\n\r\n vedtage en mere demokratisk og åben behandling af EU-forslag i Folketinget.  \r\n\r\n</P>  \r\n\r\n<P>Udvalgsarbejdet bør primært rette sig imod, </P>  \r\n\r\n<P>1. at behandlingen af EU-forslag i Europaudvalget i videst muligt omfang  \r\n\r\n sker i fuld offentlighed, </P>  \r\n\r\n<P>2. at Folketingets fagudvalg inddrages direkte i behandlingen af de  \r\n\r\n enkelte forslag, </P>  \r\n\r\n<P>3. at der gennemføres en 1. behandling af EU-forslag på linje med 1.  \r\n\r\n behandling af traditionelle lov- og beslutningsforslag i Folketinget, og </P>  \r\n\r\n<P>4. at der tages initiativer med henblik på at fremme danske forslag til,  \r\n\r\n hvordan mængden af EU-forslag kan mindskes - eventuelt via et særligt  \r\n\r\n kommissionsarbejde. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I de senere år er mængden af lovgivning via EU-systemet vokset markant.  \r\n\r\n Dette har nødvendiggjort en løbende tilpasning af forretningsgangene i  \r\n\r\n Folketinget. Således er der gennem beretninger afgivet af Europaudvalget søgt  \r\n\r\n en mere hensigtsmæssig behandling af EU-forslag, som i højere grad sikrer, at  \r\n\r\n Folketinget inddrages i regeringens behandling af EU-forslag. </P>  \r\n\r\n<P>Forslagsstillerne har aktivt medvirket til gennemførelsen af disse tiltag,  \r\n\r\n som forslagsstillerne finder har været skridt i den rigtige retning. Omvendt  \r\n\r\n har det stået klart, at forslagsstillerne ikke mener, at initiativerne fra  \r\n\r\n Europaudvalget har været tilstrækkelige. </P>  \r\n\r\n<P>Dette er baggrunden for, at nærværende forslag stilles. </P>  \r\n\r\n<P>Når forslaget stilles nu, skyldes det for det første, at flere partier i  \r\n\r\n forbindelse med Højesterets afsigelse af dom i den såkaldte grundlovssag har  \r\n\r\n markeret, at det nu var på tide, at man fik set Folketingets behandling af  \r\n\r\n EU-spørgsmål efter i kortene, specielt med henblik på at sikre en mere  \r\n\r\n demokratisk og åben behandling af EU-forslag, som Højesteret i øvrigt også  \r\n\r\n efterlyser i sin dom. </P>  \r\n\r\n<P>For det andet er resultatet af folkeafstemningen om Amsterdamtraktaten den  \r\n\r\n 28. maj 1998, hvor 1.341.000 vælgere, svarende til 44,9 pct. af befolkningen,  \r\n\r\n stemte imod traktatforslaget, over for 1.648.000 vælgere, svarende til 55,1  \r\n\r\n pct., der stemte for forslaget, en anledning til at komme et betydeligt  \r\n\r\n mindretal af befolkningen i møde. Partilederne, politiske kommentatorer,  \r\n\r\n avisernes ledende artikler osv. talte således alle efter  \r\n\r\n afstemningsresultatet samstemmende om, at der må tages hensyn til dette store  \r\n\r\n mindretal, bl.a. ved at der skabes mere åbenhed og demokrati omkring  \r\n\r\n beslutningsvejene og processerne i EU-spørgsmål. </P>  \r\n\r\n<P>Dette har naturligvis givet forslagsstillerne håb om, at det nu er muligt  \r\n\r\n at få flertal for de ændringer, som rent faktisk kan skabe den større åbenhed  \r\n\r\n og mere demokratiske proces, som efterlyses om EU-spørgsmål. Et håb om, at  \r\n\r\n der ikke mere blot skal tales herom, men rent faktisk tages handling! </P>  \r\n\r\n<P>Forslagsstillerne finder det helt afgørende, at der i løbet af kort tid  \r\n\r\n sker de nødvendige ændringer af Folketingets måde at behandle EU-forslag på.  \r\n\r\n I stedet for at fremsætte forslagene direkte til vedtagelse nu med risiko for  \r\n\r\n at få disse nedstemt håber forslagsstillerne derfor på et positivt medspil  \r\n\r\n fra samtlige Folketingets partier til, at der hen over sommeren gennemføres  \r\n\r\n et tilbundsgående udvalgsarbejde via Folketingets Udvalg for  \r\n\r\n Forretningsordenen, således at dette arbejde kan resultere i konkrete  \r\n\r\n forslag, som kan vedtages af partierne i folketingssamlingen 1998-99. </P>  \r\n\r\n<P>Forslagsstillerne forestiller sig 4 områder, som et sådant arbejde primært  \r\n\r\n bør rette sig imod </P>  \r\n\r\n<P>1. at skabe offentlighed omkring Europaudvalgets arbejde, ved at  \r\n\r\n behandlingen af EU-forslag og spørgsmål i videst muligt omfang sker i fuld  \r\n\r\n offentlighed, </P>  \r\n\r\n<P>2. at Folketingets fagudvalg inddrages direkte i behandlingen af de  \r\n\r\n enkelte forslag på en måde, så fagudvalgets viden og indsigt altid kan indgå  \r\n\r\n direkte i behandlingen af EU-forslag, </P>  \r\n\r\n<P>3. at der i det omfang, det er praktisk muligt, gennemføres en 1.  \r\n\r\n behandling af EU-forslag på linje med 1. behandling af traditionelle lov- og  \r\n\r\n beslutningsforslag i Folketinget, og </P>  \r\n\r\n<P>4. at udvalget diskuterer forslag til, hvordan danske initiativer kan være  \r\n\r\n med til at sikre, at mængden af EU-forslag kan mindskes. Mængden af  \r\n\r\n lovgivning via EU-systemet er de senere år vokset markant, hvilket har  \r\n\r\n svækket demokratiet. Færre EU-forslag vil gøre det nemmere at sikre, at der  \r\n\r\n ikke gås på kompromis om den demokratiske proces. </P>  \r\n\r\n<P>Omdrejningspunktet for udvalgsarbejdet må være en ambition om at styrke  \r\n\r\n demokratiet og sikre en mere åben behandling af EU-forslag og EU-spørgsmål.  \r\n\r\n</P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kristian Thulesen Dahl</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om at skabe øget åbenhed om  \r\n\r\n Folketingets behandling af EU-forslag.</I>  </P>  \r\n\r\n<P>(Beslutningsforslag nr. B 49). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 49",
            "stateLabel": "Bortfaldet",
            "references": [
                {
                    "shortName": "1997/2 BSF 49",
                    "title": "1997 BSF 49   FORSLAG TIL FOLKETINGSBESLUTNING OM AT SKABE ØGET ÅBENHED OM FOLKETINGETS   BEHANDLING AF EU-FORSLAG ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106449,
                    "eliUri": "/eli/ft/19972BA00049",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B49.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/06/1998"
        },
        {
            "displayName": "Accession",
            "displayValue": "19972BA00049"
        },
        {
            "displayName": "Entydig dokumentidentifikation",
            "displayValue": "CL008568"
        },
        {
            "displayName": "Dato for førstegangsindlæggelse",
            "displayValue": "04/06/1998"
        },
        {
            "displayName": "Dato for indlæggelse",
            "displayValue": "04/06/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}