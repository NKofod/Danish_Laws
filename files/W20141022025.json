{
    "id": 166173,
    "title": "Ligebehandlingsnævnets afgørelse om køn - adgangsbegrænsning - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10220 af 08/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - kompetence - ej medhold</p>\r\n<div class=\"Resume\">\r\n   <p class=\"TekstGenerel\">En bøssecafé havde afvist kvinder. Nævnet fandt, at klagen reelt angik et spørgsmål om diskrimination på grund af seksuel orientering, hvilket ikke er omfattet i nævnets kompetence.</p>\r\n   <p class=\"TekstGenerel\">Nævnet kunne derfor ikke behandle klagen.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en kvinde blev afvist fra underetagen på en bøssebar.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet kan ikke behandle klagen</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Indklagede er en bøssecafé, der dagligt har åbent fra klokken 10 om formiddagen til klokken 2 om natten, dog i weekenden til klokken 5. Caféen er åben for alle. Caféens underetage, som til hverdag bruges til selskaber, møder og forsamlinger med videre for miljøet, er åben fredag og lørdag fra klokken 23 til klokken 5, dog udelukkende for mænd.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>oplyser, at hun sammen med sin kusine og deres homoseksuelle ven var i byen, hvor de ville ned i kælderen hos indklagede.</p>\r\n<p>Klager og hendes kusine blev imidlertid nægtet adgang, fordi de var kvinder. De sagde til dørmanden, at der var tale om diskrimination, men det mente han ikke. Dørmanden henviste til, at det var ejerne af stedet der bestemte, og at deres ønske var, at mændene skulle have lov at kysse, uden at der blev kigget på dem.</p>\r\n<p>Klager ønsker, at hun kan tage ud sammen med sine homoseksuelle venner og få adgang til kælderen hos indklagede.</p>\r\n<p>\r\n   <span class=\"Bold\">Indklagede </span>finder, at klagen er helt ubegrundet.</p>\r\n<p>Indklagede henviser til, at idéen og konceptet bag caféen er at være et frirum for det homoseksuelle miljø, specielt bøsser, hvor alle kan være sig selv uden at skulle bekymre sig om konsekvenser af deres handlinger, påklædning, attitude og så videre.</p>\r\n<p>Caféen er åben for alle uanset race, seksualitet og køn med videre, og alle er meget velkomne i hele åbningstiden, så længe de respekterer, at det er en bøssebar.</p>\r\n<p>Caféens underetage, som til hverdag bruges til selskaber møder og forsamlinger med videre for miljøet, er åben seks timer om fredagen og lørdagen, hvor der udelukkende er adgang for mænd. Dette er for at tilgodese en meget stor del af transkønnedes, transseksuelles, transvestitters og bøssers krav og ønsker til diskretion og frihed til at være sig selv og ikke til offentligt skue, ikke blive overbegloet, kommenteret og latterliggjort.</p>\r\n<p>Disse personer har ofte ikke andre steder \"at være sig selv\". Hvis de går på bøssebar, hvor der er et mix af personer, føler de sig ofte overbegloede og latterliggjorte.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligestilling af kvinder og mænd (ligestillingsloven).</p>\r\n<p>Efter ligestillingsloven må ingen udsætte en anden person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet alle personer, der leverer varer og tjenesteydelser, der er tilgængelige for offentligheden inden for den offentlige og den private sektor.</p>\r\n<p>Ligebehandlingsnævnet lægger til grund, at alle har adgang til den indklagede café, men at underetagen i visse tidsrum er forbeholdt mænd. Nævnet lægger endvidere til grund, at formålet hermed er at sikre det homoseksuelle, maskuline miljø et frirum.</p>\r\n<p>Klagen angår reelt spørgsmålet om diskrimination på grund seksuel orientering. Dette område er ikke omfattet af ligestillingsloven.</p>\r\n<p>Ligebehandlingsnævnet kan derfor ikke behandle klagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/11/2014"
        },
        {
            "displayName": "Accession",
            "displayValue": "W20141022025"
        },
        {
            "displayName": "Entydig dokumentidentifikation",
            "displayValue": "CF000539"
        },
        {
            "displayName": "Dato for indlæggelse",
            "displayValue": "28/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10220"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "08/05/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100552-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}