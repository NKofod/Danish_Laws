{
    "id": 118189,
    "title": "MOMSVEJL., AFGØRELSER 1990   1304 TSS. INGEN TILBAGEBETALING AF MOMS FOR ULOVLIGT SPIL ",
    "documentTypeId": "1490",
    "isSagsforlobPeriodValid": true,
    "shortName": "STV nr 20045 af 01/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1304 TSS. Ingen tilbagebetaling af moms for  \r\n\r\n ulovligt spil </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>En idrætsklubs støtteforening oprettede under foreningen en spilleklub,  \r\n\r\n som drev virksomhed med spil på spilleautomater m.v. Foreningens formål var  \r\n\r\n at støtte idrætsforeningen økonomisk. <BR>  \r\n\r\n</P>  \r\n\r\n<P>Politiet foretog ransagning i støtteforeningen, der mistænktes for  \r\n\r\n ulovligt spil. Alle foreningens aktiviteter, bankindeståender og en  \r\n\r\n kontantbeholdning blev beslaglagt i forbindelse med ransagningen. <BR>  \r\n\r\n</P>  \r\n\r\n<P>Der blev rejst tiltale mod foreningens ledelse for overtrædelse af  \r\n\r\n straffeloven for ulovligt hasardspil, fordi der blev udbetalt gevinster i  \r\n\r\n form af kontanter. <BR>  \r\n\r\n</P>  \r\n\r\n<P>Spilleklubbens aktivitet blev ved dom afsagt af en kriminalret kendt  \r\n\r\n ulovlig. Ved dommen blev nogle af de implicerede idømt bøde, og der blev  \r\n\r\n foretaget konfiskation af spilleautomater og et pengebeløb. <BR>  \r\n\r\n</P>  \r\n\r\n<P>Efter domsafsigelse anmodede støtteforeningens advokat om, at foreningen  \r\n\r\n måtte få refunderet den betalte moms, da foreningens spilleaktivitet var  \r\n\r\n kendt ulovlig. <BR>  \r\n\r\n</P>  \r\n\r\n<P>Regionen meddelte afslag med den begrundelse, at det var en forudsætning  \r\n\r\n for tilbagebetaling, at momsbeløbet vedrørende spillevirksomheden, blev  \r\n\r\n tilbagebetalt til de enkelte købere(spillere) af ydelsen, hvilket i praksis  \r\n\r\n ville være umuligt, bl.a. fordi regnskabsmaterialet i stort omfang var  \r\n\r\n bortkastet. <BR>  \r\n\r\n</P>  \r\n\r\n<P>Advokaten ankede regionens afgørelse. Anken blev at Told- og  \r\n\r\n Skattestyrelsen fremsendt til Skatteministeriet, departementet, da styrelsen  \r\n\r\n anså sig for inhabil, fordi man havde udtalt sig til regionen om, hvorledes  \r\n\r\n sagen burde afgøres. <BR>  \r\n\r\n</P>  \r\n\r\n<P>Ved sagens fremsendelse henviste styrelsen til momslovens § 17, stk. 10,  \r\n\r\n hvoraf det bl.a. fremgår, at hvis en momsregistreret virksomhed i en faktura  \r\n\r\n anfører moms med et for stort beløb eller i en faktura over leverancer,  \r\n\r\n hvoraf der ikke skal betales moms, anfører momsbeløb eller anden angivelse  \r\n\r\n af, at fakturabeløb er incl. moms, skal momsbeløbet indbetales til  \r\n\r\n toldvæsenet. Indbetaling kan dog undlades, hvis fejlen berigtiges over for  \r\n\r\n køberen. <BR>  \r\n\r\n</P>  \r\n\r\n<P>Skatteministeriet, departementet, meddelte advokaten, at man var enig i  \r\n\r\n den af regionen anførte begrundelse og dermed i den trufne afgørelse. <BR>  \r\n\r\n</P>  \r\n\r\n<P>Advokaten indbragte herefter sagen for Folketingets Ombudsmand. <BR>  \r\n\r\n</P>  \r\n\r\n<P>Folketingets Ombudsmand udtalte i afgørelsen, at den virksomhed, for  \r\n\r\n hvilken der blev indbetalt moms, var ulovlig, og at der som følge heraf  \r\n\r\n skulle ske betaling af moms til toldvæsenet. <BR>  \r\n\r\n</P>  \r\n\r\n<P>Ombudsmanden var enig med Skatteministeriet i, at der (principielt) var et  \r\n\r\n tilbagebetalingskrav for momsen, at de berettigede til at modtage beløbene  \r\n\r\n var de enkelte købere (spillere), og at støtteforeningen ikke var den rette  \r\n\r\n kreditor. <BR>  \r\n\r\n</P>  \r\n\r\n<P>Ombudsmanden bemærkede, at støtteforeningen ikke har godtgjort, at  \r\n\r\n foreningen kan optræde som fuldmægtig for de rette kreditorer, at man ikke  \r\n\r\n fandt at kunne kritisere, at Skatteministeriet/toldvæsenet ikke havde søgt at  \r\n\r\n tilvejebringe oplysninger om, hvem der var rette kreditorer, at det i praksis  \r\n\r\n forekommer umuligt at få afklaret, hvem der var rette kreditorer. <BR>  \r\n\r\n</P>  \r\n\r\n<P>Ombudsmanden konkluderede, at han således i det hele ikke havde grundlag  \r\n\r\n for at kritisere Skatteministeriets afgørelse. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19907MA0056"
        },
        {
            "displayName": "Entydig dokumentidentifikation",
            "displayValue": "AN007147"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}