{
    "id": 61075,
    "title": "Bekendtgørelse af tillægsaftale af 26. november 1986 til den dansk-grønlandske dobbeltbeskatningsaftale. ",
    "documentTypeId": "220",
    "isSagsforlobPeriodValid": false,
    "shortName": "BKI nr 186 af 24/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af tillægsaftale af 26. november  \r\n\r\n 1986 til den dansk-grønlandske dobbeltbeskatningsaftale. </H1>  \r\n\r\n<P></P>  \r\n\r\n<BR>  \r\n\r\n<P>Den 26. november 1986 er i København undertegnet en tillægsaftale til  \r\n\r\n aftalen af 18. oktober 1979 mellem den danske regering og Grønlands  \r\n\r\n landsstyre til undgåelse af dobbeltbeskatning m.v., jf. bekendtgørelse nr.  \r\n\r\n 475 af 21. november 1979 samt tillægsaftale hertil af 15. juni 1983, jf.  \r\n\r\n bekendtgørelse nr. 449 af 9. august 1984. </P>  \r\n\r\n<P>Tillægsaftalen har følgende ordlyd: </P>  \r\n\r\n<P> <B>TILLÆGSAFTALE</B>  </P>  \r\n\r\n<P> <B>til den mellem den danske regering og det grønlandske landsstyre  \r\n\r\n indgåede aftale af 18. oktober 1979 til undgåelse af dobbeltbeskatning for så  \r\n\r\n vidt angår indkomst- og formueskat samt om bistand i skattesager</B>  </P>  \r\n\r\n<P>Den danske regering og Grønlands landsstyre er foranledigede af ønske om  \r\n\r\n at indgå en tillægsaftale til aftalen af 18. oktober 1979 mellem den danske  \r\n\r\n regering og Grønlands landsstyre blevet enige om følgende: </P>  \r\n\r\n<P> <I>Artikel 1</I>  </P>  \r\n\r\n<P>Artikel 2, stk. 3 får følgende ændrede ordlyd: </P>  \r\n\r\n<P CLASS=PUNKT> <B>3.</B> De gældende skatter, på hvilke aftalen finder  \r\n\r\n anvendelse, er især: </P>  \r\n\r\n<UL CLASS=PLAIN-LIST>  \r\n\r\n<LI>a) for Danmarks vedkommende: </LI>  \r\n\r\n<LI>1) indkomstskat til staten; </LI>  \r\n\r\n<LI>2) folkepensionsbidrag; </LI>  \r\n\r\n<LI>3) særligt folkepensionsbidrag; </LI>  \r\n\r\n<LI>4) bidrag til dagpengefonden; </LI>  \r\n\r\n<LI>5) sømandsskat; </LI>  \r\n\r\n<LI>6) særlig indkomstskat; </LI>  \r\n\r\n<LI>7) udbytteskat; </LI>  \r\n\r\n<LI>8) kommunal indkomstskat; </LI>  \r\n\r\n<LI>9) kirkeskat; </LI>  \r\n\r\n<LI>10) amtskommunal indkomstskat; </LI>  \r\n\r\n<LI>11) formueskat til staten og </LI>  \r\n\r\n<LI>12) skatter i henhold til kulbrinteskatteloven. </LI>  \r\n\r\n<LI>b) for Grønlands vedkommende: </LI>  \r\n\r\n<LI>1) landsskat; </LI>  \r\n\r\n<LI>2) særlig landsskat; </LI>  \r\n\r\n<LI>3) kommuneskat; </LI>  \r\n\r\n<LI>4) udbytteskat; </LI>  \r\n\r\n<LI>5) fælleskommunal skat og </LI>  \r\n\r\n<LI>6) skatter i henhold til landstingslov om beskatning af indkomst i  \r\n\r\n forbindelse med kulbrinteaktiviteter i Grønland.' </LI>  \r\n\r\n</UL>  \r\n\r\n<P> <I>Artikel 2</I>  </P>  \r\n\r\n<P>Som ny artikel 21 A indsættes: </P>  \r\n\r\n<P> <I>&#187;Artikel 21 A</I>  </P>  \r\n\r\n<P CLASS=PUNKT> <B>1.</B> Uanset bestemmelserne i artikel 5 og 14 skal et  \r\n\r\n foretagende, der er bosat i den ene del af riget, og som udøver enhver form  \r\n\r\n for virksomhed i forbindelse med forundersøgelse, efterforskning og  \r\n\r\n indvinding af kulbrinter og dertil knyttet virksomhed, herunder anlæg af  \r\n\r\n rørledninger, forsyningstjeneste samt skibstransport og rørledningstransport  \r\n\r\n af indvundne kulbrinter, når indtægterne er erhvervet ved sådan virksomhed  \r\n\r\n eller arbejde udført i den anden del af riget, anses for med hensyn til denne  \r\n\r\n virksomhed at drive erhvervsvirksomhed i denne anden del af riget gennem et  \r\n\r\n der beliggende fast driftssted eller fast sted. </P>  \r\n\r\n<P CLASS=PUNKT> <B>2.</B> Uanset bestemmelserne i artikel 15 kan gage, løn og  \r\n\r\n andet lignende vederlag for personlige tjenesteydelser i forbindelse med den  \r\n\r\n i stykke 1 omhandlede virksomhed beskattes i den del af riget, hvor arbejdet  \r\n\r\n er udført. </P>  \r\n\r\n<P CLASS=PUNKT> <B>3.</B> Uanset bestemmelserne i artikel 13 skal en person,  \r\n\r\n der er bosat i den ene del af riget, og som driver virksomhed uden for kysten  \r\n\r\n i den anden del af riget, være fritaget for beskatning i denne anden del af  \r\n\r\n riget af fortjeneste, som denne person anses at have erhvervet som følge af  \r\n\r\n overflytning af flytbar boreinstallation eller hotelplatform til et område  \r\n\r\n uden for denne anden del af riget. Ved fortjeneste forstås i dette stykke det  \r\n\r\n beløb, hvormed handelsværdien på tidspunktet for overflytningen overstiger  \r\n\r\n restværdien på dette tidspunkt med tillæg af foretagne afskrivninger.&#171;  \r\n\r\n</P>  \r\n\r\n<P> <I>Artikel 3</I>  </P>  \r\n\r\n<P>I artikel 5 indsættes som nyt stk. 8: </P>  \r\n\r\n<P CLASS=PUNKT> <B>8.</B> Et kreditforeningsforetagende i den ene del af  \r\n\r\n riget skal anses for at have fast driftssted i den anden del af riget, hvis  \r\n\r\n det foretager udlån i denne anden del af riget gennem en der bosat  \r\n\r\n medarbejder eller repræsentant.' </P>  \r\n\r\n<P> <I>Artikel 4</I>  </P>  \r\n\r\n<P>Denne tillægsaftale skal have virkning fra 1. januar 1987. </P>  \r\n\r\n<P> <I>Artikel 5</I>  </P>  \r\n\r\n<P>Denne tillægsaftale skal forblive i kraft, så længe aftalen er i kraft.  \r\n\r\n</P>  \r\n\r\n<P>Til bekræftelse heraf har undertegnede, dertil behørigt befuldmægtigede,  \r\n\r\n underskrevet denne aftale. </P>  \r\n\r\n<P>Udfærdiget i København den 26. november 1986 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering </P>  \r\n\r\n<P>Isi Foighel </P>  \r\n\r\n<P>For Grønlands landsstyre </P>  \r\n\r\n<P>Hans-Pavia Rosing </P>  \r\n\r\n<P>Hvilket hermed bringes til almindelig kundskab. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for skatter og afgifter, den  \r\n\r\n 24. marts 1987 </I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P>Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/1987"
        },
        {
            "displayName": "Accession",
            "displayValue": "L19870018664"
        },
        {
            "displayName": "Entydig dokumentidentifikation",
            "displayValue": "CM020043"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "24/03/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, skd. 570-006-406"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}