{
    "id": 157520,
    "title": "Ankestyrelsens principafgørelse P-10-86 om forskud på pension - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9548 af 04/09/1986",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-10-86 om forskud på pension - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En positiv indstilling fra en kommune til et revaliderings- og pen sionsnævn om tilkendelse af førtidspension fandtes ikke at forpligte kommunen til at yde forskud på pension under sagens behandling.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om folkepension - lovbekendtgørelse nr. 436 af 9. september 1983 - § 20</p>\r\n<p>Lov om invalide- og førtidspension mv. - Lovbekendtgørelse nr. 437 af 9. september 1983 - § 21, stk. 1</p>\r\n<p>Lov om social pension - lovbekendtgørelse nr. 612 af 24. juni 1996 - § 35, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Sikringsstyrelsens vejledning af 23. juni 1983 om beregning og udbetaling af pension - pkt. 36</p>\r\n<p>Sikringsstyrelsens vejledning af 5. september 1984 om social pension - pkt. 153</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>skønnedes sandsynligt, at ansøgeren ville få tilkendt pension af revaliderings- og pensionsnævnet.</p>\r\n<p>Sagsfremstilling:</p>\r\n<p>Sag nr. 1 - j.nr. 20005-85: En ansøger, der af helbredsmæssige grunde ikke havde haft beskæftigelse siden 1975, havde søgt førtidig folkepension i august 1982 og fået afslag i april 1983. I august 1983 indgav ansøgeren ny ansøgning om førtidig folkepension. Ved fremsendelse af ansøgningen til revaliderings- og pensionsnævnet den 10. februar 1984 indstillede socialforvaltningen ansøgeren til førtidig folkepension. Forvaltningen meddelte samtidig ansøgeren, at der ikke ville blive udbetalt forskud på pension, da forvaltningen ikke fandt det overvejende sandsynligt, at ansøgeren ville opnå førtidig folkepension. Forvaltningen henviste til, at revaliderings- og pensionsnævnet havde givet afslag på den tidligere ansøgning for mindre end 1 år siden.</p>\r\n<p>Den 9. marts 1984 anførte socialforvaltningen over for revaliderings og pensionsnævnet, at ansøgeren klart fandtes at opfylde betingelserne for tilkendelse af pension efter § 3, stk. 4, i lov om invalidepension og førtidspension m.v.</p>\r\n<p>Den 24. maj 1984 gav revaliderings- og pensionsnævnet afslag på ansøgningen om førtidspension. Ankenævnet ændrede i princippet socialforvaltningens afgørelse, hvorefter der var givet afslag på ansøgningen om forskudsvis udbetaling af pension. Nævnet lagde vægt på, at forvaltningen havde indstillet ansøgeren til pension og fundet ansøgeren berettiget til førtidspension. Nævnet fandt herefter, at forvaltningen havde truffet beslutning om, at det var overvejende sandsynligt, at pension ville blive tilkendt, hvilket fik til konsekvens, at forskud på pension kunne ydes.</p>\r\n<p>Da det imidlertid efterfølgende var oplyst, at ansøgeren havde fået afslag på ansøgningen om førtidspension, fandt nævnet ikke tilstrækkeligt grundlag for at pålægge forvaltningen at udbetale forskud på pension til ansøgeren. Det forhold, at ansøgeren tidligere havde fået afslag på ansøgning om pension, fandtes derimod ikke at kunne tillægges betydning.</p>\r\n<p>Ansøgeren henviste til, at Sikringsstyrelsen havde udtalt, at en ansøger havde ret til at få udbetalt forskud på pension, når socialforvaltningen havde indstillet pågældende til pension.</p>\r\n<p>Lovgrundlag: Lov om folkepension, § 20. Lov om invalidepension og førtidspension m.v., § 21, stk. 1. Lov om social pension, § 35, stk. 1. Sikringsstyrelsens vejledning af 23. juni 1983 om beregning og udbetaling af pension, pkt. 36. Sikringsstyrelsens vejledning af 5. september 1984 om social pension, pkt. 153.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at en positiv indstilling fra socialforvaltningen om førtidspension ikke efter lov om invalidepension og førtidspension - og heller ikke efter lov om social pension - forpligter forvaltningen til at yde forskud på pension under sagens behandling. Afgørelsen herom må afhænge af, om det ud fra en konkret vurdering skønnes sandsynligt, at ansøgeren af revaliderings- og pensionsnævnet vil få tilkendt pension.</p>\r\n<p>Da revaliderings- og pensionsnævnet har givet afslag på førtidspension mindre end 4 måneder før der blev rejst ny pensionssag, uden at grundlaget for den nye ansøgning er ændret væsentligt i forhold til den første ansøgning, finder Ankestyrelsen, at det er med rette, at socialforvaltningen har givet afslag på forskud på pension.</p>\r\n<p>Ankestyrelsen ændrer således ankenævnets afgørelse.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 21112-85: En ansøger søgte i juni 1985 om helbredsbetinget førtidspension. Ansøgeren havde i juli 1984 fået afslag på en ansøgning om invalidepension af 6. juni 1983. Revaliderings- og pensionsnævnets afgørelse var tiltrådt af Ankestyrelsen i januar 1985. Ved fremsendelse af den nye pensionsansøgning til revaliderings- og pensionsnævnet udtalte det sociale udvalg den 17. september 1985, at det efter den lægelige vurdering ikke kunne udelukkes, at helbredstilstanden var forværret siden sidste ansøgning. Udvalget fandt, at tvivlen måtte komme ansøgeren til gode, hvorfor det indstilledes, at ansøgeren fik tilkendt almindelig førtidspension, jf. § 14, stk. 3, nr. 1, i lov om social pension.</p>\r\n<p>Efter socialudvalgets indstilling til revaliderings- og pensionsnævnet søgte ansøgeren om forskud på pension, men fik afslag herpå ved socialudvalgets afgørelse af 18. september 1985.</p>\r\n<p>Den 26. september 1985 klagede ansøgeren til ankenævnet over afslaget på forskud. Hun anførte bl.a., at afslaget på forskudsvis udbetaling af pension var givet på trods af, at det sociale udvalg over for revaliderings- og pensionsnævnet havde indstillet, at hun fik tilkendt førtidspension, og på trods af at Sikringsstyrelsens vejledning af 5. september 1984 om social pension i punkt 153 angiver, at betingelsen for forskud normalt vil være opfyldt i førtidspensionssager, hvor det sociale udvalgs indstilling til nævnet lyder på tilkendelse af pension.</p>\r\n<p>Den 8. november 1985 meddelte revaliderings- og pensionsnævnet afslag på helbredsbetinget førtidspension, og ansøgeren fandtes heller ikke berettiget til behovsbestemt førtidspension.</p>\r\n<p>Ankenævnet fandt, at da det sociale udvalg havde indstillet ansøgeren til førtidspension, skulle der ydes pågældende forskud på pension.</p>\r\n<p>Det sociale udvalg anførte bl.a., 1)at der efter lov om social pension § 35 udbetales forskud på pension efter § 14, hvis det skønnes sandsynligt, at ansøgeren får udbetalt pension, og</p>\r\n<p>2)at det i Sikringsstyrelsens vejledning af 5. september 1984, pkt. 153, 2 og 3. pkt. er anført, at betingelsen for at få forskud er blevet lempet lidt i forhold til tidligere lovgivning, og at lempelsen har til formål at reducere antallet af sager, hvor der ydes kontanthjælp efter bistandsloven, således at sager om inddrivelse af kontanthjælp undgås når pensionen udbetales med tilbagevirkende kraft.</p>\r\n<p>Om pkt. 1 har det sociale udvalg bemærket, at udvalget har fortolket ordene \"skønnes sandsynligt\" således, at man som hovedregel kan, men ikke skal udbetale forskud på den form for pension, der indstilles. Endvidere har man fortolket, at der i ordene \"skønnes sandsynligt\" ligger en undtagelsesregel, som man har vurderet burde tages i anvendelse i denne sag, hvor man har påpeget tvivlen om ansøgerens pensionsværdighed.</p>\r\n<p>Med hensyn til pkt. 2 har det sociale udvalg bemærket, at der i denne sag ikke er tale om nogen form for udbetaling af kontanthjælp efter bistandsloven, idet ægteparrets økonomi udelukker disse ydelser.</p>\r\n<p>Lovgrundlag: Der henvises til de under sag nr. 1 anførte bestemmelser.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at en positiv indstilling fra det sociale udvalg om førtidspension ikke efter lov om social pension forpligter det sociale udvalg til at yde forskud på pension under sagens behandling. Afgørelsen herom må afhænge af, om det ud fra en konkret vurdering skønnes sandsynligt, at ansøgeren af revaliderings- og pensionsnævnet vil få tilkendt pension. Da revaliderings- og pensionsnævnet har givet afslag på førtidspension i juli 1984 - et afslag der senere blev tiltrådt af Ankestyrelsen - og da grundlaget for den nye pensionsansøgning ikke synes ændret væsentligt i forhold til den tidligere ansøgning, finder Ankestyrelsen, at det er med rette, at socialudvalget har givet afslag på forskud på pension.</p>\r\n<p>Ankestyrelsen ændrer således ankenævnets afgørelse.</p>\r\n<p>Afgørelsen medfører ikke pligt for ansøgeren til at tilbagebetale det forskud, der er ydet i henhold til ankenævnets afgørelse, jf. § 35, stk. 2, i lov om social pension.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19860954825"
        },
        {
            "displayName": "Entydig dokumentidentifikation",
            "displayValue": "BS010306"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9548"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/09/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20005-8521112-85"
        },
        {
            "displayName": "Stikord",
            "displayValue": "P-10-86"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}