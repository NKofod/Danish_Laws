{
    "id": 51872,
    "title": "Skrivelse om maskinforhandleres kørsel med traktorer og mejetærskere. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11200 af 28/05/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om maskinforhandleres kørsel med  \r\n\r\n traktorer og mejetærskere. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet har i dag skrevet følgende til Dansk  \r\n\r\n Maskinhandlerforening, Centrumgården, Vesterbrogade 6 D, København V.: </P>  \r\n\r\n<P>&#187;I en hertil indsendt skrivelse har foreningen forespurgt, hvorvidt  \r\n\r\n der ved maskinhandleres kørsel med traktorer, mejetærskere m.v. i nedennævnte  \r\n\r\n tilfælde kræves prøveskilte, samt hvorledes den lovpligtige ansvarsforsikring  \r\n\r\n skal tegnes ved: </P>  \r\n\r\n<P CLASS=PUNKT> <B>1.</B> Hjemkørsel til forretning fra bane eller  \r\n\r\n leverandør. </P>  \r\n\r\n<P CLASS=PUNKT> <B>2.</B> Udkørsel fra forretning til kunde. </P>  \r\n\r\n<P CLASS=PUNKT> <B>3.</B> Hjemkørsel af brugte traktorer og maskiner fra  \r\n\r\n kunde til forretning. </P>  \r\n\r\n<P CLASS=PUNKT> <B>4.</B> Kørsel til og fra udstillings- eller  \r\n\r\n demonstrationspladser. </P>  \r\n\r\n<P CLASS=PUNKT> <B>5.</B> Kørsel til syn med registreringspligtige traktorer  \r\n\r\n og udkørsel af samme til kunder efter syn. </P>  \r\n\r\n<P>I anledning heraf skal man med hensyn til køretøjernes forsyning med  \r\n\r\n prøveskilte udtale: </P>  \r\n\r\n<P>A. Traktorer. </P>  \r\n\r\n<P>ad 1: Traktoren skal være forsynet med prøveskilte, medmindre denne  \r\n\r\n bestemte traktor allerede på dette tidspunkt er solgt til anvendelse i  \r\n\r\n overensstemmelse med færdselslovens § 12. </P>  \r\n\r\n<P>ad 2: Traktoren skal være forsynet med prøveskilte, medmindre denne er  \r\n\r\n solgt til anvendelse i overensstemmelse med færdselslovens § 12. </P>  \r\n\r\n<P>ad 3: Traktoren skal være forsynet med prøveskilte, medmindre den hidtil  \r\n\r\n har været registreret eller godkendt i medfør af færdselslovens § 12 og  \r\n\r\n fortsat er forsynet med nummerplader. </P>  \r\n\r\n<P>Opmærksomheden henledes dog på, at forsikringen formentlig kun i få  \r\n\r\n tilfælde kan anses for tegnet til fordel for maskinhandleren, efter at han  \r\n\r\n har købt traktoren, således at denne udsætter sig for, at  \r\n\r\n forsikringsselskabet rejser regreskrav overfor ham for erstatningssummer, der  \r\n\r\n er udbetalt i henhold til forsikringen. Det tilrådes derfor at fjerne  \r\n\r\n traktorens nummerplader og forsyne den med prøveskilte. </P>  \r\n\r\n<P>ad 4: Traktoren skal være forsynet med prøveskilte under kørsel til og fra  \r\n\r\n udstillingslokaler eller demonstrationspladser. </P>  \r\n\r\n<P>Opmærksomheden henledes i denne forbindelse på, at demonstrationskørsel  \r\n\r\n under anvendelse af prøveskilte i medfør af registreringsbekendtgørelsens §  \r\n\r\n 54, stk. 1 b, kun må finde sted efter forudgående anmodning i hvert enkelt  \r\n\r\n tilfælde fra den evt. køber af en traktor af den pågældende type, medmindre  \r\n\r\n der er tale om demonstration for forhandlere. </P>  \r\n\r\n<P>ad 5: Traktoren skal være forsynet med prøveskilte, indtil den er forsynet  \r\n\r\n med egne nummerplader. </P>  \r\n\r\n<P>B. Mejetærskere og andre maskiner, der bugseres efter en ikke-registreret  \r\n\r\n traktor. </P>  \r\n\r\n<P>ad 1: Til denne kørsel vil der normalt kun kunne anvendes en registreret  \r\n\r\n traktor. Såfremt der samtidig med påhængsredskabet afhentes en traktor ved  \r\n\r\n jernbanen eller hos leverandøren, vil traktoren være at forsyne med  \r\n\r\n prøveskilte og kan samtidig anvendes som trækkraft for påhængsredskabet.  \r\n\r\n Dette skal derimod ikke forsynes med prøveskilte. Er hele vogntoget bestående  \r\n\r\n af traktor og påhængsredskab allerede på dette tidspunkt solgt til anvendelse  \r\n\r\n i overensstemmelse med færdselslovens § 12, kan afhentningen ske uden brug af  \r\n\r\n prøveskilte. </P>  \r\n\r\n<P>ad 2: Udkørsel af påhængsredskaber fra forretning til kunde kan normalt  \r\n\r\n kun ske under anvendelse af en registreret traktor. Køberen af redskabet vil  \r\n\r\n dog kunne afhente dette hos forhandleren under anvendelse af en ham  \r\n\r\n tilhørende traktor, uanset om denne er registreret. </P>  \r\n\r\n<P>Såfremt der samtidig leveres såvel traktor som redskab, og traktoren er  \r\n\r\n solgt til anvendelse i overensstemmelse med færdselslovens § 12, vil  \r\n\r\n vogntoget kunne udkøres uden brug af prøveskilte. </P>  \r\n\r\n<P>ad 3: Afhentning af et indkøbt, brugt redskab vil normalt kun kunne finde  \r\n\r\n sted under anvendelse af en registreret traktor. Sælgeren af det pågældende  \r\n\r\n redskab vil dog kunne trække redskabet til forhandleren med en ham tilhørende  \r\n\r\n traktor, uanset om denne er registreret. </P>  \r\n\r\n<P>Har forhandleren købt såvel traktor som redskab, kan traktoren anvendes  \r\n\r\n med de hidtidige nummerplader eller prøveskilte efter de ovenfor under A 3  \r\n\r\n angivne regler. Redskabet skal derimod ikke forsynes med prøveskilte i noget  \r\n\r\n af tilfældene. </P>  \r\n\r\n<P>ad 4: Såfremt der alene er tale om overførsel af redskabet til anden  \r\n\r\n udstillings- eller demonstrationsplads, således at traktoren kun medfølger i  \r\n\r\n sin egenskab af trækkraft for redskabet, skal traktoren være registreret, og  \r\n\r\n der kræves ikke prøveskilte på påhængsredskabet. </P>  \r\n\r\n<P>Hvis såvel traktor som redskab skal overføres til andet udsalgs- eller  \r\n\r\n udstillingslokale, skal traktoren forsynes med prøveskilte, såfremt den ikke  \r\n\r\n er registreret, hvorimod der ikke skal prøveskilte på redskabet. </P>  \r\n\r\n<P>Der henvises iøvrigt til bemærkningen under A 4 vedrørende  \r\n\r\n registreringsbekendtgørelsens § 54, stk. 1 b. </P>  \r\n\r\n<P>C. Bugsering af mejetærskere og andre påhængsredskaber efter  \r\n\r\n lastmotorvogn. </P>  \r\n\r\n<P>Såfremt der er tale om et påhængsredskab, der ikke er  \r\n\r\n registreringspligtigt, skal den trækkende lastmotorvogn være registreret til  \r\n\r\n kørsel med påhængsvogn eller godkendt til kørsel med påhængsredskab, jfr.  \r\n\r\n færdselslovens § 47, stk. 1. </P>  \r\n\r\n<P>De øvrige i færdselslovens § 47, stk. 1-4, nævnte bestemmelser skal  \r\n\r\n endvidere overholdes, hvorhos påhængsredskabet skal være indrettet og  \r\n\r\n udstyret som foreskrevet i § 33, stk. 1-8, i justitsministeriets  \r\n\r\n bekendtgørelse nr. 198 af 24. juni 1955 om køretøjers indretning og udstyr.  \r\n\r\n Den omhandlede kørsel kan derimod ikke foretages under anvendelse af  \r\n\r\n prøveskilte. </P>  \r\n\r\n<P>Såfremt påhængsredskabet er registreringspligtigt, d.v.s. konstrueret til  \r\n\r\n at fremføres med størrre hastighed end 30 km/t, skal der til den under  \r\n\r\n punkterne 1-4 omhandlede kørsel anvendes en registreret motorvogn, der er  \r\n\r\n godkendt til at trække et påhængsredskab af den pågældende type. Medmindre  \r\n\r\n påhængsredskabet allerede er registreret, skal det under kørslen være  \r\n\r\n forsynet med prøveskilte, jfr. § 54, stk. 1 b, c og e, i justitsministeriets  \r\n\r\n bekendtgørelse nr. 42 af 26. februar 1958 om registrering af motorkøretøjer  \r\n\r\n m.v., som ændret ved senere bekendtgørelser. Prøveskilte anbringes alene på  \r\n\r\n påhængsredskabet, således at motorvognen under kørslen er forsynet med sine  \r\n\r\n egne nummerplader. </P>  \r\n\r\n<P>Det bemærkes, at justitsministeriets bekendtgørelse nr. 328 af 23.  \r\n\r\n november 1961 om slæbning af motordrevne køretøjer m.v. kun giver hjemmel for  \r\n\r\n slæbning af påhængskøretøjer i tilfælde af havari, jfr. § 6, stk. 1, og at  \r\n\r\n det ikke med bestemmelsen i § 6, stk. 2, tilsigtes, at politiet i  \r\n\r\n almindelighed skal tillade slæbning af registreringspligtige påhængsredskaber  \r\n\r\n ved kørsel af den foran under punkt 1-4 nævnte art.For så vidt angår  \r\n\r\n bekendtgørelsens § 7 skal man meddele, at denne kun finder anvendelse på  \r\n\r\n egentlige påhængsvogne, men ikke på påhængsredskaber. </P>  \r\n\r\n<P>D. Selvkørende mejetærskere. </P>  \r\n\r\n<P>Selvkørende mejetærskere, som er konstrueret til en hastighed af højst 30  \r\n\r\n km/t, er ifølge færdselslovens § 2, III C, sammenholdt med § 11, ikke  \r\n\r\n registreringspligtige. Kørslen kan således ske, uden at køretøjerne forsynes  \r\n\r\n med nummerplader, og der hverken kan eller skal benyttes prøveskilte hertil.  \r\n\r\n</P>  \r\n\r\n<P>For så vidt angår foreningens forespørgsel om opfyldelse af den i  \r\n\r\n færdselslovens § 66 omhandlede forsikringspligt for motordrevne køretøjer  \r\n\r\n skal man meddele, at ethvert køretøj, der færdes på offentlig vej, skal være  \r\n\r\n dækket af en forsikring af den i loven nævnte art, uanset om køretøjet er  \r\n\r\n registreringspligtigt. Såfremt køretøjerne er forsynet med nummerplader eller  \r\n\r\n prøveskilte, vil forsikringspligten være opfyldt gennem den for det  \r\n\r\n registrerede motorkøretøj eller det påfældende sæt prøveskilte tegnede  \r\n\r\n ansvarsforsikring, jfr. dog det under A 3 og B 3 anførte om eventuelt  \r\n\r\n regresansvar for maskinhandleren i tilfælde, hvor forsikringen for et køretøj  \r\n\r\n ikke kan anses for tegnet til fordel for maskinhandleren. Der skal ikke være  \r\n\r\n tegnet særskilt forsikring for påhængskøretøjer, hvorimod den for det  \r\n\r\n trækkende køretøj tegnede forsikring skal være tegnet, således at den dækker  \r\n\r\n kørsel med tilkoblet påhængskøretøj. </P>  \r\n\r\n<P>I det omfang den omhandlede kørsel efter de foran gengivne bestemmelser  \r\n\r\n kan ske uden anvendelse af nummerplader eller prøveskilte, skal der være  \r\n\r\n tegnet en særlig ansvarsforsikring for køretøjet af den i færdselslovens § 66  \r\n\r\n nævnte art. Under hvilke former forsikringen skal være tegnet, er overladt  \r\n\r\n til aftale mellem forsikringstageren og forsikringsselskabet, og der er ikke  \r\n\r\n af hensyn til færdselslovens bestemmelser eller de af justitisministeriet i  \r\n\r\n medfør af færdselsloven udfærdigede regler noget til hinder for at tegne  \r\n\r\n forsikring for den enkelte transport eller forsikring for alle indenfor et  \r\n\r\n nærmere angivet tidsrum forekommende transporter. </P>  \r\n\r\n<P>Det tilføjes, at besvarelsen af foreningens forespørgsel har beroet på  \r\n\r\n principielle overvejelser, herunder på udfærdigelsen af bekendtførelse nr.  \r\n\r\n 328 af 23. november 1961 om slæbning af motordrevne køretøjer m.v.&#171; </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19621120054"
        },
        {
            "displayName": "Entydig dokumentidentifikation",
            "displayValue": "CM010702"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11200"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "28/05/1962"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. 3.kt. 58 nr. 1.568."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}