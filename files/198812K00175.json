{
    "id": 110422,
    "title": "1988 LSF 175   FORSLAG TIL LOV OM ÆNDRING AF LOV OM TILSKUD TIL EFTERUDDANNELSE INDEN FOR   JORDBRUGSERHVERVENE ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 175",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 175 </P>  \r\n\r\n<P></P>  \r\n\r\n<P>Forslag til Lov om ændring af lov om tilskud til efteruddannelse inden for  \r\n\r\n jordbrugserhvervene </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 12. januar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 16. marts 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890019530\"> Lov nr. 195 af 29/03/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 17 af 14. januar 1987 om tilskud til efteruddannelse inden </P>  \r\n\r\n<P>for jordbrugserhvervene ændres i <I>§ 1, stk. 2,</I> &#187;1988 og  \r\n\r\n 1989&#171; til: </P>  \r\n\r\n<P>&#187;1988-1991&#171;. </P>  \r\n\r\n<P>Oprindeligt fremsat forslag </P>  \r\n\r\n<P>I lov nr. 17 af 14. januar 1987 om tilskud til efteruddannelse inden </P>  \r\n\r\n<P>for jordbrugserhvervene ændres i § 1, stk. 2 &#187;1988 og 1989&#171; til:  \r\n\r\n</P>  \r\n\r\n<P>&#187;1988-1990&#171;. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Anledningen til lovforslaget er, at lov nr. 17 af 14. januar 1987 om  \r\n\r\n tilskud til efteruddannelse inden for jordbrugserhvervene udløber med  \r\n\r\n udgangen af 1989. Der henvises om denne lov til Folketingstidende 1986/87:  \r\n\r\n Folketingets forhandlinger, sp. 2524, 3253, 4375, 4800, tillæg A, sp. 2029,  \r\n\r\n tillæg B, sp. 409, 439, tillæg C, sp 215. Lovens tekst er optaget som bilag  \r\n\r\n til forslaget. </P>  \r\n\r\n<P>Ved loven opretholdtes og udvidedes den oprindelig ved lov nr. 703 af 22.  \r\n\r\n december 1982 gennemførte tilskudsordning, og der er siden lovens  \r\n\r\n ikrafttræden med virkning fra 1. januar 1987 foregået en yderligere stigning  \r\n\r\n i den tilskudsberettigede kursusaktivitet. I årene 1983-1986 afholdtes ialt  \r\n\r\n henholdsvis 72, 168, 198 og 213 tilskudsberettigede kurser med ialt  \r\n\r\n henholdsvis 1537, 3278, 3798 og 3885 deltagere. I 1987 afvikledes 232  \r\n\r\n tilskudsberettigede kurser med 4085 deltagere, og i 1988 forventes afholdt  \r\n\r\n 269 tilskudsberettigede kurser med ialt ca. 5000 deltagere. På grundlag af de  \r\n\r\n til Jordbrugsdirektoratet indkomne ansøgninger om forhåndstilsagn skønnes, at  \r\n\r\n der i 1989 vil blive afholdt 360 kurser med ialt ca. 6600 deltagere. </P>  \r\n\r\n<P>Uanset, at der fra de generelle landbrugsorganisationers side er fremsat  \r\n\r\n ønske om, at denne tilskudsordning gøres permanent, finder  \r\n\r\n Landbrugsministeriet ikke, at tidspunktet til at træffe beslutning herom er  \r\n\r\n inde endnu. Der er netop af kulturministeren efter konsultation med  \r\n\r\n arbejdsministeren, landbrugsministeren og undervisningsministeren nedsat et  \r\n\r\n udvalg, der skal overveje og fremkomme med forslag til gennemførelse af hel  \r\n\r\n eller delvis samordning af de landbrugs- og jordbrugsuddannelser, der for  \r\n\r\n tiden hører under disse fire ministres forretningsområder. Selv om udvalget  \r\n\r\n påregnes at afgive betænkning medio 1989, kan det imidlertid ikke forventes,  \r\n\r\n at gennemførelsen af de forslag, som udvalget måtte nå frem til, vil kunne  \r\n\r\n realiseres, inden Landbrugsministeriets særlige efteruddannelsesordning  \r\n\r\n udløber med udgangen af 1989. Hertil kommer, at planlægningen af  \r\n\r\n jordbrugserhvervenes efteruddannelsesaktiviteter i 1990 påbegyndes allerede i  \r\n\r\n foråret 1989, og at det er en væsentlig forudsætning for denne planlægning,  \r\n\r\n at tilskudsvilkårene for 1990 er kendt. På denne baggrund foreslås lov om  \r\n\r\n tilskud til efteruddannelse inden for jordbrugserhvervene forlænget uændret  \r\n\r\n med 1 år til udgangen af 1990. </P>  \r\n\r\n<P>Lovforslagets gennemførelse vil ikke have udgifts- eller personalemæssige  \r\n\r\n konsekvenser for kommunerne. </P>  \r\n\r\n<P>Tilskudsordningens administration påregnes videreført i  \r\n\r\n Jordbrugsdirektoratet med det nuværende personale. </P>  \r\n\r\n<P>De udgiftsmæssige konsekvenser af lovforslaget er indbudgetteret på  \r\n\r\n finansloven for 1989 under BO 1 med 11,0 mio. kr. svarende til den på  \r\n\r\n finansloven for 1989 fastsatte tilskudsramme. </P>  \r\n\r\n<P>Der har under den hidtidige ordning været budgetteret med en refusion fra  \r\n\r\n EF's landbrugsfond på 0,6 mio. kr. om året. Det må imidlertid anses for  \r\n\r\n usikkert, om og evt i hvilket omfang der vil være mulighed for at opnå  \r\n\r\n refusion i 1990, da EF-reglerne er under ændring. </P>  \r\n\r\n<P>Bilag </P>  \r\n\r\n<P>Lov nr. 17 af 14. januar 1987 </P>  \r\n\r\n<P>Lov om tilskud til efteruddannelse inden for </P>  \r\n\r\n<P>jordbrugserhvervene </P>  \r\n\r\n<P>Folketinget har vedtaget og Vi ved Vort samtykke stadfæstet følgende lov §  \r\n\r\n 1. Til fremme af efteruddannelse inden for jordbrugserhvervene kan  \r\n\r\n landbrugsministeren i finansåret 1987 yde tilskud af statskassen inden for en  \r\n\r\n beløbsramme på 11 mio. kr. </P>  \r\n\r\n<P>Stk. 2. Landbrugsministeren kan endvidere i finansårene 1988 og 1989 yde  \r\n\r\n tilskud af statskassen inden for en beløbsramme, der fastsættes på de årlige  \r\n\r\n finanslove. </P>  \r\n\r\n<P>Stk. 3. Tilskud kan ydes dels som kursiststøtte, dels som støtte til  \r\n\r\n planlægnings-, koordinations- og oplysningsvirksomhed. </P>  \r\n\r\n<P>§ 2. Kursiststøtte kan ydes til ejere, forpagtere, bestyrere og brugere af  \r\n\r\n jord- og skovbrugsbedrifter her i landet, til deres ægtefæller eller  \r\n\r\n personer, der lever i ægteskabslignende samlivsforhold med dem, samt til  \r\n\r\n andre, der har eller agter at søge beskæftigelse inden for jord- og  \r\n\r\n skovbrugsområdet her i landet. </P>  \r\n\r\n<P>§ 3. Kursitsstøtte kan ydes ti deltagere i jord- og skovbvrugsfaglige  \r\n\r\n efteruddannelseskurser, der er godkendt af landbrugsministeren. </P>  \r\n\r\n<P>Stk. 2. Tilskud kan ydes til deltagere i kurser, der har en varighed af  \r\n\r\n mindst 5 sammenhængende undervisningsdage eller omfatter sammenlagt mindst 5  \r\n\r\n undervisningsdage med samme deltagerkreds. </P>  \r\n\r\n<P>§ 4. Kursiststøtten ydes til delvis dækning af den egenbetaling, som  \r\n\r\n påhviler kursudeltageren. Støttebeløbet fastsættes af landbrugsministeren.  \r\n\r\n Kursusstøtten er betinget af, at deltageren har gennemført kursus. </P>  \r\n\r\n<P>§ 5. Tilskud til planlægnings- og kooridinations- og oplysningsvirksomhed  \r\n\r\n kan ydes til sammenslutninger og institutioner, der medvirker ved  \r\n\r\n uddannelsesvirksomheden og er godkendt af landbrugsministeren.  \r\n\r\n Tilskudsgrundlaget og tilskuddets størrelse fastsættes af  \r\n\r\n landbrugsministeren. </P>  \r\n\r\n<P>§ 6. Landbrugsministeren kan fastsætte regler for tilskudsordningens  \r\n\r\n gennemførelse og administration </P>  \r\n\r\n<P>Stk. 2. Landbrugsministeren nedsætter et rådgivende udvalg til at bistå  \r\n\r\n ved administrationen af loven. </P>  \r\n\r\n<P>§ 7. Henlægger landbrugsministeren sine beføjelser efter loven til  \r\n\r\n Jordbrugsdirektoratet eller andre institutioner under Landbrugsministeriet,  \r\n\r\n kan ministeren fastsætte regler om adgangen til at klage over disse  \r\n\r\n myndigheders afgørelse, herunder om at klager ikke skal kunne indbringes for  \r\n\r\n anden administrativ myndighed. </P>  \r\n\r\n<P>§ 8. Tidspunktet for lovens ikrafttræden fastsættes af  \r\n\r\n landbrugsministeren. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>Givet på Christiansborg Slot, den 14. januar 1987 </P>  \r\n\r\n<P>Under Vor Kongelige Hånd og Segl </P>  \r\n\r\n<P>MARGRETHE R. </P>  \r\n\r\n<P>Britta Schall-Holberg </P>  \r\n\r\n<P>Efter 2. behandling den 14. marts 1989 </P>  \r\n\r\n<P>I lov nr. 17 af 14. januar 1987 om tilskud til efteruddannelse inden </P>  \r\n\r\n<P>for jordbrugserhvervene ændres i <I>§ 1, stk. 2,</I> &#187;1988 og  \r\n\r\n 1989&#171; til: </P>  \r\n\r\n<P>&#187;1988-1991&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00175"
        },
        {
            "displayName": "Entydig dokumentidentifikation",
            "displayValue": "CL004298"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}