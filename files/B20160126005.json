{
    "id": 183984,
    "title": "Bekendtgørelse om revision af de anerkendte a-kasser",
    "documentTypeId": "60",
    "isSagsforlobPeriodValid": true,
    "shortName": "BEK nr 1260 af 28/10/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id767372c5-ad78-45a0-8c6e-ffd289f2ac38\">Kapitel 1</a>\r\n      </td>\r\n      <td class=\"IndholdsfortegnelseTekst\">Indledende bestemmelser og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9a2dbd4f-8731-4d7c-88a6-04b9933d5d1d\">Kapitel 2</a>\r\n      </td>\r\n      <td class=\"IndholdsfortegnelseTekst\">Revisionens tilrettelæggelse og omfang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idab1260e7-6154-4034-be63-32e0363f663b\">Kapitel 3</a>\r\n      </td>\r\n      <td class=\"IndholdsfortegnelseTekst\">A-kassens økonomi</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6af9fcb4-6145-49cc-ad91-bab23d6e8ec2\">Kapitel 4</a>\r\n      </td>\r\n      <td class=\"IndholdsfortegnelseTekst\">A-kassens administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide2c8fdac-caab-4628-855e-195ae52f29b5\">Kapitel 5</a>\r\n      </td>\r\n      <td class=\"IndholdsfortegnelseTekst\">It-systemer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id09045fdc-97c1-47f5-9229-c46ea58046b4\">Kapitel 6</a>\r\n      </td>\r\n      <td class=\"IndholdsfortegnelseTekst\">Revisionspåtegning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#iddebab320-c8fd-4484-8d5d-9d301985a865\">Kapitel 7</a>\r\n      </td>\r\n      <td class=\"IndholdsfortegnelseTekst\">Revisionsprotokol</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7348f488-0418-412b-9c42-c7c452e75048\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om revision af de anerkendte a-kasser</p>\r\n<p class=\"Indledning2\">I medfør af § 88, stk. 4 og 5, i lov om arbejdsløshedsforsikring m.v., jf. lovbekendtgørelse nr. 832 af 7. juli 2015, som ændret ved lov nr. 624 af 8. juni 2016, og efter forhandling med Beskæftigelsesrådet fastsættes efter bemyndigelse:</p>\r\n<p class=\"Kapitel\" id=\"id767372c5-ad78-45a0-8c6e-ffd289f2ac38\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledende bestemmelser og definitioner</p>\r\n<p class=\"Paragraf\" id=\"id8f76660e-5617-42d8-9128-87c48da1a690\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Revisionen af en a-kasse skal udføres af revisorer, hvoraf mindst en skal være statsautoriseret revisor, herefter benævnt revisor.</p>\r\n<p class=\"Stk2\">\r\n   <span class=\"StkNr\" id=\"id5f84a47b-79cf-40ba-9567-930208cb1966\">Stk. 2.</span> Revisor er ansvarlig for den samlede revision, selvom nogle afdelinger eventuelt har valgt egen revisor.</p>\r\n<p class=\"Paragraf\" id=\"idc333deef-40f4-43c0-89a0-141950559803\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved revisionen kontrolleres, om regnskabet er retvisende, herunder om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter.</p>\r\n<p class=\"Stk2\">\r\n   <span class=\"StkNr\" id=\"id7f1907f0-497d-431d-b15a-5038fc1d7f28\">Stk. 2.</span> For den del af a-kassens virksomhed, der vedrører forskuds- og refusionsmidler, foretages revisionen i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., dog skal der ikke foretages forvaltningsrevision. Revisionen af a-kassens øvrige virksomhed foretages i overensstemmelse med god revisionsskik.</p>\r\n<p class=\"Stk2\">\r\n   <span class=\"StkNr\" id=\"id1d828d54-495c-4ce7-9520-b1b09853252d\">Stk. 3.</span> Revisionen skal foretages i overensstemmelse med revisionsstandarder udstedt af FSR-Danske Revisorer.</p>\r\n<p class=\"Paragraf\" id=\"idd4d9fdc1-456b-457a-9c65-08265c426cd1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Hvis revisor til brug for revisionen anvender arbejde udført af en intern revision eller en anden intern kontrolenhed i a-kassen, skal revisor kontrollere, at den interne revision har fungeret tilfredsstillende, herunder skal revisor kontrollere, at den interne revisions arbejdsplaner er godkendt af revisor og at den interne revision har rapporteret i det forudsatte og nødvendige omfang.</p>\r\n<p class=\"Paragraf\" id=\"id47bf1d9b-14fa-41bd-9542-ec156476494e\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> A-kassen skal give revisor de oplysninger, som må anses af betydning for bedømmelsen af a-kassens regnskab samt for revisors vurdering af administrationen. A-kassen skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Paragraf\" id=\"id729c7b3e-2c86-41ea-8b1f-db3ee05280f6\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med a-kassens aktiviteter, påhviler det revisor straks at give a-kassen meddelelse derom samt kontrollere, at a-kassen inden 3 uger giver Styrelsen for Arbejdsmarked og Rekruttering meddelelse herom. I modsat fald er det revisors pligt at orientere styrelsen. Revisors bemærkninger indsendes sammen med meddelelsen.</p>\r\n<p class=\"Stk2\">\r\n   <span class=\"StkNr\" id=\"id56b732ce-6d4b-4e39-91ed-1e602fb9c546\">Stk. 2.</span> Hvis revisor under sin revision eller på anden måde bliver opmærksom på, at fortsættelse af driften er usikker af økonomiske eller andre grunde, skal revisor orientere styrelsen inden 5 hverdage.</p>\r\n<p class=\"Paragraf\" id=\"idf76f427f-93a8-4550-8d63-5ca4d6feea72\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En population forstås i denne bekendtgørelse som det samlede antal CPR-numre, hvortil der i løbet af det reviderede regnskabsår har været en eller flere af den slags udbetaling eller begivenhed, som revisor kontrollerer stikprøvevis. Populationen opgøres for hvert område, som revisor kontrollerer stikprøvevis. Det enkelte CPR-nummer kan indgå i populationerne for flere kontrollerede områder i det samme regnskabsår, men kan kun indgå en gang i populationen for hvert område.</p>\r\n<p class=\"Stk2\">\r\n   <span class=\"StkNr\" id=\"id51cbd65c-fe55-47d8-a3f7-fe8c8934fc6b\">Stk. 2.</span> Generelle it-kontroller forstås i denne bekendtgørelse som politikker og procedurer, der sikrer behørig drift af it-systemer og vedrører en eller flere applikationer uden at være en del heraf, samt understøtter, at applikationskontroller, jf. stk. 3, fungerer effektivt. Generelle it-kontroller, som opretholder informationers pålidelighed og sikkerheden af data, omfatter normalt kontroller med:</p>\r\n<p class=\"Liste1\">\r\n   <span class=\"Liste1Nr\" id=\"id9c064d43-6ce6-4677-a7a8-7322dad37bb7\">1)</span> Ledelsens styring og organisering af it-anvendelsen.</p>\r\n<p class=\"Liste1\">\r\n   <span class=\"Liste1Nr\" id=\"id9a293762-fb28-48c5-96a9-fa84139ae8a5\">2)</span> Drift af datacentre og netværk.</p>\r\n<p class=\"Liste1\">\r\n   <span class=\"Liste1Nr\" id=\"id78dad178-bbc7-47f4-ac63-0b85963f3da9\">3)</span> Anskaffelse, ændringer og vedligeholdelse af systemsoftware.</p>\r\n<p class=\"Liste1\">\r\n   <span class=\"Liste1Nr\" id=\"id2f58ffd2-d2b3-4103-b7c4-7c6ff39a7d58\">4)</span> Adgangssikkerhed.</p>\r\n<p class=\"Liste1\">\r\n   <span class=\"Liste1Nr\" id=\"ide675eb34-41c1-4ede-b166-037d8ebc0ab6\">5)</span> Anskaffelse, udvikling og vedligeholdelse af applikationssystemer.</p>\r\n<p class=\"Stk2\">\r\n   <span class=\"StkNr\" id=\"id9cba3a5c-3437-4700-a1b9-321c90a7d4fb\">Stk. 3.</span> Applikationskontroller forstås i denne bekendtgørelse som manuelle eller programmerede procedurer, der typisk anvendes på procesniveau. Applikationskontroller relateres således til procedurer, der anvendes til at initiere, registrere og rapportere transaktioner eller andre finansielle data. Disse kontroller hjælper med at sikre, at transaktioner har fundet sted, er godkendte og er fuldstændigt og nøjagtigt bogført og behandlet.</p>\r\n<p class=\"Kapitel\" id=\"id9a2dbd4f-8731-4d7c-88a6-04b9933d5d1d\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Revisionens tilrettelæggelse og omfang</p>\r\n<p class=\"Paragraf\" id=\"idfdd608ef-8f3b-411d-87fd-2f1fcf25794c\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Revisionens omfang og indhold afhænger af a-kassens administrative struktur og forretningsgange, herunder omfanget af en eventuel intern revision eller anden intern kontrol og andre forhold af betydning for regnskabsaflæggelsen.</p>\r\n<p class=\"Stk2\">\r\n   <span class=\"StkNr\" id=\"ida8b8d10b-da7c-4938-a2d2-08679c0e23d0\">Stk. 2.</span> Med mindre andet fremgår af bekendtgørelsen, skal revision i medfør af denne bekendtgørelse foregå i årets løb samt efter regnskabsårets afslutning.</p>\r\n<p class=\"Stk2\">\r\n   <span class=\"StkNr\" id=\"id99888fb6-63f9-4e15-a4e0-008d82bb26e7\">Stk. 3.</span> Revisionen skal omfatte a-kassen med eventuelt tilhørende afdelinger. Herunder skal revisor kontrollere, at hovedkassen har ført fornøden løbende kontrol med eventuelle afdelingers overholdelse af gældende regler og forskrifter. I det omfang der revideres ved hjælp af stikprøver, skal stikprøverne omfatte både hovedkassen og afdelingerne.</p>\r\n<p class=\"Stk2\">\r\n   <span class=\"StkNr\" id=\"idd2964985-2261-417a-94a9-efb16e4da4dd\">Stk. 4.</span> Som led i revisionen skal revisor undersøge de eksisterende forretningsgange og it-systemer med henblik på at kontrollere, om den interne kontrol er betryggende, herunder kontroller i de anvendte applikationer samt de generelle it-kontroller. Ud over systemrevision udfører revisor i nødvendigt omfang substansrevision. Substansrevision udføres som udgangspunkt ved stikprøvevise undersøgelser.</p>\r\n<p class=\"Stk2\">\r\n   <span class=\"StkNr\" id=\"id695c5721-7d9c-440d-86ea-e3af780f3df9\">Stk. 5.</span> Styrelsen for Arbejdsmarked og Rekruttering kan udmelde særlige revisionstemaer, eventuelt med en nærmere angivet arbejdsmetode, som supplement til den ordinære revision. Revisionen skal tilrettelægges under hensyn hertil.</p>\r\n<p class=\"Kapitel\" id=\"idab1260e7-6154-4034-be63-32e0363f663b\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">A-kassens økonomi</p>\r\n<p class=\"Paragraf\" id=\"id0dbcee4b-d7c9-4f24-a0c6-368fdfe295aa\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Revisionen omfatter revision af a-kassen med tilhørende afdelingers årsregnskab, herunder refusionsopgørelse, resultatopgørelse, status, noter og beretningsdel.</p>\r\n<p class=\"Stk2\">\r\n   <span class=\"StkNr\" id=\"id5b47c065-d10e-4a1a-9ab0-3ffc7587f21c\">Stk. 2.</span> Revisionen skal omfatte uanmeldt beholdningseftersyn.</p>\r\n<p class=\"Stk2\">\r\n   <span class=\"StkNr\" id=\"idd56a0835-121c-4923-a5f9-695c3cd6a18e\">Stk. 3.</span> Revisor skal kontrollere, at årsregnskabet er opstillet i overensstemmelse med regnskabsbestemmelserne i lov om arbejdsløshedsforsikring m.v., bekendtgørelse om standardvedtægt for anerkendte a-kasser, bekendtgørelse om tilsynet med de anerkendte a-kassers økonomi og regnskabsvæsen mv. og bekendtgørelse om udbetaling af forskud og refusion til de anerkendte a-kasser. Videre skal revisor kontrollere, at regnskabet ikke indeholder væsentlige fejl eller mangler, og om de dispositioner, der er omfattet af regnskabsaflæggelsen, er i overensstemmelse med love og andre forskrifter samt indgåede aftaler og sædvanlig praksis. Herunder skal revisor kontrollere,</p>\r\n<p class=\"Liste1\">\r\n   <span class=\"Liste1Nr\" id=\"id63290aaa-3e07-42d0-865d-40ffdaf01916\">1)</span> at udgifterne er behørigt dokumenteret ved bilag, kontrakter mv. og posteret på de rigtige konti,</p>\r\n<p class=\"Liste1\">\r\n   <span class=\"Liste1Nr\" id=\"idcac298d3-a077-4c3b-bfd9-37a7415082d3\">2)</span> at indtægter og udgifter er henført til rette regnskabsår efter gældende regler,</p>\r\n<p class=\"Liste1\">\r\n   <span class=\"Liste1Nr\" id=\"idf4e2cc25-849e-43fb-a07b-f7456993e62d\">3)</span> at mellemværender med Styrelsen for Arbejdsmarked og Rekruttering, faglige organisationer mv. er afstemt,</p>\r\n<p class=\"Liste1\">\r\n   <span class=\"Liste1Nr\" id=\"ide1a456f5-70b8-41cf-8f3e-9c1cd42ee704\">4)</span> at a-kassens forvaltning af mellemværender med medlemmer, offentlige myndigheder, faglige organisationer mv. sker i overensstemmelse med de fastsatte bestemmelser,</p>\r\n<p class=\"Liste1\">\r\n   <span class=\"Liste1Nr\" id=\"idf8fe819c-3184-4d60-8f62-ebca70afbbe2\">5)</span> at bidrag til arbejdsløshedsforsikringen, bidrag til efterløn, bidrag til ATP og eventuelle reguleringer er opgjort og afregnet i overensstemmelse med gældende regler, herunder skal revisor sandsynliggøre størrelsen af alle tre bidrag ud fra antallet af medlemmer og gældende satser på området,</p>\r\n<p class=\"Liste1\">\r\n   <span class=\"Liste1Nr\" id=\"idc973768e-766a-4206-85ff-98e32c04f6af\">6)</span> at størrelsen af det samlede beløb indbetalt af medlemmerne til a-kassen i administrationsbidrag er sandsynligt i forhold til antal medlemmer og a-kassens satser for administrationsbidrag,</p>\r\n<p class=\"Liste1\">\r\n   <span class=\"Liste1Nr\" id=\"id011adfb5-e567-40c0-86e5-91f02a39b9d1\">7)</span> eventuelle medlemsbidragsrestancer og a-kassens administration af disse,</p>\r\n<p class=\"Liste1\">\r\n   <span class=\"Liste1Nr\" id=\"ida03e3878-c8c6-41bb-b4d0-594c0a3dcc2d\">8)</span> at a-kassens midler holdes adskilt fra en eventuel tilknyttet faglig organisations midler, og</p>\r\n<p class=\"Liste1\">\r\n   <span class=\"Liste1Nr\" id=\"id63fdcd97-324f-4c80-b9a5-6978d0e27ba1\">9)</span> at forskuddene og refusionen ikke overstiger det beløb, som a-kassen har viderebetalt til ydelsesmodtagerne.</p>\r\n<p class=\"Kapitel\" id=\"id6af9fcb4-6145-49cc-ad91-bab23d6e8ec2\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">A-kassens administration</p>\r\n<p class=\"Paragraf\" id=\"id9ca97227-9ca3-44b1-92e6-0c090078f59f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Revisor skal som led i revisionen af a-kassens administration kontrollere,</p>\r\n<p class=\"Liste1\">\r\n   <span class=\"Liste1Nr\" id=\"idd264b593-5528-4fad-8863-e8b9f3ec6c8b\">1)</span> at der er etableret betryggende kontrolforanstaltninger til sikring af hovedkassens og eventuelle afdelingers indtægter og aktiver,</p>\r\n<p class=\"Liste1\">\r\n   <span class=\"Liste1Nr\" id=\"id07539476-95a0-4276-a1e9-27ec76073fe5\">2)</span> at a-kassens kasse- og regnskabsmæssige forretningsgange er betryggende, herunder om der er etableret funktionsadskillelse mellem kasse og bogholderi,</p>\r\n<p class=\"Liste1\">\r\n   <span class=\"Liste1Nr\" id=\"idaf28c18b-adbb-4d7e-9887-99d2dfc0f667\">3)</span> at der er etableret anden og tilstrækkelig sikkerhed, hvis der ikke er funktionsadskillelse mellem kasse og bogholderi,</p>\r\n<p class=\"Liste1\">\r\n   <span class=\"Liste1Nr\" id=\"id94f67473-d6ff-4f24-b5b3-6c854c68c0d8\">4)</span> at attestationsregler er blevet overholdt,</p>\r\n<p class=\"Liste1\">\r\n   <span class=\"Liste1Nr\" id=\"id498a4005-b513-4e3f-82b4-530c531041ae\">5)</span> at a-kassens forretningsgange, kontrolprocedurer mv. underbygger korrekt udbetaling af dagpenge og minimerer risikoen for underslæb eller lignende, og</p>\r\n<p class=\"Liste1\">\r\n   <span class=\"Liste1Nr\" id=\"idcf43847c-0540-4a04-9990-f58d6a9e1b1b\">6)</span> at a-kassens administration i øvrigt lever op til kravene i bekendtgørelse om tilsynet med de anerkendte arbejdsløshedskassers administration og kravene i bekendtgørelse om tilsynet med de anerkendte a-kassers økonomi og regnskabsvæsen mv.</p>\r\n<p class=\"Paragraf\" id=\"idac8529de-b286-491c-9619-f959e4745080\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis a-kassen har indgået en administrationsaftale med en faglig organisation, skal revisor kontrollere,</p>\r\n<p class=\"Liste1\">\r\n   <span class=\"Liste1Nr\" id=\"id7f97598d-eb27-4837-a983-5c31c6a3f7b8\">1)</span> at administrationsaftalen er indgået i overensstemmelse med gældende regler,</p>\r\n<p class=\"Liste1\">\r\n   <span class=\"Liste1Nr\" id=\"id6e6ab615-6556-430d-9ee2-c6751a10c7d6\">2)</span> at administrationsvederlaget er fastsat på grundlag af de med administrationen reelt forbundne omkostninger, og</p>\r\n<p class=\"Liste1\">\r\n   <span class=\"Liste1Nr\" id=\"ideb8e09c6-9da0-46dd-a82b-f7d77f0d1f43\">3)</span> at de anvendte fordelingsnøgler er korrekt beregnet og anvendt i overensstemmelse med gældende regler.</p>\r\n<p class=\"Paragraf\" id=\"id6ef86fa5-3806-4e14-9d84-73d50e7df712\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Med det formål at give et retvisende billede af kvaliteten af a-kassens administration skal revisor gennemgå følgende administrationsområder:</p>\r\n<p class=\"Liste1\">\r\n   <span class=\"Liste1Nr\" id=\"idc0130985-de3b-4f78-acf2-7eee90bd0671\">1)</span> Korrekt belægning af ydelseskort, herunder om der er sket korrekt fradrag for G-dage, overskydende timer og mindsteudbetalingsregel.</p>\r\n<p class=\"Liste1\">\r\n   <span class=\"Liste1Nr\" id=\"idcf584773-9595-4214-bead-390907213f6c\">2)</span> Supplerende dagpenge, herunder om medlemmet er omfattet af den tidsmæssige begrænsning i retten til supplerende dagpenge, om medlemmet har et opsigelsesvarsel, og i givet fald om frigørelsesattest er afleveret rettidigt.</p>\r\n<p class=\"Liste1\">\r\n   <span class=\"Liste1Nr\" id=\"id993c726f-6455-47b7-a19e-4fde0d482f01\">3)</span> Selvstændig virksomhed som bibeskæftigelse, herunder om betingelserne for godkendelse af virksomheden som bibeskæftigelse er opfyldt, om a-kassen løbende har vurderet beskæftigelsens omfang, om a-kassen har omfattet medlemmet af 78 ugers reglen, og om der er sket korrekt fradrag for beskæftigelse i virksomheden.</p>\r\n<p class=\"Liste1\">\r\n   <span class=\"Liste1Nr\" id=\"id896ed6f5-fc66-4062-850c-cf59c8a62770\">4)</span> Rådighed, herunder om a-kassen har registreret medlemmets oplysninger om arbejdssøgning, om a-kassen har udfærdiget plan for jobsøgning og foretaget en løbende revidering af planen, om a-kassen har afholdt rådighedssamtaler rettidigt, om a-kassen har registreret rådighedsvurdering og begrundelse herfor, og om a-kassen har reageret på henvendelse fra Jobcentre om tvivl om medlemmets rådighed (underretningspligtige hændelser).</p>\r\n<p class=\"Liste1\">\r\n   <span class=\"Liste1Nr\" id=\"id40e95e2d-c144-47b2-b491-d398354c2b68\">5)</span> Overgang til efterløn, herunder om anciennitetskrav er opfyldt, og om der foreligger dokumentation for ophør med drift af selvstændig virksomhed.</p>\r\n<p class=\"Liste1\">\r\n   <span class=\"Liste1Nr\" id=\"idd756b94e-3c11-456d-b2df-0b5579797e63\">6)</span> Korrekt belægning af efterlønskort, herunder om der er sket korrekt fradrag for timer ved lønarbejde og timer ved selvstændig virksomhed samt fradrag for pensioner.</p>\r\n<p class=\"Liste1\">\r\n   <span class=\"Liste1Nr\" id=\"idc241b69f-3d0b-4e22-baf2-a573f348487d\">7)</span> Drift af selvstændig virksomhed samtidig med efterløn, herunder tilladelsen med dokumentation for virksomhedens omfang, og om der efterfølgende er sket ændringer i forhold til tilladelsen samt årserklæring.</p>\r\n<p class=\"Liste1\">\r\n   <span class=\"Liste1Nr\" id=\"id572925b8-7209-4713-acd6-4d229ecc1002\">8)</span> Opkrævning af krav og statskrav hos medlemmet, herunder om a-kassen rejser krav om tilbagebetaling af fejludbetalte ydelser, kræver transport i overskydende skat, tilbyder forlig, har indgået frivilligt forlig med medlemmet om tilbagebetaling, modregner, rykker og sletter medlemmet efter reglerne, og om a-kassen sender misligholdte statskrav til restanceinddrivelsesmyndigheden (RIM).</p>\r\n<p class=\"Liste1\">\r\n   <span class=\"Liste1Nr\" id=\"idfd741c37-2d98-40ef-acc8-6cf98b2e6310\">9)</span> EØS-administrationen, herunder om betingelserne for at få dagpenge under jobsøgning i et andet EØS-land, Schweiz eller Færøerne var opfyldt og om udbetaling af dagpenge til grænsearbejdere mv. er indberettet korrekt til Styrelsen for Arbejdsmarked og Rekruttering.</p>\r\n<p class=\"Stk2\">\r\n   <span class=\"StkNr\" id=\"idaf1698dd-6280-40a1-b5bc-00c7f30258d6\">Stk. 2.</span> Øvrige administrationsområder skal gennemgås mindst én gang over en 3-årig periode.</p>\r\n<p class=\"Stk2\">\r\n   <span class=\"StkNr\" id=\"idc904171c-b172-489e-b133-ce15b9c7e7ea\">Stk. 3.</span> Styrelsen kan udmelde et eller flere områder, eventuelt med en nærmere angivet arbejdsmetode, som supplement til revision efter stk. 1 og 2. Revisionen skal tilrettelægges under hensyn hertil.</p>\r\n<p class=\"Stk2\">\r\n   <span class=\"StkNr\" id=\"id3886a9ae-1485-45ae-a92b-e8afcb80e618\">Stk. 4.</span> Uanset at styrelsen eventuelt gennemfører en stikprøvevis revision af, om sagsbehandlingen i forbindelse med udbetaling af ydelser er foretaget på et korrekt grundlag, skal revisor foretage undersøgelser af udbetalingsgrundlaget i det omfang, det er nødvendigt for at skaffe sig en begrundet overbevisning om forretningsgangenes sikkerhed og pålidelighed.</p>\r\n<p class=\"Paragraf\" id=\"idc7bb4925-ea11-49d5-a89e-9af7fda16649\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Revisor skal kontrollere, at a-kassen har betryggende procedurer til håndtering af den løbende registrering af medlems- og efterlønsbidragsperioder, jf. bekendtgørelse om dokumentation for anciennitet i en a-kasse.</p>\r\n<p class=\"Stk2\">\r\n   <span class=\"StkNr\" id=\"id9383f66b-11fb-4d1d-b81a-ed179a175064\">Stk. 2.</span> Revisor skal som minimum kontrollere,</p>\r\n<p class=\"Liste1\">\r\n   <span class=\"Liste1Nr\" id=\"idd469cc62-58ce-432b-9afc-d7cf1d348d52\">1)</span> at a-kassen har sikre forretningsgange til registrering af medlemsoplysninger til brug for udstedelse af efterlønsbevis og ved overgang til efterløn,</p>\r\n<p class=\"Liste1\">\r\n   <span class=\"Liste1Nr\" id=\"id3758abd8-b541-410e-9f8a-bad86aebf60c\">2)</span> at a-kassens forretningsgange omfatter intern kontrol af grundoplysninger mv., og</p>\r\n<p class=\"Liste1\">\r\n   <span class=\"Liste1Nr\" id=\"id2183f30c-4b0f-4743-82f8-e62673209885\">3)</span> om der er funktionsadskillelse mellem de løbende registreringer og den interne kontrol.</p>\r\n<p class=\"Paragraf\" id=\"id61b276c9-7c53-48a4-9aa6-2fe1143bae7c\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Revisor skal kontrollere, at a-kassen har betryggende procedurer til registrering og indberetning af oplysninger til brug for opgørelse af finansieringen af udgifter til arbejdsløshedsdagpenge, midlertidig arbejdsmarkedsydelse og befordringsgodtgørelse, jf. bekendtgørelse om finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne. Revisors kontrol skal omfatte a-kassernes registrering og indberetning af alle oplysninger, der indgår i opgørelsen af finansieringen, herunder indberetninger til Styrelsen for Arbejdsmarked og Rekrutterings Register for arbejdsmarkedet (RAM) om arbejdsløshedsdagpenge, midlertidig arbejdsmarkedsydelse, efterløn og feriedagpenge, indberetninger til Styrelsen for Arbejdsmarked og Rekruttering i medfør af § 13, stk. 2, i bekendtgørelse om tilsynet med de anerkendte a-kassers økonomi og regnskabsvæsen mv. samt indberetninger til indkomstregisteret angående befordringsgodtgørelse udbetalt til forsikrede ledige.</p>\r\n<p class=\"Stk2\">\r\n   <span class=\"StkNr\" id=\"iddb7b4a46-d2b5-409b-a442-0d7649e20a14\">Stk. 2.</span> Revisor skal som minimum kontrollere,</p>\r\n<p class=\"Liste1\">\r\n   <span class=\"Liste1Nr\" id=\"id59cd2dcb-8a1f-44de-9695-42bf0a3eb5dc\">1)</span> at oplysninger, der anvendes til brug for opgørelsen af kommunernes medfinansiering, registreres korrekt i a-kassens it-system,</p>\r\n<p class=\"Liste1\">\r\n   <span class=\"Liste1Nr\" id=\"id201c1e59-64c3-4ebc-b96b-973227eb17cb\">2)</span> at indberetning af oplysninger sker rettidigt, og</p>\r\n<p class=\"Liste1\">\r\n   <span class=\"Liste1Nr\" id=\"id6bb9b967-3b61-406f-a023-d0a6dc010006\">3)</span> at afviste indberetninger håndteres hensigtsmæssigt.</p>\r\n<p class=\"Paragraf\" id=\"idba43b228-c362-4ea5-a4dd-856f7d7237e7\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Revisor skal kontrollere, at a-kassen har overholdt gældende regler, når a-kassen har indhentet oplysninger i indkomstregisteret, CPR og CVR. Revisor skal som minimum kontrollere:</p>\r\n<p class=\"Liste1\">\r\n   <span class=\"Liste1Nr\" id=\"idf15505bf-0a4e-4fc5-b27b-4daf8abcda03\">1)</span> At a-kassen har logget opslag i registrene i hele regnskabsåret, at a-kassens brugere har særlig adkomst til registrene, og at a-kassens brugere forud for indhentelse af oplysninger i registrene har underskrevet erklæringer om, at vedkommende er bekendt med reglerne for anvendelse af systemet og konsekvenserne af overtrædelser, jf. bekendtgørelse om tilsynet med de anerkendte arbejdsløshedskassers administration.</p>\r\n<p class=\"Liste1\">\r\n   <span class=\"Liste1Nr\" id=\"id89de09a8-1508-435b-a324-49c236a303c7\">2)</span> At a-kassen udelukkende har indhentet oplysninger for de personer og perioder, der er omfattet af § 90 b, stk. 5, 1. pkt., i lov om arbejdsløshedsforsikring m.v. (totalkontrol).</p>\r\n<p class=\"Liste1\">\r\n   <span class=\"Liste1Nr\" id=\"idc3692976-54f2-4e26-9149-0a847cff4575\">3)</span> At der foreligger samtykke, når a-kassen har indhentet oplysninger for andre end de personer og perioder, der er omfattet af lovens § 90 b, stk. 5, 1. pkt. (stikprøvekontrol).</p>\r\n<p class=\"Stk2\">\r\n   <span class=\"StkNr\" id=\"id1c32c60e-a1d5-4073-ab72-b1ebfc87f540\">Stk. 2.</span> Kontrollen efter stk. 1, nr. 1-3, skal omfatte de oplysninger, der fremgår af lovens § 90 b, stk. 3, nr. 1-3.</p>\r\n<p class=\"Stk2\">\r\n   <span class=\"StkNr\" id=\"id6c356ea2-ab95-4868-82d5-985caba39de1\">Stk. 3.</span> Kontrollen efter stk. 1, nr. 2, kan helt eller delvis udføres ved, at revisor kontrollerer og erklærer, at a-kassens samlede kontrolmiljø sikrer, at der ikke kan indhentes oplysninger for andre end de personer og perioder, der er omfattet af lovens § 90 b, stk. 5, 1. pkt.</p>\r\n<p class=\"Stk2\">\r\n   <span class=\"StkNr\" id=\"id9a3eb5dc-a4b3-424f-9bac-4824a39e5f7c\">Stk. 4.</span> Stikprøvekontrollen efter stk. 1, nr. 3, skal ikke omfatte opslag i registrene, hvor a-kassens samlede kontrolmiljø sikrer, at det kun er muligt at indhente oplysninger med samtykke.</p>\r\n<p class=\"Kapitel\" id=\"ide2c8fdac-caab-4628-855e-195ae52f29b5\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">It-systemer</p>\r\n<p class=\"Paragraf\" id=\"id06a23f1e-4b1d-4300-b688-e4caedddfb6b\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Revisor skal udføre it-revision af ind- og udbetalingssystemer, systemer der videregiver medlemsoplysninger fra en a-kasse til en anden, økonomisystemer samt øvrige væsentlige systemer, der anvendes i sagsbehandlingen, herunder digital kommunikation med myndigheder, andre a-kasser og a-kassens medlemmer, jf. kravene i bekendtgørelse om digital kommunikation i arbejdsløshedsforsikringen.</p>\r\n<p class=\"Stk2\">\r\n   <span class=\"StkNr\" id=\"idb93e597d-26e2-4603-a1dc-6955dbc8118a\">Stk. 2.</span> Revisor skal som led i it-revisionen kontrollere, at a-kassen har udarbejdet og ajourført forretningsgange, beskrivelser af it-systemet og it-sikkerhedspolitikker i overensstemmelse med kravene i bekendtgørelse om tilsynet med de anerkendte arbejdsløshedskassers administration eller anden tilsvarende anerkendt beskrivelsesmåde.</p>\r\n<p class=\"Stk2\">\r\n   <span class=\"StkNr\" id=\"id88a7c897-952b-44d2-b355-4e35d9a18f5d\">Stk. 3.</span> Revisor skal som led i it-revisionen kontrollere, om a-kassen har fulgt de foreliggende forretningsgange og procedurer om anvendelse af systemerne, herunder følgende:</p>\r\n<p class=\"Liste1\">\r\n   <span class=\"Liste1Nr\" id=\"id6cf38271-d808-439d-9799-8e238fe38b1c\">1)</span> Revisor skal som led i revisionen opnå forståelse af, hvordan a-kassen har reageret på risici, der opstår i forbindelse med anvendelse af it samt vurdere, hvorvidt de implementerede kontroller sikrer opretholdelse af informationernes fortrolighed, integritet, autenticitet (uafviselighed) og tilgængelighed. Dette omfatter såvel kontroller i de anvendte applikationer samt de generelle it-kontroller.</p>\r\n<p class=\"Liste1\">\r\n   <span class=\"Liste1Nr\" id=\"id8f92b81c-5299-46e7-bcd6-39a64b2d5734\">2)</span> Revisor skal, hvis it-anvendelsen varetages af andre a-kasser eller af tredjepart, kontrollere, at a-kassen har indhentet en tilfredsstillende revisorattesteret tredjepartserklæring efter den aktuelt gældende revisionsstandard ISAE 3402, \"Erklæringer med sikkerhed om kontroller hos en serviceleverandør\", der dækker hele regnskabsåret.</p>\r\n<p class=\"Liste1\">\r\n   <span class=\"Liste1Nr\" id=\"id42769d17-62fe-4c15-b8ca-d026ccd0bc33\">3)</span> Revisor skal, hvis it-anvendelsen varetages af andre a-kasser eller af tredjepart,  når a-kassen har indhentet revisorattesterede tredjepartserklæringer efter revisionsstandard ISAE 3402, inddrager erklæringernes beskrivelse af kontroller i tilrettelæggelsen af det samlede kontrolmiljø. Revisor skal videre forholde sig til tilstrækkeligheden af det samlede kontrolmiljø for a-kassens administration af ydelser, øvrige ind- og udbetalinger, regnskab mv.</p>\r\n<p class=\"Stk2\">\r\n   <span class=\"StkNr\" id=\"id7ba35f51-9f58-4fa0-852f-285b66852bbe\">Stk. 4.</span> Styrelsen for Arbejdsmarked og Rekruttering kan fravige krav om tredjepartserklæring efter stk. 3, nr. 2 og eventuelt give påbud om at indhente revisorerklæring efter en anden revisionsstandard, hvis forhold ved et it-system eller ved a-kassens it-miljø i øvrigt betyder, at en tredjepartserklæring efter ISAE 3402 ikke er nødvendig eller ikke er tilstrækkelig til at sikre, at a-kassen sikrer opretholdelse af informationers fortrolighed, integritet, autencitet eller tilgængelighed.</p>\r\n<p class=\"Paragraf\" id=\"id5f86f620-0159-4106-bdf8-9b75925ba1d9\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Hvis dele af a-kassens it-anvendelse varetages af andre a-kasser eller af tredjepart skal revisor til sikring af, at persondataloven og regler udstedt i medfør heraf overholdes, påse, at a-kassen har indhentet revisorattesterede tredjepartserklæringer efter den aktuelt gældende revisionsstandard ISAE 3000, der dækker hele regnskabsåret.</p>\r\n<p class=\"Stk2\">\r\n   <span class=\"StkNr\" id=\"id9344cad2-955d-415e-9027-9bf7f0a9715f\">Stk. 2.</span> Styrelsen for Arbejdsmarked og Rekruttering kan fravige krav om tredjepartserklæring efter stk. 1 og eventuelt give påbud om at indhente revisionserklæring efter en anden revisionstandard. Krav om tredjepartserklæring efter stk. 1 kan fraviges, hvis en tredjepartserklæring efter ISAE 3000 ikke er nødvendig eller ikke er tilstrækkelig til at sikre, at a-kassen overholder persondataloven og regler udstedt i medfør heraf.</p>\r\n<p class=\"Kapitel\" id=\"id09045fdc-97c1-47f5-9229-c46ea58046b4\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Revisionspåtegning</p>\r\n<p class=\"Paragraf\" id=\"id997f94e4-183c-4735-a97d-232253980ce9\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Det reviderede årsregnskab forsynes med en revisionspåtegning i overensstemmelse med bekendtgørelse om godkendte revisorers erklæringer og revisionsstandarder udsendt af FSR-Danske Revisorer. Til brug for det skal revisor også følge de retningslinjer om revisionspåtegning, der er givet af Styrelsen for Arbejdsmarked og Rekruttering. Det skal fremgå af revisionspåtegningen, at regnskabet er revideret i overensstemmelse med reglerne i nærværende bekendtgørelse. I revisionspåtegningen skal revisor om nødvendigt tage forbehold og afgive supplerende oplysninger.</p>\r\n<p class=\"Kapitel\" id=\"iddebab320-c8fd-4484-8d5d-9d301985a865\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Revisionsprotokol</p>\r\n<p class=\"Paragraf\" id=\"id20bcd90f-ba52-4d3d-97f0-3ec4764502a4\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Revisor skal føre en revisionsprotokol med fortløbende sidenummerering. Protokollen skal føres løbende og omfatte årsprotokollatet og eventuelle særskilte protokollater, som er afgivet i årets løb.</p>\r\n<p class=\"Stk2\">\r\n   <span class=\"StkNr\" id=\"id4d3c8b6c-1216-4693-9ff6-576f8643ad36\">Stk. 2.</span> Hvis revisor har taget forbehold i påtegningen, skal der i revisionsprotokollen gives en nærmere redegørelse herfor.</p>\r\n<p class=\"Stk2\">\r\n   <span class=\"StkNr\" id=\"id0b210c8e-e4be-4640-bf29-f435723299c9\">Stk. 3.</span> I årsprotokollatet skal der indføres oplysninger om, hvilke revisionsarbejder der er udført og resultatet heraf, herunder alle væsentlige forhold, der har givet anledning til bemærkninger. Revisor skal som minimum redegøre for punkterne, der fremgår af § 19. Revisors eventuelle kommentarer til hvert enkelt punkt skal fremgå af årsprotokollatet, eller det skal fremgå, at området ikke har givet anledning til kommentarer.</p>\r\n<p class=\"Stk2\">\r\n   <span class=\"StkNr\" id=\"id5120dade-368f-4488-a99c-014997734f58\">Stk. 4.</span> Under de enkelte punkter skal fremgå eventuelle kommentarer til a-kassens afhjælpning af fejl og svagheder og revisors eventuelle forslag til ændringer i forretningsgange, herunder ændringer der i årets løb er aftalt med a-kassens ledelse.</p>\r\n<p class=\"Stk2\">\r\n   <span class=\"StkNr\" id=\"id32a7f543-4238-4d51-b6a3-49508366f7c7\">Stk. 5.</span> A-kassen skal indsende en genpart af revisionsprotokollen til Styrelsen for Arbejdsmarked og Rekruttering senest 8 dage efter, at protokollen er modtaget.</p>\r\n<p class=\"Paragraf\" id=\"idea95d117-e9ec-43e7-b214-807515a09101\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Følgende skal indgå i årsprotokollatet i den viste rækkefølge:</p>\r\n<p class=\"Liste1\">\r\n   <span class=\"Liste1Nr\" id=\"id5c6d4adb-1bf6-4f53-afb1-04e33a00bc8d\">1)</span> Resultatet af revisors kontrol efter § 8 af a-kassens økonomi. Resultaterne og revisors bemærkninger skal rapporteres i den rækkefølge, de er nævnt i § 8, stk. 2 og 3.</p>\r\n<p class=\"Liste1\">\r\n   <span class=\"Liste1Nr\" id=\"id57261aac-da5b-4b5c-8c1b-534f29b4e132\">2)</span> Resultatet af revisors kontrol efter § 9 af a-kassens administration. Resultaterne og revisors bemærkninger skal rapporteres i den rækkefølge, de er nævnt i § 9.</p>\r\n<p class=\"Liste1\">\r\n   <span class=\"Liste1Nr\" id=\"idb60301c4-3672-4068-a1b1-5ac28d9ca149\">3)</span> Resultatet af revisors kontrol efter § 10, hvis der er indgået administrationsaftale mellem a-kassen og en faglig organisation. Resultaterne og revisors bemærkninger skal rapporteres i den rækkefølge, de er nævnt i § 10.</p>\r\n<p class=\"Liste1\">\r\n   <span class=\"Liste1Nr\" id=\"id3cbcfb0d-a600-4c48-bad5-39f497a5b712\">4)</span> Resultatet af revisors kontrol efter § 11, stk. 1 og 2. Revisor skal redegøre for, hvordan områderne og CPR-numrene til den stikprøvevise kontrol er udvalgt. For hvert område, som revisor har kontrolleret, skal revisor redegøre for følgende:</p>\r\n<p class=\"Liste2\">\r\n   <span class=\"Liste2Nr\" id=\"idd4872bb8-e139-4b7c-abd0-b0a291178401\">a)</span> Antal CPR-numre i alt, som revisor har kontrolleret.</p>\r\n<p class=\"Liste2\">\r\n   <span class=\"Liste2Nr\" id=\"idb4999e5a-0c87-4555-852d-724bbf1febf4\">b)</span> Antal CPR-numre i forhold til populationen, angivet i procent.</p>\r\n<p class=\"Liste2\">\r\n   <span class=\"Liste2Nr\" id=\"idbd798aad-bf7d-488a-a88f-826feccb01fd\">c)</span> Antal CPR-numre i alt, hvor revisor har fundet fejl.</p>\r\n<p class=\"Liste2\">\r\n   <span class=\"Liste2Nr\" id=\"id8eaf07e2-82a2-4331-b10d-a02fe302023e\">d)</span> Antal CPR-numre med fejl, hvor revisor vurderer, at fejlen er enkeltstående.</p>\r\n<p class=\"Liste2\">\r\n   <span class=\"Liste2Nr\" id=\"id446eb813-33f7-4d5a-8cf0-b541f3496eab\">e)</span> Antal CPR-numre med fejl, hvor revisor vurderer, at fejlen er betydelig og/eller systematisk.</p>\r\n<p class=\"Liste2\">\r\n   <span class=\"Liste2Nr\" id=\"id94125a82-c294-4bf9-a7ba-7034bffbe86c\">f)</span> For betydelige og/eller systematiske fejl skal revisor beskrive fejlen og oplyse, om fejlen har medført fejludbetalinger, størrelsen af fejludbetalte beløb, om a-kassen har påtaget sig fejludbetalingerne som eneansvar, om revisor har anbefalinger og hvad a-kassen vil gøre for at undgå, at tilsvarende fejl sker fremadrettet, status på a-kassens implementering af forebyggende tiltag og hvornår revisor vil følge op på a-kassens implementering af forebyggende tiltag.</p>\r\n<p class=\"Liste1\">\r\n   <span class=\"Liste1Nr\" id=\"idb5c9bb43-35e8-4694-ae53-3983b465e67c\">5)</span> Resultatet af revisors kontrol efter § 11, stk. 3, af områder udmeldt af styrelsen, hvis resultaterne af kontrollen skal afrapporteres i årsrevisionsprotokollatet.</p>\r\n<p class=\"Liste1\">\r\n   <span class=\"Liste1Nr\" id=\"id33f0b32d-4834-42ac-a2b4-57f32389b279\">6)</span> Resultatet af revisors kontrol efter § 7, stk. 5, angående særligt revisionstema udmeldt af styrelsen, hvis temaet skal afrapporteres i årsprotokollatet.</p>\r\n<p class=\"Liste1\">\r\n   <span class=\"Liste1Nr\" id=\"ide515ef9a-04e3-4532-81fb-10e0a8828831\">7)</span> Resultatet af revisors kontrol efter § 12 angående den løbende registrering af medlems- og efterlønsbidragsperioder. Resultaterne og revisors bemærkninger skal rapporteres i den rækkefølge, de er nævnt i § 12.</p>\r\n<p class=\"Liste1\">\r\n   <span class=\"Liste1Nr\" id=\"id08e5cb51-cff6-4d58-a9de-142cc334c523\">8)</span> Resultatet af revisors kontrol efter § 13 angående a-kassens registrering og indberetning af oplysninger til brug for opgørelse af finansiering af udgifter til arbejdsløshedsdagpenge, midlertidig arbejdsmarkedsydelse og befordringsgodtgørelse. Resultaterne og revisors bemærkninger skal rapporteres i den rækkefølge, de er nævnt i § 13.</p>\r\n<p class=\"Liste1\">\r\n   <span class=\"Liste1Nr\" id=\"idd022ba0f-fd93-4022-8daf-90e1b35dc394\">9)</span> Resultatet af revisors kontrol efter § 14 angående a-kassens indhentelse af oplysninger i indkomstregisteret, CPR og CVR. Det skal fremgå, om kontrollen efter § 14, stk. 1, nr. 2, helt eller delvist er udført ved, at revisor har kontrolleret og erklærer sig i overensstemmelse med § 14, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id2123548f-a3d9-406e-b276-5b3dfc9ad460\">10)</span> Resultatet af revisors kontrol efter § 15 angående revision af a-kassens it-systemer. Det skal fremgå,</p>\r\n<p class=\"Liste2\">\r\n   <span class=\"Liste2Nr\" id=\"idffdf467b-b49e-496b-b328-cfd6e06cd92a\">a)</span> at der er etableret betryggende og tilstrækkelige forretningsgange og procedurer, herunder at der foreligger ajourførte forretningsgangsbeskrivelser og it-sikkerhedspolitikker, og at de følges,</p>\r\n<p class=\"Liste2\">\r\n   <span class=\"Liste2Nr\" id=\"id67437495-f6db-4dda-bebf-b94ebb2955aa\">b)</span> at der er etablereret generelle it-kontroller og at de fungerer tilfredsstillende,</p>\r\n<p class=\"Liste2\">\r\n   <span class=\"Liste2Nr\" id=\"ida9f27cc1-ec0f-4f22-a4cc-8349e1f0c5e9\">c)</span> at anvendte applikationskontroller fungerer tilfredsstillende,</p>\r\n<p class=\"Liste2\">\r\n   <span class=\"Liste2Nr\" id=\"idce6525ad-f364-457f-8700-72193fc4bff9\">d)</span> om revisor kan erklære sig i overensstemmelse med § 19 i bekendtgørelse om digital kommunikation i arbejdsløshedsforsikringen,</p>\r\n<p class=\"Liste2\">\r\n   <span class=\"Liste2Nr\" id=\"id272e8d39-e7db-4a4e-9fb0-0ed2ce64024e\">e)</span> at der er indhentet de fornødne revisorattesterede tredjepartserklæringer efter revisionsstandard ISAE 3402 til brug for revisors it-revision, samt revisors bemærkninger til erklæringerne.</p>\r\n<p class=\"Liste1\">\r\n   <span class=\"Liste1Nr\" id=\"id87bfb95c-ee8f-4bce-880d-edfa1a34318c\">11)</span> Resultatet af revisors kontrol efter § 16. Det skal fremgå, om revisor vurderer, at der er indhentet de fornødne revisorattesterede tredjepartserklæringer efter revisionsstandard ISAE 3000 til sikring af, at tredjepart overholder persondataloven mv., samt revisors bemærkninger til erklæringerne.</p>\r\n<p class=\"Liste1\">\r\n   <span class=\"Liste1Nr\" id=\"idd7e26ecb-e60c-4123-8342-4cd9a4d3fca3\">12)</span> Der skal i protokollen desuden indgå,</p>\r\n<p class=\"Liste2\">\r\n   <span class=\"Liste2Nr\" id=\"id35d630b6-60fa-4eb0-af70-e7a6bff8ec24\">a)</span> en henvisning til de i årets løb afgivne beretninger,</p>\r\n<p class=\"Liste2\">\r\n   <span class=\"Liste2Nr\" id=\"idf09813e9-844d-4e65-8efc-3a17de6d7392\">b)</span> om a-kassen har efterkommet et eventuelt påbud om kontrol,</p>\r\n<p class=\"Liste2\">\r\n   <span class=\"Liste2Nr\" id=\"id9a2c3f0e-4cb2-40e3-9cf9-73b512f7f957\">c)</span> om revisor opfylder lovgivningens krav til revisors uafhængighed,</p>\r\n<p class=\"Liste2\">\r\n   <span class=\"Liste2Nr\" id=\"id6edb4bc2-f755-47d2-9417-285886b4f25d\">d)</span> om revisor under revisionen har modtaget alle de oplysninger, der er anmodet om,</p>\r\n<p class=\"Liste2\">\r\n   <span class=\"Liste2Nr\" id=\"id5f5d913d-adbb-4b95-ae98-09b2af9314cc\">e)</span> om der er konstateret underslæb eller lignende vedrørende a-kassemidler, som har øvet indflydelse på vurderingen, og</p>\r\n<p class=\"Liste2\">\r\n   <span class=\"Liste2Nr\" id=\"id7b108902-9a97-4264-9518-e94962b52189\">f)</span> hvis der er indgået aftaler om udførelse af detaljeret kontrol eller om afgivelse af rapporter eller erklæringer i forbindelse med rådgivning og assistance, skal oplysning om opgavernes udførelse indføres i protokollen.</p>\r\n<p class=\"Kapitel\" id=\"id7348f488-0418-412b-9c42-c7c452e75048\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttrædelsesbestemmelser</p>\r\n<p class=\"Paragraf\" id=\"id56babd5f-1b30-44df-86c6-cb4a6cc25411\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 2. januar 2017 med virkning for regnskabsåret 2017. § 11, stk. 3, træder dog først i kraft den 1. juli 2017.</p>\r\n<p class=\"Stk2\">\r\n   <span class=\"StkNr\" id=\"ide0763ad0-ed17-4b98-af6c-01ed2a97e9b1\">Stk. 2.</span> Bekendtgørelse nr. 354 af 8. april 2015 om revision af de anerkendte a-kasser ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 28. oktober 2016</p><p class=\"Sign1\" align=\"center\">Morten Binder</p><p class=\"Sign2\" align=\"right\">/ Søren Tingskov</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/2016"
        },
        {
            "displayName": "Accession",
            "displayValue": "B20160126005"
        },
        {
            "displayName": "Entydig dokumentidentifikation",
            "displayValue": "BE006961"
        },
        {
            "displayName": "Dato for førstegangsindlæggelse",
            "displayValue": "29/10/2016"
        },
        {
            "displayName": "Dato for indlæggelse",
            "displayValue": "29/10/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1260"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "28/10/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Styrelsen for Arbejdsmarked og Rekruttering, j.nr. 16/01260"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}