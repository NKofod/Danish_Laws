{
    "id": 109343,
    "title": "1991 BTL 63   BETÆNKNING OVER FORSLAG TIL LOV OM ÆNDRING AF LOV OM LEJE OG LOV OM   MIDLERTIDIG REGULERING AF BOLIGFORHOLDENE (LEJEFASTSÆTTELSE I NYE PRIVATE   UDLEJNINGSEJENDOMME)    NR L 63 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 63",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 63 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om leje og lov om  \r\n\r\n midlertidig regulering af boligforholdene (Lejefastsættelse i nye private  \r\n\r\n udlejningsejendomme) <BR>  \r\n\r\n Nr L 63 1991-92, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19911210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Landsforeningen for ejere af udlejningsejendomme, Lejernes Landsorganisation  \r\n\r\n og Lejernes Landsorganisation, Randers afdeling. </P>  \r\n\r\n<P>Der er af boligministeren og af et flertal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til forkastelse  \r\n\r\n ved 3. behandling. </P>  \r\n\r\n<P>Mindretallet vil stemme for de af et flertal under nr. 4 og 6 stillede  \r\n\r\n ændringsforslag. Mindretallet stemmer imod det af boligministeren under nr. 8  \r\n\r\n stillede ændringsforslag. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) finder det stærkt kritisabelt, at regeringen presser dette  \r\n\r\n lovforslag, der med ændringsforslagene er en sammenbygning af to lovforslag,  \r\n\r\n igennem på et tidspunkt, hvor der er aftale om en revision af lejeloven. </P>  \r\n\r\n<P>Med lovforslaget gribes der dybt ind i lejedannelsen, uden at regeringen  \r\n\r\n har været i stand til at oplyse følgevirkningerne heraf. Boligudvalget har  \r\n\r\n fået helt utilstrækkelige besvarelser på centrale spørgsmål. </P>  \r\n\r\n<P>Lovforslaget bureaukratiserer boligmarkedet yderligere. Der vil alene på  \r\n\r\n det private udlejningsmarked med en eventuel vedtagelse af lovforslaget være  \r\n\r\n fire forskellige udlejningstyper, der med en fordeling på uregulerede og  \r\n\r\n regulerede kommuner giver otte ekstraordinære udlejningstyper ud over de  \r\n\r\n sædvanlige to. </P>  \r\n\r\n<P>Dette skaber det dårligst tænkelige udgangspunkt for gennemførelsen af en  \r\n\r\n samlet, forenklet og moderne lejelov for hele landet. </P>  \r\n\r\n<P>Socialdemokratiet vil med de under nr. 4 og 6 stillede ændringsforslag og  \r\n\r\n ved at fastholde kapitel VII for de omdannede erhvervslejemål reparere mest  \r\n\r\n muligt på lovforslaget, således at de dårlige virkninger bliver mindre  \r\n\r\n vidtgående. </P>  \r\n\r\n<P>Et <I>andet mindretal</I> (Det Konservative Folkepartis, Venstres,  \r\n\r\n Fremskridtspartiets, Centrum-Demokraternes og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af boligministeren stillede ændringsforslag. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget)  \r\n\r\n indstiller lovforslaget til <I>vedtagelse</I> med de af boligministeren under  \r\n\r\n nr. 1, 2 og 7 og de af flertallet under nr. 4 og 6 stillede ændringsforslag.  \r\n\r\n Mindretallet stemmer imod det af boligministeren under nr. 8 stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>boligministeren,</I> tiltrådt af et <I>flertal</I> (KF, V, FP, CD,  \r\n\r\n RV og KRF): </P>  \r\n\r\n<P>Til titlen </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Lejefastsættelse i nye private udlejningsejendomme og tidligere  \r\n\r\n erhvervslejemål)&#187;. </P>  \r\n\r\n<P>Til § 1 </P>  \r\n\r\n<P> <B>2)</B> I den under <I>nr. 1</I> foreslåede ændring af § 47, stk. 2, 2.  \r\n\r\n pkt., ændres &#187;stk. 3-7&#171; til: &#187;stk. 3 og 6-8&#171;. </P>  \r\n\r\n<P>Af <I>boligministeren,</I> tiltrådt af et <I>mindretal</I> (KF, V, FP, CD  \r\n\r\n og KRF): </P>  \r\n\r\n<P> <B>3)</B>  <I>Nr. 3</I> affattes således: </P>  \r\n\r\n<P> <B>&#187;3.</B> I <I>§ 53</I> indsættes efter stk. 6 som nye stykker:  \r\n\r\n</P>  \r\n\r\n<P> <I>&#187;Stk. 7.</I> Uanset stk. 1 og 2 kan §§ 47-52 endvidere fraviges i  \r\n\r\n lejeaftaler om beboelseslejligheder i ejendomme, der er taget i brug efter  \r\n\r\n den 31. december 1991. </P>  \r\n\r\n<P> <I>Stk. 8.</I> Ligeledes kan §§ 47-52 fraviges, når lejeforholdet angår  \r\n\r\n en beboelseslejlighed, der den 31. december 1991 lovligt udelukkende  \r\n\r\n benyttedes til andet end beboelse, jf. reglerne i kapitel VII i lov om  \r\n\r\n midlertidig regulering af boligforholdene. Det skal af lejeaftalen fremgå, at  \r\n\r\n lejemålet er omfattet af denne bestemmelse. </P>  \r\n\r\n<P> <I>Stk. 9.</I> Lejeforhøjelse for de af stk. 3 og 6-8 omfattede lejemål  \r\n\r\n kan kræves på grundlag af aftale om regulering af lejen med bestemte beløb  \r\n\r\n til bestemte tidspunkter eller efter nettoprisindeks og kan gennemføres alene  \r\n\r\n ved udlejerens skriftlige meddelelse herom til lejeren.&#171;&#187; </P>  \r\n\r\n<P>Af et <I>flertal</I> (S, SF og RV): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 3 </P>  \r\n\r\n<P> <B>4)</B> Det under ændringsforslag nr. 3 foreslåede <I>§ 53, stk. 8,</I>  \r\n\r\n affattes således: </P>  \r\n\r\n<P> <I>&#187;Stk. 8.</I> Ligeledes kan §§ 47-52 fraviges, når lejeforholdet  \r\n\r\n angår en beboelseslejlighed, der den 31. december 1991 lovligt udelukkende  \r\n\r\n benyttedes til erhvervsformål, jf. reglerne i kapitel VII i lov om  \r\n\r\n midlertidig regulering af boligforholdene. Det samme gælder, såfremt  \r\n\r\n lokalerne senest forinden denne dato lovligt var benyttet udelukkende til  \r\n\r\n eller lovligt var indrettet udelukkende til erhvervsformål. Det skal af  \r\n\r\n lejeaftalen fremgå, at lejemålet er omfattet af denne bestemmelse.&#171; </P>  \r\n\r\n<P>Til § 2 </P>  \r\n\r\n<P>Af <I>boligministeren,</I> tiltrådt af et <I>mindretal</I> (KF, V, FP, CD  \r\n\r\n og KRF): </P>  \r\n\r\n<P> <B>5)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 15 a</I> indsættes efter stk. 3 som nye stykker:  \r\n\r\n</P>  \r\n\r\n<P> <I>&#187;Stk. 4.</I> Reglerne i §§ 5-14 kan endvidere fraviges i  \r\n\r\n lejeaftaler om beboelseslejligheder i ejendomme, der er taget i brug efter  \r\n\r\n den 31. december 1991. </P>  \r\n\r\n<P> <I>Stk. 5.</I> Ligeledes kan §§ 5-14 fraviges, når lejeforholdet angår en  \r\n\r\n beboelseslejlighed, der den 31. december 1991 lovligt udelukkende benyttedes  \r\n\r\n til andet end beboelse, jf. reglerne i kapitel VII. Bestemmelsen i § 11, stk.  \r\n\r\n 1, finder dog tilsvarende anvendelse på sådanne lejemål. Det skal af  \r\n\r\n lejeaftalen fremgå, at lejemålet er omfattet af denne bestemmelse. </P>  \r\n\r\n<P> <I>Stk. 6.</I> Lejeforhøjelse for de af stk. 1, 2, 4 og 5 omfattede  \r\n\r\n lejemål kan kræves på grundlag af aftale om regulering af lejen med bestemte  \r\n\r\n beløb til bestemte tidspunkter eller efter nettoprisindeks og kan gennemføres  \r\n\r\n alene ved udlejerens skriftlige meddelelse herom til lejeren.&#171; </P>  \r\n\r\n<P>Stk. 4 bliver herefter stk. 7.' </P>  \r\n\r\n<P>Af et <I>flertal</I> (S, SF og RV): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 5 </P>  \r\n\r\n<P> <B>6)</B> Det under ændringsforslag nr. 5 foreslåede <I>§ 15 a, stk.  \r\n\r\n 5,</I> affattes således: </P>  \r\n\r\n<P> <I>&#187;Stk. 5.</I> Ligeledes kan §§ 5-14 fraviges, når lejeforholdet  \r\n\r\n angår en beboelseslejlighed, der den 31. december 1991 lovligt udelukkende  \r\n\r\n benyttedes til erhvervsformål, jf. reglerne i kapitel VII. Det samme gælder,  \r\n\r\n såfremt lokalerne senest forinden denne dato lovligt var benyttet udelukkende  \r\n\r\n til eller lovligt var indrettet udelukkende til erhvervsformål. Det skal af  \r\n\r\n lejeaftalen fremgå, at lejemålet er omfattet af denne bestemmelse.&#171; </P>  \r\n\r\n<P>Af <I>boligministeren,</I> tiltrådt af et <I>flertal</I> (KF, V, FP, CD,  \r\n\r\n RV og KRF): </P>  \r\n\r\n<P> <B>7)</B> I den under <I>nr. 3</I> foreslåede ændring af <I>§ 15 a, stk.  \r\n\r\n 4,</I> der bliver stk. 7, ændres &#187;stk. 1, 2 eller 4&#171; til:  \r\n\r\n &#187;stk. 1, 2, 4 eller 5&#171;. </P>  \r\n\r\n<P>Af <I>boligministeren,</I> tiltrådt af et <I>mindretal</I> (KF, V, FP, CD  \r\n\r\n og KRF): </P>  \r\n\r\n<P> <B>8)</B> Efter nr. 3 indsættes som nyt nummer: </P>  \r\n\r\n<P> <B>&#187;01.</B> I <I>§ 45, stk. 1,</I> indsættes som <I>2. pkt.:  \r\n\r\n</I></P>  \r\n\r\n<P> &#187;Reglerne bortset fra § 47, stk. 1, gælder ikke for  \r\n\r\n beboelseslejligheder, der er omfattet af § 15 a, stk. 5.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1-3, 5, 7 og 8 </P>  \r\n\r\n<P>Formålet med ændringsforslagene er alene at sammenskrive de to lovforslag  \r\n\r\n (L 63 og L 64) til eet samlet lovforslag. Dette foretages efter det  \r\n\r\n foreslåede lovteknisk således, at L 63 ændres ved, at L 64 indarbejdes i L  \r\n\r\n 63. </P>  \r\n\r\n<P>I ændringsforslag nr. 2 foretages en ændring, der indebærer, at den  \r\n\r\n nuværende henvisning i lejelovens § 47, stk. 2, til bl.a. § 53, stk. 4 og 5,  \r\n\r\n udgår. Ændringen er alene af præciserende karakter, idet henvisningen teknisk  \r\n\r\n set er overflødig. </P>  \r\n\r\n<P>Til nr. 4 og 6 </P>  \r\n\r\n<P>For at bringe lovforslagets tekst i overensstemmelse med lovforslagets  \r\n\r\n bemærkninger er det nødvendigt at stille disse ændringsforslag. </P>  \r\n\r\n<P>Det fremgår af lovforslaget, at der sigtes til en omdannelse af  \r\n\r\n eksisterende egentlige lejemål til beboelseslejemål. Det har under  \r\n\r\n udvalgsbehandlingen vist sig, at den foreslåede formulering af lovteksten  \r\n\r\n ville kunne blive anvendt i et videre omfang. </P>  \r\n\r\n<P>Ændringsforslagene vil udelukke, at eksempelvis pulterrum og tørrelofter  \r\n\r\n omdannes til beboelseslejligheder i forbindelse med de regler, der indføres  \r\n\r\n med en vedtagelse af lovforslaget. </P>  \r\n\r\n<P> <I>Baadsgaard (S)</I> fmd. <I>Pia Gjellerup (S) Lissa Mathiasen (S) Jørn  \r\n\r\n Pedersen (S) </I></P>  \r\n\r\n<P>Grete Schødts (S) Else Marie Mortensen (S) Holger K. Nielsen (SF) </P>  \r\n\r\n<P>Pelle Voigt (SF) Svend Aage Jensen (CD) Pernille Sams (KF) Fischer (KF)  \r\n\r\n</P>  \r\n\r\n<P>John Vinther (KF) Mejdahl (V) Bodil Thrane (V) </P>  \r\n\r\n<P>Kirsten Jacobsen (FP) nfmd. <I>Jørgen Estrup (RV) Lysholm Christensen  \r\n\r\n (KRF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "199114K00063"
        },
        {
            "displayName": "Entydig dokumentidentifikation",
            "displayValue": "CL002142"
        },
        {
            "displayName": "Dato for førstegangsindlæggelse",
            "displayValue": "09/01/1992"
        },
        {
            "displayName": "Dato for indlæggelse",
            "displayValue": "09/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}