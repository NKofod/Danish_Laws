{
    "id": 216571,
    "title": "Forslag til folketingsbeslutning om flagning i Folketinget",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 1",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. oktober 2020 af Morten Messerschmidt (DF), René Christensen (DF), Kristian Thulesen Dahl (DF), Søren Espersen (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om flagning i Folketinget</p>\r\n<p class=\"Tekst1Sp\">Folketinget vedtager at fastholde de regler for flagning i Folketinget, der var gældende indtil september 2019.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er en delvis genfremsættelse af beslutningsforslag nr. B 70, folketingsåret 2019-2020, men med nye indledende bemærkninger, der aktualiserer forslaget. Der henvises til www.folketingstidende.dk, Folketingstidende 2019-20, tillæg A, B 70 som fremsat, og tillæg F, møde 60, kl. 11:27.</p>\r\n<p class=\"NormalInd\">\r\n</p>\r\n<p class=\"NormalInd\">Den 6. februar 2020 behandlede Folketinget beslutningsforslag nr. B 70 om reglerne for flagning i Folketinget. Anledningen var, at Folketingets Præsidium et halvt år før havde truffet en flertalsbeslutning om, at det også skal være muligt at flage med EU-flag den 9. maj og FN-flag den 24. oktober.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne var imod beslutningen med den begrundelse, at de nævnte flag ikke repræsenterer nationer og folk, men derimod internationale, tværnationale politiske organisationer. Et flertal af Folketingets partier fandt ikke anledning til at støtte forslaget.</p>\r\n<p class=\"NormalInd\">\r\n</p>\r\n<p class=\"NormalInd\">Det, der nu aktualiserer en genfremsættelse af forslaget, er en ny beslutning i Præsidiet om at flage med regnbueflaget i forbindelse med lgbt-festivalen Copenhagen Pride Week.</p>\r\n<p class=\"NormalInd\">\r\n</p>\r\n<p class=\"NormalInd\">Med beslutningen udvides adgangen til at flage i Folketinget til ikke blot at være med nationalitetsflag og med flag, der repræsenterer internationale, tværnationale politiske organisationer som EU og FN, men til også nu at omfatte flag fra internationale græsrodsbevægelser.</p>\r\n<p class=\"NormalInd\">\r\n</p>\r\n<p class=\"NormalInd\">Så sent som den 28. august 2019 hed det i et notat fra Folketingets Præsidium, at Folketingets formand »jævnligt modtager henvendelser med ønske om, at Folketinget skal flage ved særlige anledninger, der ikke er nævnt i den officielle cirkulæreskrivelse«, og at der netop i den forbindelse var fremsat ønske fra et folketingsmedlem om flagning med regnbueflaget.</p>\r\n<p class=\"NormalInd\">\r\n</p>\r\n<p class=\"NormalInd\">Ønsket blev imidlertid afvist med begrundelsen, at »såfremt Folketinget åbner op for at afvige de officielle flagregler, fx ved Copenhagen Pride-ugen, kan det blive vanskeligt at give afslag til andre organisationer, som henvender sig med ønske om flagning ved deres mærkedag«. Herefter nævnes bl.a. WHO-dag, »Knæk Cancer«-dag, aids-dag og andre mærkedage.</p>\r\n<p class=\"NormalInd\">\r\n</p>\r\n<p class=\"NormalInd\">Notatet taler sit eget tydelige sprog, og mere enkelt kan det i grunden ikke siges. Fra begyndelsen burde denne sunde fornuft også have omfattet EU- og FN-flagene, for allerede ved at give tilladelse til flagning med disse blev der åbnet for glidebanen.</p>\r\n<p class=\"NormalInd\">\r\n</p>\r\n<p class=\"NormalInd\">Folketingets Præsidium har bragt sig i en overordentlig vanskelig situation, hvor det bliver vanskeligt at give afslag på henvendelser fra andre græsrodsbevægelser, fordi afvisningerne straks – og med rette – vil blive tolket politisk. Det var netop den udvikling, Dansk Folkeparti advarede mod med beslutningsforslag nr. B 70 (folketingsåret 2019-20).</p>\r\n<p class=\"NormalInd\">\r\n</p>\r\n<p class=\"NormalInd\">Som en krølle på Præsidiets beslutning om at tillade flagning med regnbueflaget skal det for fuldstændighedens skyld nævnes, at ikke alle medlemmer af Præsidiet var involveret i beslutningen. Sagen om flagning med regnbueflaget blev lynbehandlet via e-mail på et døgn, og ved en fejl blev præsidiemedlemmet fra Dansk Folkeparti ikke hørt. Præsidiemedlemmet blev først klar over beslutningen, efter den var taget, fordi Danmarks Radio kontaktede præsidiemedlemmet om en kommentar til beslutningen. Præsidiemedlemmet ville have talt og stemt imod beslutningen.</p>\r\n<p class=\"NormalInd\">\r\n</p>\r\n<p class=\"NormalInd\">Det skal understreges, at forslagsstillerne ikke har noget imod regnbueflaget og har sympati og respekt for lgbt-personer. De fortjener opbakning og anerkendelse. Men derfra og til at flage med regnbueflaget foran Folketinget er at gå for vidt.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne henviser endvidere til nedenstående bemærkninger, som er uændrede fra beslutningsforslag nr. B 70 (folketingsåret 2019-20):</p>\r\n<p class=\"NormalInd\">Folketingets Præsidium traf i september 2019 beslutning om fremover fra Folketingets hovedtrappe i Rigsdagsgården at flage med flag, der ikke knytter sig til nogen nation eller noget folk. Konkret gælder det, at der fremover vil blive flaget med EU-flag den 9. maj og FN-flag den 24. oktober. Beslutningen blev bl.a. omtalt i nyheden »Nye flagregler for Folketinget« af 11. september 2019 på Folketingets hjemmeside.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne finder beslutningen forkert, idet der hermed gøres op med en lang tradition, hvor Folketinget alene har flaget med nationale flag. Som det naturligste flages der selvsagt med Dannebrog i hverdagen, ligesom der ved statsbesøg flages med den besøgendes nationalitetsflag og de nordiske flag har haft deres naturlige rolle. Denne gode tradition har et flertal i Folketingets Præsidium tilsidesat for at bane vej for, at også organisationers flag kan benyttes i Folketingets flagstænger. Dette er problematisk af flere grunde. Først og fremmest er det velkendt, at politiske organisationer som EU, FN, NATO og andre deler vandene mellem politikere såvel som borgere. Det er flag, der forbindes med bestemte politiske programmer og projekter, mens et nationalitetsflag knytter an til en nation, et folk, og således er hævet over politik.</p>\r\n<p class=\"NormalInd\">\r\n</p>\r\n<p class=\"NormalInd\">Folketinget skal som institution ikke tage stilling, men skal derimod favne alle danskere, forenet i demokratiet. Dette gør sig ikke mindst gældende i relation til Folketingets fysiske fremtoning. Lige så naturligt det således er at markere et udlandsbesøg ved at flage med gæsternes nationalflag, lige så unaturligt vil det være, at der nu i Folketingets flagstænger og master vil kunne ses flag, der med politiske over- og undertoner deler vandene. Det er en uskik, fordi Folketinget som institution dermed bliver polariseret og polariserende, mens selve ideen med folkestyre, Folketing og grundlov er, at de skal kunne favne alle – uanset hvor i det politiske spektrum man personligt befinder sig.</p>\r\n<p class=\"NormalInd\">\r\n</p>\r\n<p class=\"NormalInd\">Ved at flage med en organisations flag tager Folketinget stilling. Og det skal Folketinget netop ikke. Den slags har man Folketingets medlemmer til. De kan på partikontorer m.v. naturligvis flage med alle de flag, de ønsker, men ikke i Folketinget som institution. For uanset hvor stort et eventuelt flertal der i Folketinget måtte være for dansk medlemskab af internationale organisationer som EU, Europarådet, FN eller andet, ændrer det ikke på, at der om disse organisationer og deres virke er en politisk debat, som deler befolkningen. Ved at flage med disse organisationers flag allierer Folketinget som institution sig med den del af befolkningen, der måtte have veneration for den pågældende organisation. Med sin beslutning bidrager Folketingets Præsidium således til en splittelse af befolkningen, endda i en tid, der kalder på samling og sammenhold omkring de institutioner, vi har til fælles, og som vi – hævet over politiske uenigheder – alle kan finde sammen om og støtte.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker derfor at omgøre Præsidiets beslutning, således at den praksis, der var gældende frem til september 2019, også vil være den for fremtiden gældende, og at der således alene flages med nationalflag i Folketingets flagstænger m.v.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om flagning i Folketinget</p>\r\n<p class=\"ForslagsNummer\">(Beslutningsforslag nr. B 1)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 1",
            "stateLabel": "Forkastet",
            "references": [
                {
                    "shortName": "2020/1 BSF 1",
                    "title": "Forslag til folketingsbeslutning om flagning i Folketinget",
                    "presentationName": "Beslutningsforslag som fremsat",
                    "documentTypeId": 480,
                    "documentId": 216571,
                    "eliUri": "/eli/ft/20201BB00001",
                    "externalLink": ""
                },
                {
                    "shortName": "2020/1 BTB 1",
                    "title": "Betænkning over Forslag til folketingsbeslutning om flagning i Folketinget",
                    "presentationName": "Betænkning over beslutningsforslag",
                    "documentTypeId": 500,
                    "documentId": 219543,
                    "eliUri": "/eli/ft/20201DB00605",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b1/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/10/2020"
        },
        {
            "displayName": "Accession",
            "displayValue": "20201BB00001"
        },
        {
            "displayName": "Entydig dokumentidentifikation",
            "displayValue": "AX024985"
        },
        {
            "displayName": "Dato for førstegangsindlæggelse",
            "displayValue": "08/10/2020"
        },
        {
            "displayName": "Dato for indlæggelse",
            "displayValue": "08/10/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}