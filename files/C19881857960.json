{
    "id": 63996,
    "title": "Moms-velgørende arrangementer mv ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18579 af 30/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Moms-velgørende arrangementer mv </H1>  \r\n\r\n<P></P>  \r\n\r\n<BR>  \r\n\r\n<P>Moms - velgørende arrangementer mv </P>  \r\n\r\n<P>Vejledningen indeholder de vigtigste regler om fritagelse for moms ved  \r\n\r\n afholdelse af velgørende arrangementer. </P>  \r\n\r\n<P>Vejledningen er udarbejdet på grundlag af momsloven og Skatteministeriets  \r\n\r\n bekendtgørelse om momsfritagelse for velgørende arrangementer. </P>  \r\n\r\n<P>Generelt </P>  \r\n\r\n<P>Efter momslovens § 2, stk 1 og 2, skal der betales moms ved salg af varer  \r\n\r\n og momspligtige ydelser. Der kan dog efter ansøgning gives momsfritagelse for  \r\n\r\n velgørende arrangementer, når overskuddet fuldt ud bruges til velgørende  \r\n\r\n eller på anden måde almennyttige formål. </P>  \r\n\r\n<P>Velgørende arrangementer, der fritages for moms, fritages samtidig for at  \r\n\r\n betale bidrag efter lov om arbejdsmarkedsbidrag. </P>  \r\n\r\n<P>De skal søge det lokale distriktstoldkammer om fritagelse for at betale  \r\n\r\n moms. Toldkamret undersøger, om betingelserne for momsfritagelse er opfyldt,  \r\n\r\n og udsteder i givet fald en tilladelse til momsfritagelse. Hvis  \r\n\r\n arrangementerne holdes hvert år eller oftere, kan toldkamret give en  \r\n\r\n periodisk tilladelse, der gælder i op til 5 år. </P>  \r\n\r\n<P>Ansøgningsblanket fås på toldkamret. </P>  \r\n\r\n<P>Både momsregistrerede og ikke-momsregistrerede foreninger kan søge om  \r\n\r\n momsfritagelse. </P>  \r\n\r\n<P>Der kan gives momsfritagelse for: </P>  \r\n\r\n<P>- enkeltstående arrangementer (basarer, koncerter, loppemarkeder mm). </P>  \r\n\r\n<P>- salg af brugte ting af ringe værdi, fx flasker, papir og metal, der  \r\n\r\n indsamles og sælges af velgørende foreninger. </P>  \r\n\r\n<P>Enkeltstående arrangementer </P>  \r\n\r\n<P>Momsfritagelsen forudsætter, at følgende betingelser er opfyldt: </P>  \r\n\r\n<P>Overskudsanvendelsen </P>  \r\n\r\n<P>Overskuddet fra arrangement skal <I>fuldt ud</I> bruges til velgørende  \r\n\r\n eller på anden måde almennyttige formål. </P>  \r\n\r\n<P>Som eksempler herpå kan nævnes: </P>  \r\n\r\n<P>- sygdomsbekæmpelse </P>  \r\n\r\n<P>- amatøridrætsarbejde </P>  \r\n\r\n<P>- ulandshjælp </P>  \r\n\r\n<P>- kirkeligt arbejde </P>  \r\n\r\n<P>- arbejde i upolitiske ungdomsorganisationer. </P>  \r\n\r\n<P>Arrangementer, der holdes til fordel for eksempelvis Red Barnet, Røde  \r\n\r\n Kors, Muskelsvindfonden, Kræftens Bekæmpelse, Verdensnaturfonden og  \r\n\r\n spejderkorps, kan således momsfritages. </P>  \r\n\r\n<P>Der kan også gives momsfritagelse for arrangementer, hvor overskuddet  \r\n\r\n bruges til opførelse og drift af kirker, idrætshaller, spejderhytter og  \r\n\r\n fritidscentre mv for børn og unge. </P>  \r\n\r\n<P>At overskuddet <I>fuldt ud</I> skal bruges til velgørende formål skal  \r\n\r\n forstås bogstaveligt. </P>  \r\n\r\n<P>Hvis blot en mindre del af overskuddet fra arrangementet bruges til andre  \r\n\r\n formål, herunder henlægges til brug for andre arrangementer, er fritagelse  \r\n\r\n udelukket. </P>  \r\n\r\n<P>Som eksempler på formål, der ikke kan anses som velgørende eller  \r\n\r\n almennyttige i relation til momsfritagelse, kan nævnes: </P>  \r\n\r\n<P>- politisk arbejde </P>  \r\n\r\n<P>- rejselegater </P>  \r\n\r\n<P>- turistforeningers almindelige arbejde </P>  \r\n\r\n<P>- løbende drift af forsamlingshuse, medborgerhuse, kulturhuse og lignende  \r\n\r\n</P>  \r\n\r\n<P>- lokalradio- og fjernsynsvirksomhed. </P>  \r\n\r\n<P>Arrangementer, der holdes til fordel for en enkelt person eller en snæver  \r\n\r\n kreds af personer, fx et gymnastikhold eller en skoleklasse, kan ikke  \r\n\r\n momsfritages. </P>  \r\n\r\n<P>Hvis overskuddet fra et arrangement fordeles mellem flere foreninger, kan  \r\n\r\n der ikke gives momsfritagelse, hvis blot en af foreningerne ikke (eller kun  \r\n\r\n delvis) bruger sin del af overskuddet til velgørende formål. </P>  \r\n\r\n<P>Arrangementets varighed </P>  \r\n\r\n<P>Der må højst holdes 12 arrangementer om året. </P>  \r\n\r\n<P CLASS=PUNKT> <B>1.</B> Der må holdes et arrangement hver måned, og  \r\n\r\n arrangement må højst vare i 3 sammenhængende dage (3-dages-reglen), eller  \r\n\r\n</P>  \r\n\r\n<P CLASS=PUNKT> <B>2.</B> der må holdes et arrangement om året af en varighed  \r\n\r\n på højst 14 sammenhængende dage (14-dages-reglen). </P>  \r\n\r\n<P>De to regler kan dog kombineres, så der kan holdes et 14-dages-arrangement  \r\n\r\n og højst elleve 3-dages-arrangementer om året, hvis 14-dages-arrangementet i  \r\n\r\n form og indhold klart adskiller sig fra 3-dages-arrangementerne. </P>  \r\n\r\n<P>Salg af varer og ydelser </P>  \r\n\r\n<P>Salg af varer og ydelser skal ske for arrangørens regning og risiko. Det  \r\n\r\n betyder, at der ikke kan gives momsfritagelse for egentlig  \r\n\r\n erhvervsvirksomhed, der udøves i tilslutning til et momsfritaget arrangement.  \r\n\r\n</P>  \r\n\r\n<P>For arrangementer med servering (fx øl), hvortil der kræves  \r\n\r\n lejlighedstilladelse fra politiet efter restaurationsloven, er  \r\n\r\n momsfritagelsen betinget af, at lejlighedstilladelsen er udstedt til  \r\n\r\n arrangøren, og at serveringen sker for arrangørens regning og risiko.  \r\n\r\n Arrangementet må ikke afholdes i lokaler, der er omfattet af en restauratørs  \r\n\r\n næringsbrev/alkoholbevilling. </P>  \r\n\r\n<P>Er arrangøren i forvejen momsregistreret, kan der ikke gives  \r\n\r\n momsfritagelse for salg af tilsvarende varer og ydelser. </P>  \r\n\r\n<P>Der kan ikke gives fritagelse for moms af de indkøb, der foretages i  \r\n\r\n forbindelse med arrangementerne. </P>  \r\n\r\n<P>Regnskab </P>  \r\n\r\n<P>Arrangøren skal for hvert enkelt arrangement føre et regnskab, som  \r\n\r\n dokumenterer, at hele overskuddet er brugt til velgørende formål. </P>  \r\n\r\n<P>Arrangøren må ikke på fakturaer, afregningsbilag mv anføre momsbeløb eller  \r\n\r\n anden angivelse af, at fakturabeløbet indeholder moms. </P>  \r\n\r\n<P>Eventuelle lejlighedstilladelser fra politiet skal vedlægges regnskabet.  \r\n\r\n Arrangøren skal efter anmodning fra toldkamret sende regnskabet til  \r\n\r\n toldkamret. </P>  \r\n\r\n<P>Regnskabet med bilag skal opbevares i 5 år efter udløbet af regnskabsåret.  \r\n\r\n</P>  \r\n\r\n<P>Indsamling og salg af brugte ting </P>  \r\n\r\n<P>Velgørende eller almennyttige foreninger m fl, der indsamler og sælger  \r\n\r\n brugte ting af ringe værdi, fx flasker, papir og metal, kan efter ansøgning  \r\n\r\n fritages for moms, selv om salget af disse varer sker løbende. </P>  \r\n\r\n<P>Det er dog en betingelse, at salget udelukkende sker til momsregistrerede  \r\n\r\n virksomheder, og at foreningen m fl ikke i øvrigt driver momspligtig  \r\n\r\n virksomhed. Der ses herved bort fra eventuel lejlighedsvis registrering for  \r\n\r\n enkeltstående arrangementer og for eventuel registrering for reklameydelser,  \r\n\r\n fx ved udgivelse af et foreningsblad, og for eventuel  \r\n\r\n cafeteria/kioskvirksomhed. </P>  \r\n\r\n<P>Yderligere oplysninger </P>  \r\n\r\n<P>De kan få yderligere oplysninger ved det lokale distriktstoldkammer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881857960"
        },
        {
            "displayName": "Entydig dokumentidentifikation",
            "displayValue": "CM023017"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18579"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 106"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}