{
    "id": 62569,
    "title": "Statsskattedirektoratets cirkulære om den skattemæssige behandling af kontingenter til registreringspligtige foreninger omfattet af fondsbeskatningslovens § 1, nr. 2 og 3 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18310 af 13/01/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære om den  \r\n\r\n skattemæssige behandling af kontingenter til registreringspligtige foreninger  \r\n\r\n omfattet af fondsbeskatningslovens § 1, nr. 2 og 3 (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Selvstændige erhvervsdrivende. </P>  \r\n\r\n<P>Selvstændige erhvervsdrivende, der er medlemmer af registreringspligtige  \r\n\r\n foreninger, kan ved opgørelsen af den skattepligtige indkomst fradrage  \r\n\r\n udgifter til kontingenter til foreningen efter reglerne i ligningslovens §  \r\n\r\n 13. </P>  \r\n\r\n<P>Fradraget foretages ved opgørelsen af den skattepligtige indkomst, uanset  \r\n\r\n om skatteyderen anvender virksomhedsskatteordningen. </P>  \r\n\r\n<P>For selvstændige erhvervsdrivende kan en del af kontingentudgiften  \r\n\r\n imidlertid anses for en driftsomkostning, der kan fradrages ved opgørelsen af  \r\n\r\n den personlige indkomst efter personskattelovens § 3, stk. 2, nr. 1. </P>  \r\n\r\n<P>Afgørelse for medlemmets fradragsret er den skattemæssige fordeling af  \r\n\r\n kontingentet ved opgørelsen af foreningens skattepligtige indkomst.  \r\n\r\n Kontingent, der medgår til dækning af udgifter af erhvervsmæssig karakter i  \r\n\r\n foreningen, kan fradrages ved opgørelsen af medlemmets personlige indkomst.  \r\n\r\n Kontingent, der medgår til udgifter af ikke-erhvervsmæssig karakter, kan  \r\n\r\n fradrages ved opgørelsen af medlemmets skattepligtige indkomst. Det er en  \r\n\r\n forudsætning, at det over for vedkommende ligningsmyndighed kan dokumenteres  \r\n\r\n eller på anden tilfredsstillende måde sandsynliggøres, at kontingentet må  \r\n\r\n anses for medgået til dækning af henholdsvis erhvervsmæssige og  \r\n\r\n ikke-erhvervsmæssige ydelser. </P>  \r\n\r\n<P>Medlemmet kan ikke anvende en anden fordeling ved indkomstopgørelsen, end  \r\n\r\n den der for det tilsvarende indkomstår anvendes ved foreningens  \r\n\r\n indkomstopgørelse. </P>  \r\n\r\n<P>1.1 Ved afgørelsen af, om en del af kontingentet kan anses for medgået til  \r\n\r\n udgifter af erhvervsmæssig karakter, må henses til serviceaktivitetens art,  \r\n\r\n regler for kontingentindbetalinger m.v. - herunder om medlemmet vil have  \r\n\r\n mulighed for at få en tilsvarende ydelse uden for foreningen, og om ydelsen  \r\n\r\n også tilbydes eller sælges til ikke-medlemmer. Vejledende for hvad  \r\n\r\n erhvervsmæssig indtægt omfatter er bestemmelsen i selskabsskattelovens § 1,  \r\n\r\n stk. 3, der nævner indtægt ved næringsvirksomhed eller anden  \r\n\r\n forretningsvirksomhed, herunder indtægt ved drift, udlejning eller  \r\n\r\n bortforpagtning af fast ejendom. Endvidere vil f.eks udgifter ved forlags- og  \r\n\r\n kursusvirksomhed, samt undervisnings- og konsulentvirksomhed ofte være  \r\n\r\n erhvervsmæssig karakter. </P>  \r\n\r\n<P>1.2. Foretager foreningen en fordeling af kontingentet, således at 50 pct.  \r\n\r\n henføres til erhvervsmæssig udgift ved foreningens indkomstopgørelse, vil  \r\n\r\n fordelingen umiddelbart kunne lægges til grund ved ligningen. </P>  \r\n\r\n<P>1.3. Foretager foreningen ingen opdeling, anses kontingentindbetalingerne  \r\n\r\n for medgået til ikke-erhvervsmæssige udgifter ved opgørelsen af foreningens  \r\n\r\n skattepligtige indkomst, og kontingentet er alene fradragsberettiget ved  \r\n\r\n opgørelsen af medlemmets skattepligtige indkomst. </P>  \r\n\r\n<P CLASS=PUNKT> <B>2.</B> Lønmodtagere. </P>  \r\n\r\n<P>For medlemmer, der ikke er selvstændige erhvervsdrivende kan udgifter til  \r\n\r\n kontingent til foreningen fradrages ved opgørelsen af medlemmets  \r\n\r\n skattepligtige indkomst efter reglerne i ligningslovens § 13, når  \r\n\r\n kontingentet medgår til udgifter af ikke-erhvervsmæssig karakter i  \r\n\r\n foreningen. Kontingent, der medgår til udgifter af erhvervsmæssig karakter i  \r\n\r\n foreningen, kan fradrages i den skattepligtige indkomst i det omfang bidraget  \r\n\r\n sammen med eventuelle øvrige lønmodtagerudgifter overstiger 3.200 kr. (for  \r\n\r\n indkomståret 1988), jf. ligningslovens § 9, stk. 1. </P>  \r\n\r\n<P>Ved opgørelsen af foreningens skattepligtige indkomst anses  \r\n\r\n kontingentindtægten tilsvarende for medgået til henholdsvis erhvervsmæssige  \r\n\r\n og ikke-erhvervsmæssige udgifter. </P>  \r\n\r\n<P>2.1. Når arbejdsgiveren betaler kontingentet for lønmodtageren betragtes  \r\n\r\n den del af kontingentet, der medgår til udgifter af ikke-erhvervsmæssig  \r\n\r\n karakter i foreningen som et løntillæg. Den ansatte skal medtage beløbet i  \r\n\r\n den personlige indkomst og kan foretage ligningsmæssigt fradrag ved  \r\n\r\n opgørelsen af den skattepligtige indkomst. </P>  \r\n\r\n<P>Den del af kontingentet, der medgår til udgifter af erhvervsmæssig  \r\n\r\n karakter i foreningen indgår ikke i lønmodtagerens indkomst, når  \r\n\r\n arbejdsgiveren betaler kontingentet for den pågældende. </P>  \r\n\r\n<P CLASS=PUNKT> <B>3.</B> Ikrafttræden. </P>  \r\n\r\n<P>Nærværende cirkulære har virkning fra og med indkomståret 1988 (skatteåret  \r\n\r\n 1989/90). </P>  \r\n\r\n<P>Hans Westerberg </P>  \r\n\r\n<P>/Kurt Ove Rasmussen </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 2-1989"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891831009"
        },
        {
            "displayName": "Entydig dokumentidentifikation",
            "displayValue": "CM021578"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18310"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/01/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "De kommunale ligningsmyndigheder"
        },
        {
            "displayName": "Ressortministeriets journalnummer",
            "displayValue": "360-4420-90, Afdeling: Forespørgsel, Kontor: 1. kontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}