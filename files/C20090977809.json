{
    "id": 127569,
    "title": "Cirkulære om frit organisationsvalg på AC-området",
    "documentTypeId": "150",
    "isSagsforlobPeriodValid": true,
    "shortName": "CIR nr 9778 af 06/10/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\"></a></p>\r\n      <p class=\"Indholdsfortegnelse\"><a href=\"#B2\">Bilag 1</a></p>\r\n      <p class=\"Indholdsfortegnelse\"><a href=\"#B3\">Bilag 2</a></p><div class=\"bjelke\">Den fulde tekst</div><p class=\"Titel2\">Cirkulære om frit organisationsvalg på AC-området</p>\r\n      <p class=\"Tekst\"><span class=\"Bold\">Generelle bemærkninger</span></p>\r\n      <p class=\"Tekst\">En række AC-organisationer har etableret frit organisationsvalg. Kandidater, bachelorer og studerende kan således inden for disse organisationers optagelsesområder frit søge optagelse, herunder i en anden organisation end den, der er anført i bilag a til overenskomsten for akademikere i staten i forbindelse med den pågældende uddannelse.</p>\r\n      <p class=\"Tekst\">Ordningen blev etableret med virkning for overenskomstperioden 2002 – 2005, men er herefter blevet forlænget for perioden 2005 – 2008 samt for perioden 2008 - 2011.</p>\r\n      <p class=\"Tekst\">Ordningen omfatter for tiden Danmarks Jurist- og Økonomforbund, C 3 - Ledelse og Økonomi, Lægeforeningen, Forbundet Kommunikation og Sprog, Gymnasieskolernes Lærerforening og Ingeniørforeningen i Danmark.</p>\r\n      <p class=\"Tekst\">En ordning med samme indhold er aftalt mellem Danmarks Jurist- og Økonomforbund og DM (Dansk Magisterforening), mellem Ingeniørforeningen i Danmark og DM (Dansk Magisterforening), mellem Bibliotekarforbundet og DM (Dansk Magisterforening) samt mellem Forbundet Kommunikation og Sprog og DM (Dansk Magisterforening).</p>\r\n      <p class=\"Tekst\">Finansministeriet, KL og Regionernes Lønnings- og Takstnævn har indgået et protokollat med de pågældende organisationer om vilkår i forbindelse frit organisationsvalg, bl.a.</p>\r\n      <p class=\"Tekst\">a) Området for det frie organisationsvalg (den individuelle interessevaretagelse og den lokale, kollektive interessevaretagelse)</p>\r\n      <p class=\"Tekst\">b) Ansættelsesmyndighedens håndtering af orienteringspligten i forbindelse med f.eks. sager om afskedigelse</p>\r\n      <p class=\"Tekst\">c) Særbestemmelser om tillidsrepræsentanter (valg af tillidsrepræsentant, medarbejdergruppe)</p>\r\n      <p class=\"Tekst\">d) Lokale aftaler.</p>\r\n      <p class=\"Tekst\">Protokollatets indhold er gengivet i det medfølgende bilag.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Personalestyrelsen, den 6. oktober 2009</P><P CLASS=SIGN1 ALIGN=\"CENTER\">Carsten Holm</P><P CLASS=SIGN2 ALIGN=\"RIGHT\"></P></FONT></DIV><a id=\"B1\"><hr class=\"BilagStreg\"></a><p class=\"BilagTekst\">Protokollat om vilkår i forbindelse med frit organisationsvalg på AC-området</p>\r\n      <p class=\"Tekst\">En række AC-organisationer har etableret frit organisationsvalg, hvilket indebærer, at kandidater, bachelorer og studerende inden for disse organisationers optagelsesområder frit kan søge optagelse.</p>\r\n      <p class=\"Tekst\">Der er i den anledning opnået enighed mellem de offentlige arbejdsgiverparter og de AC-organisationer, der har etableret frit valg, om følgende rammer og vilkår for interessevaretagelse mv.</p>\r\n      <p class=\"Paragraftekst\"><span class=\"Bold\">1.</span> <span class=\"Bold\">Medarbejdere omfattet af frit valg</span></p>\r\n      <p class=\"Tekst\">Akademikere ansat i kommuner, regioner og staten, har med frit valg mulighed for at lade de individuelle interesser og de lokale kollektive interesser blive varetaget af en anden organisation end den organisation, der har forhandlings- og aftaleretten ifølge den pågældende overenskomst. For så vidt angår den lokale kollektive interessevaretagelse gælder dog enkelte undtagelser, jf. bilag 1.</p>\r\n      <p class=\"Paragraftekst\"><span class=\"Bold\">2.</span> <span class=\"Bold\">Dækningsområde for frit-valgsordningen:</span> <span class=\"Bold\">Den individuelle interessevaretagelse og den lokale, kollektive interessevaretagelse</span></p>\r\n      <p class=\"Tekst\">Der er indgået aftaler mellem de involverede AC-organisationer om frit valg i overensstemmelse med indholdet af en standardbemyndigelsesaftale, jf. bilag 2. Herved bemyndiger organisationerne hinanden til at varetage medlemmernes interesser med virkning fra den 1. april 2008 og i den resterende del af overenskomstperioden indtil 31. marts 2011 efter aftalens nærmere regler.</p>\r\n      <p class=\"Tekst\">Bemyndigelsen omfatter den individuelle interessevaretagelse, hvorved forstås organisationens, henholdsvis tillidsrepræsentantens varetagelse af individuelle medlemmers interesser over for arbejdsgivere i relation til alle spørgsmål knyttet til ansættelsesforholdet, jf. i øvrigt bilag 2.</p>\r\n      <p class=\"Tekst\">Bemyndigelsen omfatter endvidere – med de i bilag 1 nævnte undtagelser – den lokale, kollektive interessevaretagelse. Herved forstås tillidsrepræsentantens kollektive interessevaretagelse for medarbejderne, herunder forhandlinger om og indgåelse af lokale aftaler. Bemyndigelsen omfatter endvidere tilsvarende virksomhed, der varetages af organisationen i situationer,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> hvor der ikke er valgt en tillidsrepræsentant</p>\r\n        <p class=\"Liste1\"><span class=\"Liste1Nr\" id=\"\">2)</span> hvor organisationen ikke har bemyndiget tillidsrepræsentanten hertil</p>\r\n      </p>\r\n      <p class=\"Paragraftekst\"><span class=\"Bold\">3.</span> <span class=\"Bold\">Orienteringspligt</span></p>\r\n      <p class=\"Tekst\">Det fremgår af overenskomsterne, at arbejdsgiveren i visse situationer har pligt til at rette henvendelse til eller give orientering til den forhandlingsberettigede organisation, f.eks. i forbindelse med sager om afskedigelser.</p>\r\n      <p class=\"Tekst\">Med henblik på at sikre, at henvendelser/orienteringer sker til den rigtige organisation, vil arbejdsgiverne som udgangspunkt fortsat anvende overenskomsternes uddannelsesbilag. Såfremt en sådan henvendelse/orientering af medarbejderen ønskes rettet til en anden AC-organisation, skal medarbejderen – eventuelt via sin organisation – skriftligt underrette arbejdsgiveren herom og samtidig hermed give sit samtykke til, at oplysningen må registreres, jf. persondataloven. I forbindelse med lønforhandlinger vil tillidsrepræsentanten dokumentere over for arbejdsgiveren, hvilke medarbejdere vedkommende repræsenterer.</p>\r\n      <p class=\"Tekst\">Der kan ikke rejses krav om bod i tilfælde, hvor arbejdsgiveren på grund af frit valg retter henvendelse til en forkert AC-organisation.</p>\r\n      <p class=\"Tekst\">På områder med fælles forhandlingsret har arbejdsgiveren opfyldt sin forhandlings- og orienteringspligt ved henvendelse til en af de respektive organisationer.</p>\r\n      <p class=\"Paragraftekst\"><span class=\"Bold\">4.</span> <span class=\"Bold\">Den kollektive interessevaretagelse</span></p>\r\n      <p class=\"Tekst\">De nedennævnte principper for den kollektive interessevaretagelse gælder i overenskomstperioden 1. april 2008 til den 31. marts 2011.</p>\r\n      <p class=\"Tekst\"><span class=\"Bold\">Principper for tillidsrepræsentantvirksomhed</span></p>\r\n      <p class=\"Tekst\">De hidtil gældende regler om tillidsrepræsentanter finder anvendelse, dog med nedennævnte fravigelser.</p>\r\n      <p class=\"Tekst\"><span class=\"Italic\">Valg af tillidsrepræsentant, medarbejdergruppe/overenskomstgruppe</span></p>\r\n      <p class=\"Tekst\">For tillidsrepræsentanters valg, virksomhed mv. gælder de almindelige TR-regler.</p>\r\n      <p class=\"Tekst\">På områder, hvor der er etableret frit organisationsvalg, forstås dog følgende ved ”medarbejdergruppe” (statslige TR-regler) og ved ”overenskomstgruppe” ((regions)kommunale) TR-regler):</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> Medarbejdere omfattet af den pågældende AC-organisations overenskomst (hhv. forhandlings- og aftaleret i medfør af uddannelsesbilaget)</p>\r\n        <p class=\"Liste1\"><span class=\"Liste1Nr\" id=\"\">b)</span> samt andre akademikere, som har valgt medlemskab af denne AC-organisation,</p>\r\n        <p class=\"Liste1\"><span class=\"Liste1Nr\" id=\"\">c)</span> men eksklusiv medarbejdere som har valgt medlemskab af en anden AC-organisation.</p>\r\n      </p>\r\n      <p class=\"Tekst\">Orientering af arbejdsgiveren om tilhørsforhold til en anden medarbejdergruppe/overenskomstgruppe sker efter reglerne i punkt 3.</p>\r\n      <p class=\"Tekst\">Den lokale arbejdsgiver kan modsætte sig en forøgelse af det samlede antal tillidsrepræsentanter inden for statsinstitutionen/kommunen/regionen/fællesskabet, såfremt dette alene er forårsaget af medlemsvandringer. AC-organisationerne aftaler i givet fald indbyrdes, hvilke(n) tillidsrepræsentant(er), der ønskes anmeldt.</p>\r\n      <p class=\"Tekst\">Hvis AC-organisationerne ikke inden for en frist på 3 måneder efter arbejdsgiverens indsigelse har indgået en sådan aftale, betragtes tillidsrepræsentanten for de(n) største af valggrupperne som valgt.</p>\r\n      <p class=\"Tekst\"><span class=\"Bold\">Lokale aftaler</span></p>\r\n      <p class=\"Tekst\">Tillidsrepræsentanterne og de lokale arbejdsgivere opfordres til at tage højde for det frie organisationsvalg ved fastlæggelsen af nye lokalaftalers dækningsområde.</p>\r\n      <p class=\"Tekst\">Allerede gældende lokale aftaler bør gennemgås af parterne ved førstkommende anledning, f.eks. den årlige lønforhandling med henblik på evt. justeringer af dækningsområdet.</p>\r\n      <p class=\"Tekst\">Skift af organisation indebærer ikke ændring i lokalaftaledækning, medmindre andet aftales lokalt.</p>\r\n      <p class=\"Paragraftekst\"><span class=\"Bold\">5.</span> <span class=\"Bold\">Den centrale kollektive interessevaretagelse</span></p>\r\n      <p class=\"Tekst\">Den centrale kollektive interessevaretagelse omfatter indgåelse af overenskomster og aftaler.</p>\r\n      <p class=\"Tekst\">Organisationsskift indebærer ingen ændring i centralt aftalte løn- og øvrige ansættelsesvilkår.</p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 1</span></p>\r\n      <p class=\"BilagTekst\">Undtagelser (det kommunale og det regionale område)</p>\r\n      <p class=\"Tekst\">På følgende områder er der ikke mulighed for frit valg for så vidt angår den lokale, kollektive interessevaretagelse.</p>\r\n      <p class=\"Paragraftekst\"><span class=\"Bold\">KL’s område:</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> <span class=\"Bold\">Aftale om klassificering af chefer</span> mellem KL og Ansatte Arkitekters Råd, Danmarks Jurist- og Økonomforbund, Foreningen af Kommunale Chefer, HK/KOMMUNAL, Ingeniørforeningen i Danmark og Lærernes Centralorganisation.</p>\r\n        <p class=\"Liste1\"><span class=\"Liste1Nr\" id=\"\">2)</span> <span class=\"Bold\">Overenskomst for Beredskabspersonale i chef-/lederstillinger</span> mellem KL og Teknisk Landsforbund, Ledernes Hovedorganisation og Ingeniørforeningen i Danmark.</p>\r\n      </p>\r\n      <p class=\"Paragraftekst\"><span class=\"Bold\">Danske Regioners område:</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> <span class=\"Bold\">Aftale for chefer</span> mellem Regionernes Lønnings- og Takstnævn og Danmarks Jurist- og Økonomforbund, Ingeniørforeningen i Danmark og HK.</p>\r\n      </p><a id=\"B3\"><hr class=\"BilagStreg\"></a><p class=\"Bilag\"><span id=\"Bil3\">Bilag 2</span></p>\r\n      <p class=\"BilagTekst\">Aftale mellem en række AC-organisationer om frit organisationsvalg</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Kandidater, bachelorer og studerende inden for de underskrivende organisationers optagelsesområder, som er fastsat i de enkelte organisationers vedtægter, kan frit søge optagelse i akademikerorganisationerne.</p>\r\n        <p class=\"Liste1\"><span class=\"Liste1Nr\" id=\"\">2)</span> En underskrivende organisation bemyndiger de øvrige underskrivende organisationer til i perioden fra den 1. april 2008 til den 31. marts 2011 at varetage de individuelle interesser for de akademikere, der er medlemmer af det pågældende forbund, og som er ansat på kollektive aftaler og overenskomster, uanset medlemmets uddannelsesmæssige baggrund. Bemyndigelsesaftalen omfatter tillige tillidsrepræsentanters individuelle og kollektive interessevaretagelse.</p>\r\n        <p class=\"Liste1\"><span class=\"Liste1Nr\" id=\"\">3)</span> En underskrivende organisation bemyndiger de øvrige underskrivende organisationer til i perioden 1. april 2008 til 31. marts 2011</p>\r\n        <p class=\"Liste2\"><span class=\"Liste2Nr\" id=\"\">a)</span> at varsle og iværksætte individuelle konfliktskridt for medlemmer af disse organisationer uanset medlemmets uddannelsesmæssige baggrund</p>\r\n        <p class=\"Liste2\"><span class=\"Liste2Nr\" id=\"\">b)</span> at forfølge individuelle sager, der relaterer sig til overenskomstfortolkning og – brud uanset medlemmets uddannelsesmæssige baggrund.</p>\r\n        <p class=\"Liste1\"><span class=\"Liste1Nr\" id=\"\">4)</span> Nærværende aftale træder i kraft den 1. april 2008.</p>\r\n      </p>",
    "isHistorical": true,
    "editorialNotes": [
        "Udsendt som Perst.nr. 057-09"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2009"
        },
        {
            "displayName": "Accession",
            "displayValue": "C20090977809"
        },
        {
            "displayName": "Entydig dokumentidentifikation",
            "displayValue": "AE001523"
        },
        {
            "displayName": "Dato for førstegangsindlæggelse",
            "displayValue": "07/10/2009"
        },
        {
            "displayName": "Dato for indlæggelse",
            "displayValue": "07/10/2009"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9778"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "06/10/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 08-333/31-28"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}