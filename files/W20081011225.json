{
    "id": 125684,
    "title": "Ansatte udsat for nedstyrtningsfare – forbud mod at arbejde på tag – brug af autoriseret rådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 10112 af 30/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ansatte udsat for nedstyrtningsfare – forbud mod at arbejde på tag – brug af autoriseret rådgiver</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet afgav den 20. februar 2008 forbud mod at ansatte arbejdede på et tag i ca. 7,50 meters højde. Arbejdstilsynet vurderede, at de ansatte var udsat for en nedstyrtningsfare. Arbejdstilsynet afgav samtidig påbud om at virksomheden skulle bruge en autoriseret arbejdsmiljørådgiver.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at der på tidspunktet for Arbejdstilsynets besøg den 20. februar 2008 havde været en overhængende, betydelig fare for de ansattes sikkerhed, hvorfor der var grundlag for Arbejdstilsynets forbud om fortsat at arbejde på taget, indtil der var etableret effektiv sikring mod nedstyrtning.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde ved afgørelsen vægt på, at arbejdet foregik i ca. 7,5 meters højde, idet der var tale om et næsten fladt tag med en hældning på 1,15 grader.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde endvidere vægt på, at Arbejdstilsynet ved tilsynsbesøget den 20. februar 2008 konstaterede, at én ansat færdedes på taget i 7,5 meters højde uden passende sikkerhedsforanstaltning.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde endvidere vægt på, at Arbejdstilsynet ved tilsynsbesøget den 20. februar 2008 konstaterede, at ingen ansatte brugte sikkerhedsline, da de var på vej ned fra taget på trods af at de gik tæt langs tagkanten for at komme hen til en lift med mandskabskurv, som de brugte for at komme ned fra taget.</div>\r\n        </p>\r\n      </div>\r\n      <p class=\"TekstV\">XXX</p>\r\n      <p class=\"TekstV\">XXX</p>\r\n      <p class=\"TekstV\">XXX j.nr.</p>\r\n      <p class=\"TekstV\">Arbejdsmiljøklagenævnet har på møde den 28. oktober 2008 behandlet virksomhedens klage over Arbejdstilsynets afgørelse af 27. februar 2008 om forbud mod fortsat arbejde på taget på byggepladsen ………, og påbud om brug af autoriseret arbejdsmiljørådgiver.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i det nedlagte forbud mod fortsat arbejde på taget på byggepladsen ………., indtil der er etableret effektiv sikring ved tagkant og ind i bygningen.</p>\r\n      <p class=\"TekstV\">Arbejdsmiljøklagenævnet er desuden enig med Arbejdstilsynet i, at XX A/S skal bruge en autoriseret arbejdsmiljørådgiver til løsning af arbejdsmiljøproblemet.</p>\r\n      <p class=\"TekstV\">Tilbagemelding om indgåelse af aftale med autoriseret arbejdsmiljørådgiver skal ske til Arbejdstilsynet senest den 15. december 2008.</p>\r\n      <p class=\"TekstV\">Nævnets afgørelse angående brug af autoriseret arbejdsmiljørådgiver skal efterkommes senest den 1. februar 2009.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 27. februar 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved to tilsynsførende ved tilsynsbesøget den 20. februar 2008 konstaterede/fik oplyst følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At virksomhedens ansatte lagde tagplader på hallen med livliner og ingen anden form for sikring mod nedstyrtning,</p>\r\n        <p class=\"Liste1\"><span class=\"Liste1Nr\" id=\"\">–</span> at de ansatte gik ca. 6 meter tæt langs tagkanten uden livline, da de skulle hen til mandskabskurven,</p>\r\n        <p class=\"Liste1\"><span class=\"Liste1Nr\" id=\"\">–</span> de ansatte brugte mandskabskurven som adgangsvej fra taget,</p>\r\n        <p class=\"Liste1\"><span class=\"Liste1Nr\" id=\"\">–</span> mandskabskurven stod inde i bygningen,</p>\r\n        <p class=\"Liste1\"><span class=\"Liste1Nr\" id=\"\">–</span> at taghældningen på den omhandlede hal var 1,15 grader,</p>\r\n        <p class=\"Liste1\"><span class=\"Liste1Nr\" id=\"\">–</span> at højden til tagkippen var 7,5 meter,</p>\r\n        <p class=\"Liste1\"><span class=\"Liste1Nr\" id=\"\">–</span> at det omhandlede tagarbejde ville foregå i mere end 4 mandetimer,</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet ved tilsynsbesøget den 20. februar 2008 afgav forbud mod fortsættelse af arbejdet, idet der efter Arbejdstilsynets vurdering var tale om en betydelig overhængende fare for de ansattes sikkerhed og sundhed, og</p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet efterfølgende i afgørelse af 27. februar 2008 meddelte virksomheden, at arbejdet skulle standses indtil der var etableret sikring mod nedstyrtning.</p>\r\n      </p>\r\n      <p class=\"TekstV\">Arbejdsmiljøklagenævnet har endvidere lagt til grund, at Arbejdstilsynet i udtalelse af 18. juni 2008 bl.a. har oplyst:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At de ansatte ved tilsynsbesøget har oplyst, at der ikke var noget rækværk på byggepladsen eller materialer til markering af en 2 meters grænse fra tagkanten, og</p>\r\n        <p class=\"Liste1\"><span class=\"Liste1Nr\" id=\"\">–</span> at to ansatte færdedes på hallens tag, og at den ene af de ansatte ikke havde sin sikkerhedsline fastgjort, idet han bevægede sig så hurtigt og frit, som det ikke ville være muligt med sele på.</p>\r\n      </p>\r\n      <p class=\"TekstV\">I bygninger, konstruktioner m.v. skal åbninger i gulve, tage, vægge, etageadskillelser og lign., som frembyder fare for nedstyrtning eller fald, forsynes med rækværk, overdækning eller anden passende sikkerhedsforanstaltning. Det fremgår af § 19, stk. 1, i bekendtgørelsen om indretning af byggepladser og lignende arbejdssteder.</p>\r\n      <p class=\"TekstV\">På tage med en taghældning under 15 grader, hvor der foregår færdsel eller arbejde og hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring, jf. § 23. Hvis tagarbejdet foregår på skridsikkert underlag og under gode vind- og vejrforhold, kan højden hæves til 5 meter. Hvis arbejdet kan udføres, uden at det er nødvendigt at komme nærmere end 2 meter til tagkanten, kan rækværket erstattes af en tydelig og holdbar markering af arbejdsstedet. Færdsel må ikke finde sted uden for markeringen. Det fremgår af § 21, stk. 1, nr. 1, i bekendtgørelsen om indretning af byggepladser og lignende arbejdssteder.</p>\r\n      <p class=\"TekstV\">Arbejdsmiljøklagenævnet finder, at der på tidspunktet for Arbejdstilsynets besøg den 20. februar 2008 har været en overhængende, betydelig fare for de ansattes sikkerhed, hvorfor der er grundlag for Arbejdstilsynets forbud om at standse arbejdet på taget, indtil der er etableret effektiv sikring mod nedstyrtning.</p>\r\n      <p class=\"TekstV\">Arbejdsmiljøklagenævnet har ved afgørelsen lagt vægt på, at arbejdet foregik i ca. 7,5 meters højde, idet der er tale om et næsten fladt tag med en hældning på 1,15 grader.</p>\r\n      <p class=\"TekstV\">Arbejdsmiljøklagenævnet har videre lagt vægt på, at Arbejdstilsynet ved tilsynsbesøget den 20. februar 2008 konstaterede, at én ansat færdedes på taget i 7,5 meters højde uden passende sikkerhedsforanstaltning.</p>\r\n      <p class=\"TekstV\">Arbejdsmiljøklagenævnet har endvidere lagt vægt på, at Arbejdstilsynet ved tilsynsbesøget den 20. februar 2008 konstaterede, at ingen ansatte brugte sikkerhedsline, da de var på vej ned fra taget på trods af at de gik tæt langs tagkanten for at komme hen til en lift med mandskabskurv, som de brugte for at komme ned fra taget.</p>\r\n      <p class=\"TekstV\">Arbejdsmiljøklagenævnet finder på denne baggrund, at der på tidspunktet for Arbejdstilsynets besøg den 20. februar 2008 har været en overhængende, betydelig fare for de ansattes sikkerhed, hvorfor der er grundlag for Arbejdstilsynets forbud om at arbejde på taget, indtil der er etableret effektiv sikring mod nedstyrtning.</p>\r\n      <p class=\"TekstV\">XX har i klagen anført, at virksomheden gennem en lang årrække fra Arbejdstilsynets side har fået anvist brug af H-sele, som eneste sikre foranstaltning mod nedstyrtning ved udlægning af trapezprofilerede stålplader på tag. For ikke at arbejde hele dagen i denne sele, afspærres udlagt tagområde med 2 meters afmærkning til kanter. Afsluttende påskydning og overlapskruning foretages herefter uden sele bag afmærkning.</p>\r\n      <p class=\"TekstV\">XX har i klagen videre anført, at der ikke blev anvendt personlift, men et trappetårn som adgangsvej til og fra taget.</p>\r\n      <p class=\"TekstV\">Arbejdsmiljøklagenævnet skal henvise til Arbejdstilsynets udtalelse af 18. juni 2008, hvoraf det fremgår, at Arbejdstilsynet ikke har accepteret nævnte foranstaltning.</p>\r\n      <p class=\"TekstV\">Arbejdsmiljøklagenævnet skal bemærke, at der er modstridende oplysninger om, hvorvidt der på tilsynstidspunktet var foretaget en 2 meters afmærkning til tagkant, herunder om der blev anvendt et trappetårn som adgangsvej til og fra taget.</p>\r\n      <p class=\"TekstV\">Arbejdsmiljøklagenævnet skal i den forbindelse henvise til, at Arbejdstilsynet i sin udtalelse har oplyst, at de ansatte ved tilsynsbesøget har oplyst, at der ikke var noget rækværk på byggepladsen eller materialer til markering af en 2 meters grænse fra tagkanten.</p>\r\n      <p class=\"TekstV\">Arbejdsmiljøklagenævnet skal endvidere henvise til, at Arbejdstilsynet har oplyst, at der på byggepladsen var et trappetårn, men at dette var op til den anden bygning, som stod ved siden af den i sagen omhandlede bygning, og at der var en åbning på ca. 1,5 meter mellem de to bygninger.</p>\r\n      <p class=\"TekstV\">Arbejdsmiljøklagenævnet skal endelig henvise til, at Arbejdstilsynet har udført besigtigelsen med 2 tilsynsførende og samtidig har taget billeder, som sandsynliggør Arbejdstilsynets konstateringer.</p>\r\n      <p class=\"TekstV\"><span class=\"Underline\">Påbud om autoriseret rådgiver</span></p>\r\n      <p class=\"TekstV\">Det fremgår af § 6, stk. 1 i bekendtgørelsen om brug af autoriserede arbejdsmiljørådgivere, at arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3 (§§ 8-36), når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\">Et af de arbejdsmiljøproblemer, der medfører krav om brug af autoriseret arbejdsmiljørådgiver, er såfremt der ved udførelse af arbejde på tage er risiko for nedstyrtningsfare. Det fremgår af § 23 i bekendtgørelsen om brug af autoriserede arbejdsmiljørådgivere.</p>\r\n      <p class=\"TekstV\">Arbejdsmiljøklagenævnet har lagt til grund, at afgørelsen om forbud om standsning af arbejdet på taget er omfattet af bekendtgørelsens § 23, idet de ansatte var udsat for nedstyrtningsfare, når de arbejdede på taget.</p>\r\n      <p class=\"TekstV\">Der er således tale om et alvorligt og komplekst arbejdsmiljøproblem, der automatisk udløser rådgiverpåbud, jf. bekendtgørelsens § 6, stk. 1.</p>\r\n      <p class=\"TekstV\">Der fremgår af bekendtgørelsens § 6, stk. 2, at der ikke gives rådgiverpåbud efter stk. 1, hvis virksomheden inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">Efter det oplyste har virksomheden ikke inden for det seneste år forud for Arbejdstilsynets påbud løst et identisk arbejdsmiljøproblem på samme arbejdssted, hvorfor nævnte bestemmelse ikke finder anvendelse.</p>\r\n      <p class=\"TekstV\">XX har i klagen anført, at der efter virksomhedens opfattelse ikke er behov for en arbejdsmiljørådgiver til at løse problemet, idet det er en opgave for hele branchen.</p>\r\n      <p class=\"TekstV\">Arbejdsmiljøklagenævnet skal hertil bemærke, at der ikke i reglerne er givet en dispensationsadgang, hvorfor Arbejdsmiljøklagenævnet ikke kan dispensere fra reglerne. Der er således ikke mulighed for at fravige kravet om brug af autoriseret arbejdsmiljørådgiver.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, § 42, § 77, stk.1 og § 77a, i lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 19, stk.1, § 21, stk.1, nr. 1, § 22 og § 23 i Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder, og</p>\r\n        <p class=\"Liste1\"><span class=\"Liste1Nr\" id=\"\">–</span> § 6, § 23, § 37, § 38, §§ 42-45 og § 49 i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">…………………</p>\r\n      <p class=\"TekstV\">Kopi til</p>\r\n      <p class=\"TekstV\">………………….</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007:</span></p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at de tilstedeværende øjeblikkeligt fjerner sig fra farezonen,</p>\r\n        <p class=\"Liste1\"><span class=\"Liste1Nr\" id=\"\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n        <p class=\"Liste1\"><span class=\"Liste1Nr\" id=\"\">3)</span> at arbejde i øvrigt standses.</p>\r\n      </p>\r\n      <p class=\"TekstV\"><span class=\"Italic\">Stk. 3</span>………………………………..</p>\r\n      <p class=\"TekstV\"><span class=\"Bold\">§ 77 a.</span> Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder:</span></p>\r\n      <p class=\"TekstV\"><span class=\"Bold\">§ 19.</span> I bygninger, konstruktioner m.v. skal åbninger i gulve, tage, vægge, etageadskillelser og lign., som frembyder fare for nedstyrtning eller fald, forsynes med rækværk, overdækning eller anden passende sikkerhedsforanstaltning.</p>\r\n      <p class=\"TekstV\"><span class=\"Italic\">Stk. 2.</span> ……………………</p>\r\n      <p class=\"TekstV\"><span class=\"Bold\">§ 21.</span> På tage, hvor der foregår færdsel eller arbejde, skal der alt efter tagets hældning træffes følgende sikkerhedsforanstaltninger:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Taghældning under 15º:</p>\r\n      </p>\r\n      <p class=\"TekstV\">Hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring, jf. § 23. Hvis tagarbejdet foregår på skridsikkert underlag og under gode vind- og vejrforhold, kan højden hæves til 5 meter. Hvis arbejdet kan udføres, uden at det er nødvendigt at komme nærmere end 2 meter til tagkanten, kan rækværket erstattes af en tydelig og holdbar markering af arbejdsstedet. Færdsel må ikke finde sted uden for markeringen.</p>\r\n      <p class=\"TekstV\">2) ……………………</p>\r\n      <p class=\"TekstV\"><span class=\"Bold\">§ 22.</span> Hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger efter § 23.</p>\r\n      <p class=\"TekstV\"><span class=\"Italic\">Stk. 2.</span> Der skal tillige træffes sikkerhedsforanstaltninger, hvor der er mindre faldhøjde, hvis der på grund af arbejdets art er særlig fare for nedstyrtning, eller hvis nedstyrtning på det omgivende underlag er forbundet med særlig fare.</p>\r\n      <p class=\"TekstV\"><span class=\"Italic\">Stk. 3.</span> Sikkerhedsforanstaltninger kan dog undlades ved kortvarige arbejdsopgaver, hvor faren ved sikkerhedsforanstaltningernes etablering, brug og fjernelse er større end den fare, de skal afværge. Dette gælder fx ved visse arbejdsoperationer i forbindelse med elementmontage.</p>\r\n      <p class=\"TekstV\"><span class=\"Bold\">§ 23.</span> Sikkerhedsforanstaltningerne mod personnedstyrtning, der fx kan bestå i stilladser, rækværker, skærme, overdækninger, tagstiger, transportable personløftere med arbejdsplatform (lift), sikkerhedsnet eller sikkerhedsbælte med line, skal vælges således, at faren under deres etablering og fjernelse er mindre end den fare, de skal afværge.</p>\r\n      <p class=\"TekstV\"><span class=\"Italic\">Stk. 2.</span> Sikkerhedsbælte med line kan dog kun vælges til arbejdsopgaver, hvor anden sikkerhedsforanstaltning ikke med rimelighed kan anvendes.</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere:</span></p>\r\n      <p class=\"TekstV\"><span class=\"Bold\">6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">………………</p>\r\n      <p class=\"TekstV\">Kapitel 3</p>\r\n      <p class=\"TekstV\"><span class=\"Italic\">Komplekse og alvorlige overtrædelser af arbejdsmiljølovgivningen</span></p>\r\n      <p class=\"TekstV\"><span class=\"Italic\">Det fysiske område</span></p>\r\n      <p class=\"TekstV\"><span class=\"Bold\">§ 23.</span> Nedstyrtningsfare eller fare for sammenstyrtning ved arbejde på tage og konstruktioner samt i bygninger</p>\r\n      <p class=\"TekstV\">Kapitel 4</p>\r\n      <p class=\"TekstV\"><span class=\"Italic\">Rådgivningspligt</span></p>\r\n      <p class=\"TekstV\"><span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n      <p class=\"TekstV\"><span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n      <p class=\"TekstV\"><span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n      <p class=\"TekstV\"><span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n      <p class=\"TekstV\"><span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n      <p class=\"TekstV\"><span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n      <p class=\"TekstV\"><span class=\"Italic\">Stk. 4.</span> Bygherren er undtaget fra pligten i stk. 2.</p>\r\n      <p class=\"TekstV\"><span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n      <p class=\"TekstV\"><span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n      <p class=\"TekstV\"><span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n      <p class=\"TekstV\"><span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n        <p class=\"Liste1\"><span class=\"Liste1Nr\" id=\"\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n        <p class=\"Liste1\"><span class=\"Liste1Nr\" id=\"\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n        <p class=\"Liste1\"><span class=\"Liste1Nr\" id=\"\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n      <p class=\"TekstV\"><span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n      <p class=\"TekstV\"><span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n      <p class=\"TekstV\"><span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n      <p class=\"TekstV\"><span class=\"Italic\">Stk. 6.</span> Bygherren er undtaget for pligten i stk. 4.</p>\r\n      <p class=\"TekstV\"><span class=\"Bold\">2.</span> AT-anvisninger, AT-meddelelser m.v.</p>\r\n      <p class=\"TekstV\">At-vejledning A.2.1 om nedstyrtnings- og gennemstyrtningsfare på bygge- og anlægspladser mv. (vedlægges)</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "W20081011225"
        },
        {
            "displayName": "Entydig dokumentidentifikation",
            "displayValue": "BE003482"
        },
        {
            "displayName": "Dato for indlæggelse",
            "displayValue": "26/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10112"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5900133-08 + 5900136-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}