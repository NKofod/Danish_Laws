{
    "id": 194259,
    "title": "Forslag til folketingsbeslutning om kriminalisering af handlinger, der forhindrer tvangsudsendelse af udlændinge",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 21",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. oktober 2017 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Morten Marinus (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om kriminalisering af handlinger, der forhindrer tvangsudsendelse af udlændinge</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at fremsætte et lovforslag om indførelse af en særskilt straffebestemmelse, der gør det strafbart at forhindre en tvangsudsendelse af en udlænding.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Dette beslutningsforslag har til formål at sikre, at Danmark effektivt kan tvangsudsende udlændinge, der er udvist af Danmark, eller som har fået afslag på asyl mv.</p>\r\n<p class=\"NormalInd\">Det fremgår af et svar fra justitsministeren, at der ikke findes en særskilt straffebestemmelse, som gør det strafbart at forhindre tvangsudsendelse af en udlænding (folketingsåret 2016-17, Udlændinge- og Integrationsudvalget, alm. del spørgsmål 1008). Det vil således kun være strafbart at hindre en tvangsudsendelse, hvis de konkrete handlinger overtræder andre straffebestemmelser. Det kan eksempelvis være ordensbekendtgørelsens § 3, stk. 1, om forstyrrelse af den offentlige orden, hvorved slagsmål, skrigen, råben eller anden støjende, voldelig, fornærmelig eller lignende optræden kan straffes med bøde (bekendtgørelse nr. 511 af 20. juni 2005). Hvis politiet i forbindelse med en tvangsudsendelse udsættes for vold eller trusler om vold, kan dette straffes med bøde eller fængsel indtil 8 år, jf. straffelovens § 119. Andre hindringer for udførelsen af politiets tjeneste eller hverv kan straffes med bøde eller fængsel indtil 1 år og 6 måneder, jf. straffelovens § 119, stk. 3. Hvis politiet udsættes for hån, skældsord eller anden fornærmelig tiltale, kan det straffes med bøde eller fængsel indtil 1 år, jf. straffelovens § 121.</p>\r\n<p class=\"NormalInd\">Efter forslagsstillernes opfattelse er mulighederne for at straffe personer, der forhindrer en tvangsudsendelse af en udlænding, i den gældende straffelovgivning utilstrækkelig. Forslagsstillerne mener derfor, at der bør indføres en klar hjemmel til at straffe personer, der gennem handlinger eller opfordringer konkret forsøger at forhindre politiet i at gennemføre en tvangsudsendelse af en udlænding. Størrelsen af straffen for at overtræde en sådan ny straffebestemmelse bør desuden have en betydelig afskrækkende virkning.</p>\r\n<p class=\"NormalInd\">Med dette beslutningsforslag pålægges regeringen således inden udgangen af indeværende folketingsår at fremsætte et lovforslag om indførelse af en særskilt straffebestemmelse, der gør det strafbart at forhindre en tvangsudsendelse af en udlænding. Det bør for eksempel være klart og tydeligt i dansk ret, at det er strafbart for flypassagerer at forsøge at forhindre et fly med en afvist asylansøger om bord i at lette. Det bør ligeledes være strafbart at uddele brochurer, der opfordrer medpassagerer til at forhindre flyets afgang eller på anden vis forsøge at forhindre en konkret tvangsudsendelse af en udlænding gennem opfordringer eller handlinger.</p>\r\n<p class=\"NormalInd\">I udgangspunktet bør overtrædelse af bestemmelsen medføre mindst fem års ubetinget fængsel, og strafferammen skal være op til ti års fængsel. Personer, der mere systematisk organiserer handlinger, som er egnede til at forhindre en tvangsmæssig udsendelse af en udlænding, bør straffes med ubetinget fængsel mellem fem og ti år. Udenlandske statsborgere, som overtræder den nye straffebestemmelse skal udvises af Danmark i overensstemmelse med udlændingelovens regler om udvisning.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om kriminalisering af handlinger, der forhindrer tvangsudsendelse af udlændinge</p>\r\n<p class=\"ForslagsNummer\">(Beslutningsforslag nr. B 21)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 21",
            "stateLabel": "Forkastet",
            "references": [
                {
                    "shortName": "2017/1 BSF 21",
                    "title": "Forslag til folketingsbeslutning om kriminalisering af handlinger, der forhindrer tvangsudsendelse af udlændinge",
                    "presentationName": "Beslutningsforslag som fremsat",
                    "documentTypeId": 480,
                    "documentId": 194259,
                    "eliUri": "/eli/ft/20171BB00021",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b21/index.htm"
                },
                {
                    "shortName": "2017/1 BRB 21",
                    "title": "Beretning over Forslag til folketingsbeslutning om kriminalisering af handlinger, der forhindrer tvangsudsendelse af udlændinge",
                    "presentationName": "Beretning over beslutningsforslag",
                    "documentTypeId": 510,
                    "documentId": 201078,
                    "eliUri": "/eli/ft/20171EB00903",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/2017"
        },
        {
            "displayName": "Accession",
            "displayValue": "20171BB00021"
        },
        {
            "displayName": "Entydig dokumentidentifikation",
            "displayValue": "AX020517"
        },
        {
            "displayName": "Dato for førstegangsindlæggelse",
            "displayValue": "27/10/2017"
        },
        {
            "displayName": "Dato for indlæggelse",
            "displayValue": "27/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}