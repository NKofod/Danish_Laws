{
    "id": 32362,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26180 af 14/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet giver afslag på ansøgning om forlængelse af sendetilladelse til  \r\n\r\n lokal radiovirksomhed med den begrundelse, at man havde foretaget en  \r\n\r\n prioritering blandt ansøgerne, som var eksisterende radioer, der havde fået  \r\n\r\n lejlighed til at ytre ønske om eventuelle ønsker om flere sendetimer, om den  \r\n\r\n begrænsede ledige sendetid og ikke fundet plads til radioen, idet lovens  \r\n\r\n alsidighedskrav var opfyldt med de eksisterende radioer. Det havde endvidere  \r\n\r\n indgået i nævnets overvejelser, at radioen havde økonomiske problemer og ikke  \r\n\r\n havde benyttet sig af den forlængelse af sendetilladelse, den havde fået  \r\n\r\n tildelt, mens klagesagen blev behandlet. </I> </P>  \r\n\r\n<P> <I>Udvalget kunne under hensyn til det oplyste om, at radioen ikke havde  \r\n\r\n været i stand til at udnytte den givne sendetilladelse, herunder den givne  \r\n\r\n sendetilladelse til fortsat at sende, mens klagesagen blev behandlet,  \r\n\r\n tiltræde, at sendetilladelsen ikke fornyedes for en ny periode. Udvalget  \r\n\r\n fandt det ikke påkrævet at tage stilling til, hvorvidt nævnet - på det  \r\n\r\n oprindeligt oplyste grundlag - var berettiget til at afslå forlængelsen. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>På sine møder den 19. marts, 16. april og 14. maj 1991 har Udvalget vedr.  \r\n\r\n Lokal Radio og TV behandlet en klage af 2. januar 1991 fra Radio Viby over en  \r\n\r\n afgørelse om afslag på ansøgning om forlængelse af sendetilladelse til lokal  \r\n\r\n radiovirksomhed, der udløb den 1. april 1991. Afgørelsen er truffet af Århus  \r\n\r\n Lokalradio- og tv-nævn og meddelt i brev af 20. december 1990. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 20. december 1990 begrunder nævnet afslaget med, at man i  \r\n\r\n bestræbelserne på at etablere et så alsidigt udbud af radiostationer i Århus  \r\n\r\n som muligt har foretrukket at give den begrænsede sendetid til andre  \r\n\r\n ansøgere. </P>  \r\n\r\n<P>I brev af 2. januar 1991 klages over afgørelsen. </P>  \r\n\r\n<P>I udtalelse af 7. februar 1991 fra nævnet anføres, at man forinden  \r\n\r\n behandlingen af spørgsmålet om eventuel forlængelse af Radio Vibys  \r\n\r\n sendetilladelse efter 1. april 1991 havde anmodet samtlige stationer om at  \r\n\r\n tilkendegive, hvorvidt man ønskede mere sendetid efter 1. april 1991. Der  \r\n\r\n fremkom herefter ønsker om ca. 425 timer, hvor der alene er 336 timer på to  \r\n\r\n kanaler. Nævnet måtte i lyset heraf foretage en prioritering og vurderede, at  \r\n\r\n der ikke var plads til Radio Viby efter 1. april 1991, idet lovens  \r\n\r\n alsidighedskrav med de eksisterende radioer var opfyldt. </P>  \r\n\r\n<P>I supplerende udtalelse fra klager af 17. februar 1991 fastholdes klagen.  \r\n\r\n</P>  \r\n\r\n<P>I supplerende udtalelse af 27. marts 1991 fra nævnet anføres vedrørende  \r\n\r\n proceduren i forbindelse med fordelingen af den ledige sendetid på i alt 82  \r\n\r\n timer, at udgangspunktet var, at nævnet ønskede samme udløbsdato for samtlige  \r\n\r\n tilladelseshavere, således at man ved fornyede ansøgningsrunder kunne  \r\n\r\n foretage en samlet afvejning og opnå den størst mulige alsidighed på de to  \r\n\r\n kanaler. </P>  \r\n\r\n<P>I forbindelse med proceduren besluttede nævnet, at spørge de 4  \r\n\r\n tilladelseshavere, hvis tilladelser udløb, hvorvidt de ønskede at fortsætte,  \r\n\r\n og man spurgte endvidere de øvrige tilladelseshavere om deres ønsker med  \r\n\r\n hensyn til evt. flere sendetimer. </P>  \r\n\r\n<P>Det tilføjes, at nævnet har forbeholdt en del af den ledige sendetid til  \r\n\r\n en af tilladelseshaverne, Det åbne Båndværksted, som finansieres af Århus  \r\n\r\n Kommune. Således var der reelt kun 30-40 ledige sendetimer til rådighed. </P>  \r\n\r\n<P>Nævnet har på den baggrund valgt ikke at foretage et offentligt opslag for  \r\n\r\n at uddele ganske få timer. Beslutningen begrundes med, at et offentligt  \r\n\r\n opslag ville være meningsløst, og ville efter nævnets opfattelse med stor ret  \r\n\r\n af offentligheden og eventuelle ansøgere blive betragtet som en  \r\n\r\n proformaløsning. </P>  \r\n\r\n<P>Det er endvidere nævnets opfattelse, at loven ikke angiver  \r\n\r\n proceduremæssige krav omkring udstedelse af sendetilladelse, hvorfor det er  \r\n\r\n de almindelige, forvaltningsretlige principper, der skal anvendes. </P>  \r\n\r\n<P>Med hensyn til den konkrete klage indgik det i nævnets overvejelser, at  \r\n\r\n man tidligere den 29. november 1990 havde påtalt en overtrædelse af vilkårene  \r\n\r\n for sendetilladelsen, samt at Radio Viby øjensynligt havde store økonomiske  \r\n\r\n problemer og adskillige gange havde været i restance til sendersamvirket, De  \r\n\r\n Samvirkende Lokalradioer i Århus. </P>  \r\n\r\n<P>Vedrørende prioriteringen mellem ansøgerne, anføres det, at nævnet har  \r\n\r\n fulgt det lovlige formål, at man ud fra en mediepolitisk vurdering har villet  \r\n\r\n opprioritere borgernes frie adgang til lokalradio via Det åbne Båndværksted  \r\n\r\n fremfor at have en station, der kun vanskeligt har kunnet leve op til de  \r\n\r\n programmæssige og økonomiske vilkår, der nu engang gælder. </P>  \r\n\r\n<P>I supplerende udtalelse af 6. maj 1991 oplyses, at nævnet ikke har haft  \r\n\r\n anledning til at meddele Radio Viby andre påtaler end den anførte. </P>  \r\n\r\n<P>Angående Radio Vibys økonomiske forhold anføres, at nævnets sekretariat  \r\n\r\n løbende har fået og fortsat får henvendelser fra forskellige leverandører,  \r\n\r\n der ikke kan få betalt forfaldne regninger. Det oplyses endvidere, at De  \r\n\r\n Samvirkende Lokalradioer i Århus, der ejer sendernettet, har oplyst, at der  \r\n\r\n konstant i det seneste 1/2 år - 1 år har været problemer med at få betaling  \r\n\r\n fra Radio Viby, og at Radio Viby endnu skylder for hele den forløbne del af  \r\n\r\n 1991. Af samme grund har De Samvirkende Lokalradioer udelukket Radio Viby fra  \r\n\r\n at benytte sendernettet. </P>  \r\n\r\n<P>Det oplyses endelig, at Radio Viby ikke har sendt siden begyndelsen af  \r\n\r\n februar 1991, og at man ikke har benyttet sig af den tidligere meddelte  \r\n\r\n forlængelse af sendetilladelse, medens klagesagen behandles. Nævnet finder på  \r\n\r\n baggrund heraf, at betingelserne for at inddrage sendetilladelsen som følge  \r\n\r\n af inaktivitet er opfyldt. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Under hensyn til det nu oplyste om, at Radio Viby ikke siden begyndelsen  \r\n\r\n af februar 1991 har været i stand til at udnytte den givne sendetilladelse,  \r\n\r\n herunder at benytte den givne sendetilladelse til fortsat at sende mens  \r\n\r\n klagesagen blev behandlet, kan udvalget tiltræde, at sendetilladelsen, der  \r\n\r\n udløb den 1. april 1991, ikke fornyes for en ny periode. Udvalget har under  \r\n\r\n disse omstændigheder ikke fundet det påkrævet at tage stilling til, hvorvidt  \r\n\r\n nævnet på det den 20. december 1990 oplyste grundlag var berettiget til at  \r\n\r\n afslå forlængelsen af sendetilladelsen. </P>  \r\n\r\n<P>I overensstemmelse hermed træffes følgende afgørelse: </P>  \r\n\r\n<P>Der kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912618025"
        },
        {
            "displayName": "Entydig dokumentidentifikation",
            "displayValue": "CA000273"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26180"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "14/05/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}