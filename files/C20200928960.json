{
    "id": 214541,
    "title": "Vejledning om ansøgning om støtte fra ansøgningspuljen til støtte til landsdækkende, frivillige organisationers uddeling af julehjælp (FL§ 15.26.17.10.) Ansøgningsfrist den 26. juni 2020 kl. 12.00",
    "documentTypeId": "180",
    "isSagsforlobPeriodValid": true,
    "shortName": "VEJ nr 9289 af 07/05/2020",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning om støtte fra ansøgningspuljen til støtte til landsdækkende, frivillige organisationers uddeling af julehjælp (FL§ 15.26.17.10.)</p>\r\n<p class=\"UnderTitel2\">Ansøgningsfrist den 26. juni 2020 kl. 12.00</p>\r\n<p class=\"Overskriftsnummer1\">\r\n   <span class=\"Bold\">1 Indledning</span>\r\n</p>\r\n<p>Der er med aftale om udmøntning af reserven til foranstaltninger på social-, sundheds og arbejdsmarkedsområdet for 2020-2023 afsat 4,85 mio. kr. årligt fra 2020 og frem til en ansøgningspulje til støtte til landsdækkende, frivillige organisationers uddeling af julehjælp. Ansøgningspuljen fremgår af finanslovens § 15.26.17.10.</p>\r\n<p>\r\n</p>\r\n<p>Ansøgningspuljen udmøntes <span class=\"Bold\">én</span> gang hvert andet år med to års bevillinger og med en toårig projektperiode. Det betyder, at der i 2020 udmeldes i alt 9,7 mio. kr. til fordeling i ansøgningspuljen, der fordeles ligeligt mellem de to projektår. Ansøgere <span class=\"Bold\">skal </span>uddele julehjælp i begge projektår. Projektets aktiviteter, der gennemføres i det første projektår, skal som udgangspunkt gentages i det andet projektår.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2 Ansøgningspuljens formål</span>\r\n</p>\r\n<p>Ansøgningspuljens formål er at yde støtte til landsdækkende, frivillige organisationers arbejde med uddeling af julehjælp til familier med børn, som er økonomisk klemte og socialt udsatte, og som ikke har råd til at holde jul med mad og gaver.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3 Ansøgerkreds</span>\r\n</p>\r\n<p>Ansøgningspuljens ansøgerkreds er landsdækkende, frivillige organisationer, der foretager uddeling af julehjælp. En landsdækkende organisation defineres her som en organisation, der lever op til mindst et af følgende punkter:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Det fremgår af organisationens vedtægter, at organisationen er landsdækkende.</p>\r\n<p class=\"Liste1\">\r\n   <span class=\"Liste1Nr\">–</span> Organisationen har et landsdækkende eller landsdelsdækkende sigte og har aktiviteter i mindst tre regioner.</p>\r\n<p>\r\n</p>\r\n<p>En frivillig organisation defineres her som en organisation, hvori der indgår frivillig arbejdskraft. Frivillig arbejdskraft defineres her som en aktivitet eller en handling, der:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> er frivillig (uden tvang),</p>\r\n<p class=\"Liste1\">\r\n   <span class=\"Liste1Nr\">–</span> ikke er lønnet,</p>\r\n<p class=\"Liste1\">\r\n   <span class=\"Liste1Nr\">–</span> udføres over for andre end familie og slægt,</p>\r\n<p class=\"Liste1\">\r\n   <span class=\"Liste1Nr\">–</span> er til gavn for andre end en selv og familien og</p>\r\n<p class=\"Liste1\">\r\n   <span class=\"Liste1Nr\">–</span> er af formel karakter (til forskel fra almindelig hjælpsomhed).</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4 Målgruppe</span>\r\n</p>\r\n<p>Ansøgningspuljens målgruppe er familier med børn, som er økonomisk klemte samt socialt udsatte, og som ikke har råd til at holde jul med mad og gaver.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5 Forventede resultater</span>\r\n</p>\r\n<p>De forventede resultater for de støttede projekter er, at de landsdækkende, frivillige organisationer kan imødekomme et større antal ansøgninger fra borgere om julehjælp.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6 Projektperiode</span>\r\n</p>\r\n<p>Projektperioden er toårig. Der søges midler til uddeling af julehjælp, som skal gennemføres i første projektår og gentages i det væsentligste i andet projektår.</p>\r\n<p>\r\n</p>\r\n<p>Midlerne skal anvendes i perioden 1. december 2020 til 31. december 2021.</p>\r\n<p>\r\n</p>\r\n<p>Uddeling af julehjælp skal gennemføres i perioden mellem den 1. december og den 31. december 2020 og gentages i perioden mellem den 1. december og den 31. december 2021.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7 Tildelingskriterier og vurdering</span>\r\n</p>\r\n<p class=\"Overskriftsnummer2\">7.1 Vurdering af ansøgninger</p>\r\n<p>Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Der gøres opmærksom på:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> At projektperioden er <span class=\"Italic\">toårig</span>, og at ansøgere <span class=\"Italic\">skal</span> uddele julehjælp i begge projektår. Projektets aktiviteter, der gennemføres i det første projektår, skal som udgangspunkt gentages i det andet projektår.</p>\r\n<p class=\"Liste1\">\r\n   <span class=\"Liste1Nr\">–</span> At ansøger har ansvaret for uddelingen af julehjælp, herunder fastlæggelse af tildelings- og udmålingskriterier i overensstemmelse med ansøgningspuljens formål samt kontrol af, om ansøgere om julehjælp opfylder kriterierne for at modtage hjælp, herunder at de tilhører målgruppen for ansøgningspuljen.</p>\r\n<p class=\"Liste1\">\r\n   <span class=\"Liste1Nr\">–</span> At ansøger skal afrapportere, hvor mange borgere der deltager i projektet, herunder modtager julehjælp.</p>\r\n<p>\r\n</p>\r\n<p>Tabel 1: Vurdering og tildelingskriterier</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"784\" style=\"border-collapse: collapse;\">\r\n                  <colgroup>\r\n                     <col width=\"116px\">\r\n                     </col>\r\n                     <col width=\"472px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Vurdering</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Tildelingskriterier</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">1) Relevans</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Projektets ansøger, formål og målgruppe ligger inden for ansøgningspuljens ansøgerkreds, formål og målgruppe.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">2) Involvering af frivillig arbejdskraft</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Det frivillige ulønnede arbejde udgør en tilstrækkelig del i projektet eller indsatsen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">3) Aktiviteter</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Ansøgning indeholder beskrivelse af aktiviteter, der kan forventes at bidrage til opfyldelse af forventede resultater, jf. afsnit 6, herunder hvilken form for julehjælp familierne skal modtage, hvordan julehjælpen gives, samt at ansøger kan imødekomme et større antal ansøgninger fra borgere om julehjælp.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">4) Budget</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">- Der er overensstemmelse mellem budgettet og de beskrevne aktiviteter.</div>\r\n                        <div class=\"TabelTekst2\">- Ansøgning skal opfylde krav til budget, jf. afsnit 8.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>Når ansøgningsskemaet udfyldes, skal ansøger beskrive nedenstående:</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic Underline\">Ad 1) Relevans: </span>\r\n</p>\r\n<p>Det vil blive vurderet, om ansøger er en landsdækkende organisation ifølge kriterierne beskrevet under ansøgerkreds, jf. afsnit 3. Til ansøgningen vedlægges organisationens vedtægter eller dokumentation for, at organisationen har et landsdækkende eller landsdelsdækkende sigte og har aktiviteter i mindst tre regioner, jf. afsnit 12.</p>\r\n<p>\r\n</p>\r\n<p>Det vil desuden blive vurderet, om projektets formål og målgruppe ligger inden for ansøgningspuljens formål og målgruppe.</p>\r\n<p>\r\n</p>\r\n<p>Til brug for vurderingen skal det beskrives, hvordan projektet har til <span class=\"Bold\">formål </span>at hjælpe et større antal økonomisk klemte og socialt udsatte familier med børn. Det er vigtigt, at det sandsynliggøres, at projektet medvirker til at fremme ansøgningspuljens formål.</p>\r\n<p>\r\n</p>\r\n<p class=\"BilagtekstListe\">Projektets <span class=\"Bold\">målgruppe </span>skal beskrives kort og præcist. Beskrivelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\">–</span> Hvem indgår i målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvilke udfordringer og/eller sociale problemer kendetegner målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvor mange fra målgruppen forventes at deltage i projektet?</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic Underline\">Ad 2) Involvering af frivillig arbejdskraft:</span>\r\n</p>\r\n<p>Det vil blive vurderet, om det frivillige ulønnede arbejde udgør en tilstrækkelig del i projektet eller indsatsen. Ansøgningen skal indeholde en beskrivelse af, hvor mange forskellige frivillige der forventes at være tilknyttet projektet, herunder organisationens julehjælpsaktiviteter, og deres rolle samt opgaver i projektet.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic Underline\">Ad 3) Aktiviteter:</span>\r\n</p>\r\n<p>Det vil blive vurderet, om ansøgningen indeholder beskrivelse af aktiviteter, der kan forventes at bidrage til opfyldelse af forventede resultater, jf. afsnit 5, herunder hvilken form for julehjælp familierne skal modtage, hvordan julehjælpen gives, samt at ansøger kan imødekomme et større antal ansøgninger fra borgere om julehjælp. Julehjælpen uddeles blandt andet i form af mad, gaver og økonomisk støtte og kan uddeles i forbindelse med ansøgers egne julearrangementer.</p>\r\n<p>\r\n</p>\r\n<p>Det skal oplyses, hvis der er en økonomisk interesse mellem ansøger og projektets samarbejdspartnere. Dette vil eksempelvis være tilfældet, hvis der er personsammenfald mellem projektets medarbejdere og leverandører.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic Underline\">Ad 4) Budget:</span>\r\n</p>\r\n<p>Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.</p>\r\n<p>\r\n</p>\r\n<p>Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel. Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.</p>\r\n<p>\r\n</p>\r\n<p>Herudover vurderes det, om det ansøgte beløb står i rimeligt forhold til antallet af familier, der kan modtage julehjælp på baggrund af tilskuddet.</p>\r\n<p>\r\n</p>\r\n<p>Støtten vil blive givet som et tilskud til organisationens arbejde med julehjælp til familier med børn, som er økonomisk klemte samt socialt udsatte, og som ikke har råd til at holde jul med mad og gaver. Julehjælp består typisk af fødevarer til en julemiddag og eventuelt en julegave til børnene. Julehjælpen kan udleveres som naturalier, gavekort til fødevarebutikker, legetøjskæder, sportsbutikskæder eller lignende. Det bemærkes, at ansøgningspuljen ikke giver tilskud til dækning af administrationsomkostninger og omkostninger forbundet med afholdelse af julearrangementer.</p>\r\n<p>\r\n</p>\r\n<p>Tilskuddet til de enkelte familier tildeles på grundlag af objektive kriterier (fordelingsnøgle) baseret på følgende oplysninger:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Antallet af familier, der modtog julehjælp fra organisationen i 2019.</p>\r\n<p class=\"Liste1\">\r\n   <span class=\"Liste1Nr\">–</span> Antallet af familier, der forventes at modtage julehjælp fra organisationen i 2020.</p>\r\n<p>\r\n</p>\r\n<p>For de organisationer, der ikke tidligere har uddelt julehjælp eller modtaget støtte fra ansøgningspuljen, anvendes det antal familier, der planlægges at give julehjælp i 2020.</p>\r\n<p>\r\n</p>\r\n<p>I fordelingsnøglen tages der endvidere højde for, at der ikke uddeles tilskud under 5.000 kr., da det modtagne beløb skal stå i rimeligt forhold til organisationens øvrige udgifter ved uddeling af julehjælp, eksempelvis revision.</p>\r\n<p>\r\n</p>\r\n<p>Læs mere om krav til budgettet m.m. i vejledningens afsnit 11.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">8 Budget</span>\r\n</p>\r\n<p class=\"Overskriftsnummer2\">8.1 Tilskudsberettigede udgifter</p>\r\n<p>Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> <span class=\"Bold\">Lønudgifter </span>til aflønning af medarbejdere i projektet. Lønudgifter skal budgetteres med antal timer og sats pr. time. Lønudgifter må ikke inkluderes under andre budgetposter. Lønniveauet må ikke være højere end det, der er aftalt i overenskomster for arbejdet på området. Yderligere information kan fås ved henvendelse til de relevante fagforeninger. Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.</p>\r\n<p class=\"Liste1\">\r\n   <span class=\"Liste1Nr\">2.</span> Udgifter til <span class=\"Bold\">honorarer til konsulenter</span>.</p>\r\n<p class=\"Liste1\">\r\n   <span class=\"Liste1Nr\">3.</span> Udgifter til <span class=\"Bold\">revisor</span>. Der kan løbende afholdes udgifter til revisor.</p>\r\n<p class=\"Liste1\">\r\n   <span class=\"Liste1Nr\">4.</span> Lovpligtige <span class=\"Bold\">forsikringer</span>, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\">5.</span> Udgifter til <span class=\"Bold\">transport</span> i egen bil. Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p class=\"Liste1\">\r\n   <span class=\"Liste1Nr\">6.</span> Udgifter til <span class=\"Bold\">offentlig transport</span>.</p>\r\n<p class=\"Liste1\">\r\n   <span class=\"Liste1Nr\">7.</span> Udgifter til <span class=\"Bold\">julehjælp</span>.</p>\r\n<p class=\"Liste1\">\r\n   <span class=\"Liste1Nr\">8.</span> Udgifter til <span class=\"Bold\">specifikke uddannelses- og kursusaktiviteter </span>for frivillige af begrænset omfang</p>\r\n<p class=\"Liste1\">\r\n   <span class=\"Liste1Nr\">9.</span> Udgifter til <span class=\"Bold\">formidling</span>.</p>\r\n<p class=\"Liste1\">\r\n   <span class=\"Liste1Nr\">10.</span> Udgifter til <span class=\"Bold\">lokaler</span>.</p>\r\n<p class=\"Liste1\">\r\n   <span class=\"Liste1Nr\">11.</span> Udgifter til <span class=\"Bold\">kontorhold</span> (f.eks. mindre kontorartikler, porto mv.)</p>\r\n<p class=\"Liste1\">\r\n   <span class=\"Liste1Nr\">12.</span> Udgifter til mindre <span class=\"Bold\">materielanskaffelser</span> indtil 50.000 kr. pr. projektår (f.eks. indkøb af udstyr, køkkenmaskiner eller andet inventar). Såfremt der søges om tilskud til materielanskaffelser, skal formålet med anskaffelsen fremgå af ansøgningen eller i en note til budgettet.</p>\r\n<p class=\"Liste1\">\r\n   <span class=\"Liste1Nr\">13.</span> Andre <span class=\"Bold\">relevante udgifter</span> til projektets gennemførelse. Relevansen beskrives i en note til budgettet.</p>\r\n<p>\r\n</p>\r\n<p class=\"Overskriftsnummer2\">8.2 Ikke tilskudsberettigede udgifter</p>\r\n<p>Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> <span class=\"Bold\">Materielanskaffelser</span> for over 50.000 kr. pr. projektår.</p>\r\n<p class=\"Liste1\">\r\n   <span class=\"Liste1Nr\">2.</span> Køb af <span class=\"Bold\">fast ejendom</span>.</p>\r\n<p class=\"Liste1\">\r\n   <span class=\"Liste1Nr\">3.</span> <span class=\"Bold\">Anlægsudgifter</span> (f.eks. ombygning og renovering).</p>\r\n<p class=\"Liste1\">\r\n   <span class=\"Liste1Nr\">4.</span> Dækning af <span class=\"Bold\">underskud </span>eller anden gæld.</p>\r\n<p class=\"Liste1\">\r\n   <span class=\"Liste1Nr\">5.</span> Støtte til <span class=\"Bold\">enkeltpersoners underhold</span>.</p>\r\n<p class=\"Liste1\">\r\n   <span class=\"Liste1Nr\">6.</span> Aktiviteter, der <span class=\"Bold\">fuldt ud er finansieret</span> fra anden side.</p>\r\n<p class=\"Liste1\">\r\n   <span class=\"Liste1Nr\">7.</span> <span class=\"Bold\">Generelle uddannelses- og kursusaktiviteter</span> for frivillige</p>\r\n<p class=\"Liste1\">\r\n   <span class=\"Liste1Nr\">8.</span> Aktiviteter eller tilsvarende til personer <span class=\"Bold\">uden lovligt ophold</span>.</p>\r\n<p class=\"Liste1\">\r\n   <span class=\"Liste1Nr\">9.</span> Projekter forankret i <span class=\"Bold\">udlandet samt Grønland og Færøerne</span>.</p>\r\n<p>\r\n</p>\r\n<p class=\"Overskriftsnummer2\">8.3 Udarbejdelse af budget</p>\r\n<p>I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.</p>\r\n<p>\r\n</p>\r\n<p>\r\n   <span class=\"Bold\">Budgettet skal indtastes i Excel-arket ”Budgetskema”, som ligger på ansøgningspuljens side på Socialstyrelsens hjemmeside.</span> <span class=\"Bold\">Ved indsendelse af ansøgningen vedhæftes budgetskemaet.</span></p>\r\n<p>\r\n</p>\r\n<p>Det er et krav, at uddeling af julehjælp i det væsentligste skal gentages i begge projektår. Der skal derfor kun udfyldes ét budget for uddeling af julehjælp i det første projekttår. Budgettet for aktiviteter i det første projektår vil blive lagt til grund for det samlede tilskudsbeløb og udbetalinger i hele projektperioden.</p>\r\n<p>\r\n</p>\r\n<p>Excel-arket ”Budgetskema” beregner det samlede ansøgte beløb for hele projektperioden, idet udgifterne til den beskrevne uddeling af julehjælp summeres og fordobles ud for feltet ”Samlet ansøgt beløb”.</p>\r\n<p>\r\n</p>\r\n<p>Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.</p>\r\n<p>\r\n</p>\r\n<p>Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel. Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 8.1 og 8.2). Udgifter skal specificeres i budgettet, og udgifter kan ikke samles i overordnede budgetposter.</p>\r\n<p>\r\n</p>\r\n<p class=\"BilagtekstListe\">Det er vigtigt, at følgende oplysninger angives i budgettet:</p>\r\n<p class=\"Liste1\">\r\n   <span class=\"Liste1Nr\">–</span> Projektets titel</p>\r\n<p class=\"Liste1\">\r\n   <span class=\"Liste1Nr\">–</span> Ansøgers identifikation (CVR-nummer)</p>\r\n<p class=\"Liste1\">\r\n   <span class=\"Liste1Nr\">–</span> Ansøgers navn og adresse</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.1 Nødvendige udgifter</span>\r\n</p>\r\n<p>Tilskud kan ydes til fremtidige, projektrelaterede udgifter. Det skal være udgifter, der er nødvendige for, at projektet kan gennemføres. Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.2 Periodiserede budgetter</span>\r\n</p>\r\n<p>Udgifterne skal periodiseres, således at udgiften budgetteres i den måned, den forventes afholdt. Hvis der f.eks. er en ansat projektleder i projektet, opgøres lønnen, som den afholdes, én gang om måneden. Gennemsnitstal kan således ikke anvendes.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.3 Lønudgifter</span>\r\n</p>\r\n<p>Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter m.v. Lønudgifter må ikke inkluderes under andre budgetposter. Lønniveauet for ansatte i projektet må ikke være højere end det, der er aftalt i overenskomster for arbejdet på området. Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde. Relevant information kan findes på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.4 Enhedspriser</span>\r\n</p>\r\n<p>Alle udgiftsposter skal så vidt muligt udspecificeres i antal enheder og pris pr. enhed. Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.5 Noter til budgettet</span>\r\n</p>\r\n<p>Der kan udarbejdes forklarende noter til de udgiftsposter, som anføres i budgettet. Hvis en af budgetposterne f.eks. er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris per deltager, honorar til oplægsholder m.v. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p class=\"Overskriftstekst3\" style=\"text-align: left;\">\r\n   <span class=\"Italic\">8.3.6 Moms</span>\r\n</p>\r\n<p>Kommuner og regioner kan ikke få tilskud til dækning af moms, da momsen refunderes af momsudligningsordningen. Alle udgifter skal derfor i budgettet være ekskl. moms.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">9 Ansøgningsprocedure</span>\r\n</p>\r\n<p>Ansøgningsfristen er den 26. juni 2020 kl. 12.00. Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Ansøgerne kan forvente svar på ansøgningen i 3. kvartal 2020.</p>\r\n<p>\r\n</p>\r\n<p>Spørgsmål til ansøgningspuljen kan stilles til Tilskudsforvaltning i Socialstyrelsen på tlf. +45 72 42 41 33 i telefontiden mandag til fredag kl. 10 til 14 eller e-mail til tilskudsforvaltning@socialstyreslen.dk.</p>\r\n<p>\r\n</p>\r\n<p>Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed på www.socialstyrelsen.dk. For yderligere information om ansøgningsprocessen henvises til vejledningen herom på socialstyrelsens hjemmeside. Der sendes en kvittering, når Socialstyrelsen har modtaget ansøgningen.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Bilag til ansøgningen</span>\r\n</p>\r\n<p class=\"BilagtekstListe\">Ansøger skal indsende to bilag med ansøgningen:</p>\r\n<p class=\"Liste1\">\r\n   <span class=\"Liste1Nr\">–</span> Vedtægter eller dokumentation for, at organisation har et landsdækkende eller landsdelsdækkende sigte og har aktiviteter i mindst tre regioner.</p>\r\n<p class=\"Liste1\">\r\n   <span class=\"Liste1Nr\">–</span> Budget for 2020.</p>\r\n<p>\r\n</p>\r\n<p>\r\n   <span class=\"Bold\">Socialstyrelsen skal modtage bilagene for, at ansøgningen kan komme i betragtning til støtte.</span>\r\n</p>\r\n<p>\r\n</p>\r\n<p>Der gøres opmærksom på, at evt. personoplysninger i bilagene skal anonymiseres inden fremsendelse. Dette gælder både almindelige personoplysninger og følsomme oplysninger. Fremsendelse af personoplysninger kan få konsekvenser for ansøger, idet Socialstyrelsen i sådanne tilfælde er forpligtet til at oplyse de pågældende personer om, at deres oplysninger er modtaget i Socialstyrelsen. Dette kan Socialstyrelsen udbede ansøgers hjælp til.</p>\r\n<p>\r\n</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Tekniske problemer i forbindelse med indsendelse af ansøgning</span>\r\n</p>\r\n<p>Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via mail inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragtning.</p>\r\n<p>\r\n</p>\r\n<p>I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et skærmbillede af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">10 Statsstøtte</span>\r\n</p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 7. maj 2020</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Anna Jin Rolfgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2020"
        },
        {
            "displayName": "Accession",
            "displayValue": "C20200928960"
        },
        {
            "displayName": "Entydig dokumentidentifikation",
            "displayValue": "CY000483"
        },
        {
            "displayName": "Dato for førstegangsindlæggelse",
            "displayValue": "16/05/2020"
        },
        {
            "displayName": "Dato for indlæggelse",
            "displayValue": "16/05/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9289"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "07/05/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Socialstyrelsen"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin.,<br />Socialstyrelsen, j.nr. 2020-2327 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}