{
    "id": 153920,
    "title": "Ankestyrelsens principafgørelse A-34-03 om kontanthjælp - lånemuligheder",
    "documentTypeId": "240",
    "isSagsforlobPeriodValid": true,
    "shortName": "KEN nr 20186 af 03/09/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-34-03 om kontanthjælp - lånemuligheder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke i forbindelse med ansøgning om kontanthjælp stilles krav om dokumentation for afslag på banklån.</p>\r\n   <p class=\"TekstGenerel\">Det var således ikke en betingelse for hjælp til forsørgelse efter aktivloven, at ansøger havde udtømt eventuelle lånemuligheder. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 709 af 13. august 2003 - § 11, stk. 2</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se dog SM A-7-99</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En nyuddannet lærer, der oplyste at have fået arbejde fra 1. august, og at han var dagpengeberettiget fra 4 uger efter sidste eksamensdag, blev ved ansøgning om kontanthjælp anmodet om at fremkomme med skriftligt afslag på lån i banken.</p>\r\n<p>Nogen tid efter konstateredes det i kommunens journal, at ansøger ikke var fremkommet med de ønskede oplysninger, hvorfor sagen henlagdes.</p>\r\n<p>Ansøger rettede igen henvendelse til kommunen og fastholdt ansøgning. Sagsbehandleren stillede sig dog skeptisk over for en ansøgning med tilbagevirkende kraft og sagen henlagdes indtil videre.</p>\r\n<p>Senere fremsatte ansøger anmodning om færdigbehandling af sin sag.</p>\r\n<p>Kommunen fastholdt i den forbindelse kravet om dokumentation for afslag fra banken.</p>\r\n<p>Det sociale nævn tiltrådte kommunens afgørelse.</p>\r\n<p>Sagen blev behandlet i principielt møde med henblik på afklaring af om der kan ydes hjælp til forsørgelse til en person, der har mulighed for at dække sine økonomiske behov ved optagelse af banklån.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen ikke var berettiget til - som betingelse for behandling af ansøgningen om kontanthjælp - at kræve dokumentation for, at ansøger ikke kunne få et lån i banken til dækning af hans forsørgelsesmæssige behov.</p>\r\n<p>Der var dog på tidspunktet for Ankestyrelsens afgørelse ikke grundlag for at udbetale kontanthjælpen.</p>\r\n<p>Begrundelsen for afgørelsen var, at ansøgers eventuelle mulighed for at optage banklån til dækning af hans forsørgelsesmæssige behov var uden betydning for retten til kontanthjælp. Der er således ikke hjemmel i aktivlovens § 11, stk. 2 til at lægge vægt på ansøgerens mulighed for opnåelse af banklån.</p>\r\n<p>Begrundelsen var endvidere, at kontanthjælp udbetalt som følge af ansøgers ledighed efter afslutningen af uddannelsen skulle have været udbetalt med krav om tilbagebetaling i henhold til aktivlovens § 93, stk. 1, nr. 7, idet der på det tidspunkt, da der søgtes hjælp på grund af økonomisk trang, forelå forhold, der viste, at ansøger i løbet af kortere tid ville være i stand til at tilbagebetale hjælpen. Det ville derfor i det konkrete tilfælde savne mening, såfremt ansøger på tidspunktet for Ankestyrelsens afgørelse, blev tilkendt hjælp, der umiddelbart herefter skulle tilbagebetales.</p>\r\n<p>Ankestyrelsen lagde vægt på, at ansøger fik udbetalt SU og studielån sidste gang den 30. juni 2002 og at han den 21. august 2002 modtog dagpenge fra sin A-kasse.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20032018625"
        },
        {
            "displayName": "Entydig dokumentidentifikation",
            "displayValue": "BS006719"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20186"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "03/09/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000244-03"
        },
        {
            "displayName": "Stikord",
            "displayValue": "A-34-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}