{
    "id": 34992,
    "title": "Flyttehjælp - omgåelse - opholdskommunerefusion - folkeregistertilmelding - lignende behandlingsinstitution (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19451 af 07/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>A kommune ydede hjælp efter bistandslovens § 48 til en gift kvinde med  \r\n\r\n et barn, som led af astma-allergi, til flytning til B kommune og til dobbelt  \r\n\r\n husførelse. </I> </P>  \r\n\r\n<P> <I>A kommune burde have fulgt fremgangsmåden i bistandslovens § 47, stk.  \r\n\r\n</I> </P>  \r\n\r\n<P> <I>2, og måtte derfor bære udgifterne til hjælp efter bistandsloven i 2  \r\n\r\n år efter den faktiske flytning. Tidspunktet for ændring af  \r\n\r\n folkeregisteradresse blev ikke tillagt betydning. </I> </P>  \r\n\r\n<P> <I>Selv om boligen i B kommune var indrettet og udstyret med hensyntagen  \r\n\r\n til barnets lidelse, kunne B kommune ikke kræve refusion efter bistandslovens  \r\n\r\n § 11, nr. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Flyttehjælp - omgåelse - opholdskommunerefusion  \r\n\r\n - folkeregistertilmelding - lignende behandlingsinstitution (* 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>Et landmandsægtepar i A kommune fik i 1983 barnet D, som led af en svær  \r\n\r\n allergisk astmareaktion overfor bl.a. dyrehår og visse fødemidler. D kunne  \r\n\r\n derfor dårligt bo på gården, hvor der var dyrehold. </P>  \r\n\r\n<P>Moderen M fik efter udløb af barselorlov kompensation for tabt  \r\n\r\n arbejdsfortjeneste efter bistandslovens § 48. </P>  \r\n\r\n<P>Den 14. oktober 1986 flyttede M og D efter lægelig anbefaling foreløbig  \r\n\r\n for en 2 måneders periode til en lejlighed i B kommune, som A kommune havde  \r\n\r\n hjulpet med at finde, for at prøve, om D kunne få det bedre i en anden bolig.  \r\n\r\n Folkeregisteradressen blev ikke ændret. </P>  \r\n\r\n<P>Dagen efter bevilgede A kommune hjælp efter bistandslovens § 48 til  \r\n\r\n merudgifterne ved den dobbelte husførelse i form af indskud, husleje og  \r\n\r\n varme. </P>  \r\n\r\n<P>Da det viste sig, at lejligheden ikke i tilstrækkelig grad kunne bruges  \r\n\r\n til at løse boligproblemet som følge af D's lidelse, købte familien et hus i  \r\n\r\n B kommune til M og D. </P>  \r\n\r\n<P>I december 1986 bevilgede A kommune fortsat hjælp til merudgifterne ved  \r\n\r\n dobbelt husførelse, så længe D havde brug for at bo i huset. </P>  \r\n\r\n<P>I oktober 1986 og december 1987 orienterede A kommune B kommune om, at M  \r\n\r\n og D var flyttet til B kommune, med en bemærkning om, at A kommune fortsat  \r\n\r\n ydede familien økonomisk støtte efter bistandsloven i form af tabt  \r\n\r\n arbejdsfortjeneste og dækning af ekstraudgifter vedrørende dobbelt husførelse  \r\n\r\n mv. </P>  \r\n\r\n<P>D's forældre var stadig gift, og M besøgte ægtefællen hver weekend og  \r\n\r\n gjorde rent for ham. </P>  \r\n\r\n<P>Pr. 1. marts 1989 skiftede M og D folkeregisteradresse til B kommune, og A  \r\n\r\n kommune oversendte herefter sagen til B kommune til videre foranstaltning.  \r\n\r\n</P>  \r\n\r\n<P>B kommune mente at have krav på refusion af de fremtidige udgifter fra A  \r\n\r\n kommune efter bistandslovens § 11, nr. 2, og klagede til amtsankenævnet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet gav A kommune medhold i ikke at skulle bære den kommunale  \r\n\r\n andel af udgifterne vedrørende den hjælp, der måtte ydes efter den 1. marts  \r\n\r\n 1989. </P>  \r\n\r\n<P>Begrundelsen var, at forældrene havde etableret sig med hver sin  \r\n\r\n selvstændige bopæl. </P>  \r\n\r\n<P>Der var ikke ydet M flyttehjælp i henhold til bistandslovens § 47, da  \r\n\r\n familien ikke havde opfyldt betingelserne for en sådan hjælp. A kommune havde  \r\n\r\n heller ikke medvirket til D's anbringelse i institution eller pleje i B  \r\n\r\n kommune, idet hans ophold sammen med M i et hus ikke kunne betragtes som et  \r\n\r\n institutionsophold eller et plejeforhold. Amtsankenævnet fandt derfor, at det  \r\n\r\n var hovedreglen i bistandslovens § 10, stk. 1, der skulle gælde, hvorefter  \r\n\r\n det var det sociale udvalg i opholdskommunen, der havde pligt til at træde  \r\n\r\n til med bistand. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af B kommune, som gjorde gældende, at A kommune  \r\n\r\n havde ydet flyttehjælp efter bistandslovens § 48 og derved var kommet uden om  \r\n\r\n at følge fremgangsmåden i § 47, stk. 2. </P>  \r\n\r\n<P>B kommune gjorde yderligere gældende, at sagen faldt ind under § 11, nr.  \r\n\r\n 2, selv om der var tale om et privat hjem. Begrundelsen herfor skulle være,  \r\n\r\n at både amtskommunen og A kommune havde betalt for indretning til behandling  \r\n\r\n af drengen, og forældrene betragtede det også som et behandlingssted, således  \r\n\r\n at varigheden af opholdet udelukkende ville afhænge af drengens sygdom. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til afklaring af, om A  \r\n\r\n kommune havde omgået bistandslovens § 47 ved at yde hjælp efter § 48 til  \r\n\r\n etableringen i B kommune. Spørgsmålet om eventuel anvendelse af  \r\n\r\n bistandslovens § 11, nr. 2, skulle også indgå i Ankestyrelsens afgørelse.  \r\n\r\n</P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 11, nr. 2, § 47 og § 48. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Den af A kommune i oktober 1986 ydede hjælp til D's og M's flytning til B  \r\n\r\n kommune måtte betragtes som en flyttehjælp, der burde være ydet efter  \r\n\r\n bistandslovens § 47 i overensstemmelse med den fremgangsmåde, der er angivet  \r\n\r\n i denne bestemmelse. </P>  \r\n\r\n<P>Da denne fremgangsmåde ikke var fulgt, måtte A kommune, uanset om M havde  \r\n\r\n opfyldt betingelserne i bistandslovens § 47 for at modtage flyttehjælp,  \r\n\r\n betragtes som opholdskommune for M og D i en periode af indtil 2 år efter den  \r\n\r\n faktiske flytning i oktober 1986. </P>  \r\n\r\n<P>De pågældendes ophold i B kommune skyldtes ikke indlæggelse i sygehus  \r\n\r\n eller lignende behandlingsinstitution, jf. bistandslovens § 11, nr. 2, og B  \r\n\r\n kommune ville derfor ikke efter denne bestemmelse kunne kræve sin del af  \r\n\r\n udgifterne til bistand refunderet af A kommune. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort af Socialstyrelsen i SM O-022-90 15/04/1990.",
        "(* 2) Overført til historisk base ved saneringsrunden juni 1998."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891945125"
        },
        {
            "displayName": "Entydig dokumentidentifikation",
            "displayValue": "CA002923"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19451"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/12/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20712-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}