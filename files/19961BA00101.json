{
    "id": 106553,
    "title": "1996 BSF 101   FORSLAG TIL FOLKETINGSBESLUTNING OM AFHOLDELSE AF VEJLEDENDE   FOLKEAFSTEMNING OM AMTSKOMMUNERNES NEDLÆGGELSE ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 101 </P>  \r\n\r\n<P></P>  \r\n\r\n<P>Forslag til folketingsbeslutning om afholdelse af vejledende  \r\n\r\n folkeafstemning om amtskommunernes nedlæggelse </P>  \r\n\r\n<P></P>  \r\n\r\n<P>Fremsat af Aage Brusgaard (FP) Kim Behnke (FP) Tom Behnke (FP) Niels  \r\n\r\n Højland (FP) Kirsten Jacobsen (FP) Annette Just (FP) Bent Wissing (FP) </P>  \r\n\r\n<P></P>  \r\n\r\n<P>den 25. februar 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at foretage de nødvendige </P>  \r\n\r\n<P>administrative foranstaltninger, som sikrer afholdelse af en </P>  \r\n\r\n<P>vejledende folkeafstemning om nedlæggelse af amtskommunerne. Den </P>  \r\n\r\n<P>vejledende folkeafstemning skal finde sted i forbindelse med amts- </P>  \r\n\r\n<P>og kommunalvalget den 18. november 1997. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Mange års folkelig, faglig og politisk debat om amtskommunernes  \r\n\r\n berettigelse gør, at det er på tide, at befolkningen får lov til at tage  \r\n\r\n stilling til amtskommunernes berettigelse via en vejledende folkeafstemning.  \r\n\r\n</P>  \r\n\r\n<P>Forslagsstillerne mener, at den megen debat om amtskommunernes  \r\n\r\n eksistensberettigelse er udtryk for en holdning, som Folketinget skal tage  \r\n\r\n alvorligt. Debatten har i store træk drejet sig om, at amtskommunerne i  \r\n\r\n udpræget grad er en overflødig administrativ instans, der bør fjernes. </P>  \r\n\r\n<P>I et lille land som Danmark med kun godt 5 mio. indbyggere er der ikke  \r\n\r\n behov for hele tre administrative niveauer. Det kan ikke undgås, at der  \r\n\r\n forekommer dobbeltadministration af borgerne. Det kan ingen være tjent med.  \r\n\r\n Borgerne har ikke mulighed for at henvende sig hos &quot;det  \r\n\r\n offentlige&quot;, men er i nogle situationer tvunget til at henvende sig hos  \r\n\r\n hele tre forskellige offentlige administrative myndigheder. De ansatte i en  \r\n\r\n offentlig instans er tvunget til at gennemgå det papirarbejde, som en anden  \r\n\r\n offentlig instans har udarbejdet. Derpå foretages et nyt papirarbejde, som  \r\n\r\n tilgår den første offentlige instans, som så igen skal konferere med den  \r\n\r\n tredje offentlige instans, før borgeren kan blive betjent. Det kan hverken  \r\n\r\n borgeren eller de ansatte i det offentlige være tjent med. Det avler  \r\n\r\n bureaukrati og ansvarsløshed og er spild af skatteydernes penge. </P>  \r\n\r\n<P>På dette område kunne det offentlige lære meget af det private  \r\n\r\n erhvervsliv. Ingen virksomhed, som har tænkt sig at overleve på det frie  \r\n\r\n marked, kan sige til sine kunder, at de desværre har henvendt sig det  \r\n\r\n forkerte sted og må bruge dyrebar tid på at tage til en anden afdeling i  \r\n\r\n virksomheden for at få løst problemet. En virksomhed, som behandler en kunde  \r\n\r\n på den måde, vil aldrig overleve i dagens Danmark. En kundevenlig virksomhed  \r\n\r\n vil have et sted, hvor kunden kan henvende sig og efterfølgende blive  \r\n\r\n betjent. Som situationen er i dag, forekommer der en grov udnyttelse af det  \r\n\r\n offentliges monopol, som end ikke kan indbringes for Konkurrencerådet. </P>  \r\n\r\n<P>Borgerne i Danmark har krav på, at de enormt mange skattekroner bliver  \r\n\r\n udnyttet til størst mulig gavn for borgerne. Borgerne kan ikke være tjent  \r\n\r\n med, at en alt for stor del af skattekronerne bliver brugt til  \r\n\r\n dobbeltadministration. Borgerne har med andre ord krav på en bedre udnyttelse  \r\n\r\n af deres penge, end tilfældet er i dag. Politikere har det med at glemme, at  \r\n\r\n det faktisk er borgernes surt tjente penge, de sidder og skalter og valter  \r\n\r\n med. </P>  \r\n\r\n<P>Hvordan strukturen for det fremtidige arbejde i det offentlige skal se ud  \r\n\r\n efter amternes nedlæggelse, kan efterfølgende diskuteres efter oplæg fra  \r\n\r\n indenrigsministeren. Nogle funktioner vil mest hensigtsmæssigt kunne lægges i  \r\n\r\n kommunalt regi, f.eks. teknisk forvaltning, andre vil mest hensigtsmæssigt  \r\n\r\n kunne lægges ind under ministerierne, og atter andre vil helt kunne falde  \r\n\r\n bort. Der henvises i øvrigt til forslag til folketingsbeslutning om  \r\n\r\n nedlæggelse af amtskommunerne (B 61), der er fremsat af medlemmer af  \r\n\r\n Fremskridtspartiet og Dansk Folkeparti (se Folketingstidende 1996-97,  \r\n\r\n forhandlingerne side 2400 og tillæg A side 1883 og 1886). </P>  \r\n\r\n<P>En struktur med tre niveauer i et så lille land som Danmark resulterer  \r\n\r\n ikke kun i unødige udgifter, overadministration og bureaukrati, men også i  \r\n\r\n diffuse, uigennemsigtige arbejdsgange samt i forskydelse af ansvar inden for  \r\n\r\n de offentlige niveauer. Borgere, eksperter og politikere har igennem mange år  \r\n\r\n udtrykt stor utilfredshed med amtskommunerne, og det er forslagsstillernes  \r\n\r\n opfattelse, at det er vigtigt at tage kritikken seriøst med henblik på en  \r\n\r\n afklaring og et reelt vurderingsgrundlag. Dette bør ske ved at give borgerne  \r\n\r\n direkte demokratisk medindflydelse på spørgsmålet om amtskommunernes  \r\n\r\n eksistensberettigelse. </P>  \r\n\r\n<P>Det er tydeligt, at befolkningens interesse for amtspolitikeres virke er  \r\n\r\n langt mindre end den interesse, befolkningen udviser for primærkommunerne og  \r\n\r\n for Folketinget. Det er endvidere forslagsstillernes opfattelse, at den  \r\n\r\n forholdsvis høje valgdeltagelse ved amtsrådsvalgene kun opnås, fordi valgene  \r\n\r\n afholdes samtidig med kommunalvalgene. </P>  \r\n\r\n<P>Forslagsstillerne opfordrer med beslutningsforslaget Folketinget til at  \r\n\r\n give borgerne indflydelse i et stort og aktuelt spørgsmål. Resultatet af en  \r\n\r\n vejledende folkeafstemning vil yderligere kunne indgå i det arbejde, som den  \r\n\r\n opgavekommission, der er nedsat af Indenrigsministeriet, er i gang med.  \r\n\r\n Opgavekommissionen skal for hele landet vurdere den nuværende opgavefordeling  \r\n\r\n mellem stat, amtskommuner og kommuner samt overveje eventuelle ændringer  \r\n\r\n heri. Efter kommissoriet skal opgavekommissionen afslutte sit arbejde med  \r\n\r\n udgangen af 1998. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Brusgaard</B> (FP): </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til folketingsbeslutning om afholdelse af vejledende  \r\n\r\n folkeafstemning om amtskommunernes nedlæggelse.</I>  </P>  \r\n\r\n<P>(Beslutningsforslag nr. B 101). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/02/1997"
        },
        {
            "displayName": "Accession",
            "displayValue": "19961BA00101"
        },
        {
            "displayName": "Entydig dokumentidentifikation",
            "displayValue": "CL007555"
        },
        {
            "displayName": "Dato for førstegangsindlæggelse",
            "displayValue": "25/02/1997"
        },
        {
            "displayName": "Dato for indlæggelse",
            "displayValue": "25/02/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}