{
    "id": 46698,
    "title": "Cirkulære om tolkebistand i forbindelse med lægehjælp efter sygesikringsloven",
    "documentTypeId": "150",
    "isSagsforlobPeriodValid": false,
    "shortName": "CIR nr 200 af 07/12/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tolkebistand i forbindelse med  \r\n\r\n lægehjælp efter sygesikringsloven </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ved lov nr. 272 af 10. juni 1981 er  \r\n\r\n sygesikringsloven blevet ændret således, at der er givet hjemmel for den  \r\n\r\n offentlige sygesikring til at yde nødvendig tolkebistand i forbindelse med  \r\n\r\n ydelser af lægehjælp efter lovens § 6. Socialministeriet har udsendt  \r\n\r\n bekendtgørelse af 20. november 1981 om tolkebistand. </P>  \r\n\r\n<P>De nye regler om tolkebistand skal supplere socialministeriets  \r\n\r\n telefontolkeservice i de situationer, hvor det viser sig nødvendigt, at en  \r\n\r\n tolk fysisk er til stede ved konsultationen. Der sker i øvrigt ingen ændring  \r\n\r\n i socialministeriets tolkeservice. </P>  \r\n\r\n<P>Det fremgår af bemærkningerne til lovforslaget, at ordningen skal  \r\n\r\n betragtes som en forsøgsordning. </P>  \r\n\r\n<P CLASS=PUNKT> <B>2.</B> Såfremt lægen skønner, at tolkebistand i  \r\n\r\n forbindelse med en konsultation er nødvendig, og telefontolkeservicen ikke er  \r\n\r\n tilstrækkelig i det konkrete tilfælde, vil han kunne rekvirere en tolk enten  \r\n\r\n gennem den pågældende kommune, hvis denne har forbindelse med en tolk inden  \r\n\r\n for det benyttede sprog, eller gennem socialministeriets  \r\n\r\n fremmedarbejderkonsulenter. Grønlandske tolke rekvireres hos det grønlandske  \r\n\r\n rådgivningskontor. </P>  \r\n\r\n<P>Der kan efter omstændighederne benyttes tolk, skaffet ad anden vej, men  \r\n\r\n lægen må i så fald sikre sig, at tolken behersker det danske sprog. Dette  \r\n\r\n krav vil f.eks. være opfyldt, hvis den pågældende har gennemgået et kursus  \r\n\r\n for administrationstolke på Handelshøjskolen. </P>  \r\n\r\n<P>Børn bør ikke benyttes som tolke, medmindre det ikke er muligt at skaffe  \r\n\r\n en voksen tolk. Nært beslægtede til patienten (børn, søskende, forældre,  \r\n\r\n ægtefælle, svigerbørn) kan ikke honoreres for tolkebistand. </P>  \r\n\r\n<P CLASS=PUNKT> <B>3.</B> Tolken udfylder en regningsblanket, der er  \r\n\r\n udarbejdet af den offentlige sygesikring. Regningen attesteres af lægen og  \r\n\r\n indsendes af tolken til sygesikringen i sikredes amtskommune/ Københavns  \r\n\r\n eller Frederiksberg kommuner. </P>  \r\n\r\n<P>Sygesikringen afregner derefter med tolken. </P>  \r\n\r\n<P>Amterne indsamler på grundlag af blanketten følgende oplysninger: </P>  \r\n\r\n<P>Patientens alder, køn, bopælskommune, sprog og nationalitet. </P>  \r\n\r\n<P>Antallet af tolkebistande fordelt på almen læge og speciallæge. </P>  \r\n\r\n<P>Amtskommunens samlede udgift til tolkeservice, fordelt på tolkebistand og  \r\n\r\n rejseudgifter. </P>  \r\n\r\n<P>De indsamlede oplysninger indsendes til sikringsstyrelsen et år efter  \r\n\r\n ordningens ikraftræden med henblik på en vurdering af ordningen. </P>  \r\n\r\n<P CLASS=PUNKT> <B>4.</B> Der betales for tolkebistand efter følgende regler:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) tolke, herunder tolke, der har gennemgået et kursus for  \r\n\r\n administrationstolke på Handelshøjskolen, honoreres efter grundlønnen for  \r\n\r\n specialundervisning af voksne i henhold til lov om fritidsundervisning.  \r\n\r\n Taksten fastsættes af Undervisningsministeriet og udsendes pr. 1. april og 1.  \r\n\r\n oktober i cirkulærer til alle amter og kommuner. Pr. 1. oktober 1981 udgør  \r\n\r\n den 137,45 kr. pr. påbegyndt time. </LI>  \r\n\r\n<LI>b) autoriserede translatører og andre akademisk uddannede inden for det  \r\n\r\n pågældende sprog honoreres højst efter translatørforeningens vejledende  \r\n\r\n takst, der i almindelighed reguleres pr. 1. april og 1. oktober. Oplysning om  \r\n\r\n takstens størrelse kan fås hos translatørforeningen tlf. (01) 126044. Pr. 1.  \r\n\r\n oktober 1981 udgør den 210,00 kr. pr. påbegyndt time. </LI>  \r\n\r\n</UL>  \r\n\r\n<P>Er tolken momsregistreret, skal honoraret tillægges moms. </P>  \r\n\r\n<P>Udover honoraret kan der eventuelt betales for tolkens rejse frem og  \r\n\r\n tilbage, når tolken dokumenterer udgiften. </P>  \r\n\r\n<P CLASS=PUNKT> <B>5.</B> Socialministeriets telefontolkeservice yder som  \r\n\r\n hidtil vederlagsfri bistand til udenlandske arbejdere, offentlige kontorer  \r\n\r\n inden for stat og kommune, virksomheder, fagforeninger, sociale institutioner  \r\n\r\n m.v. </P>  \r\n\r\n<P>Der tolkes kun via telefon og på følgende tider: </P>  \r\n\r\n<P>Tyrkisk, jugoslavisk, engelsk </P>  \r\n\r\n<P>og fransk: </P>  \r\n\r\n<P>mandag - fredag 9.00 - 16.00 </P>  \r\n\r\n<P>Arabisk, italiensk og spansk samt urdu, panjabi </P>  \r\n\r\n<P>og hindi: </P>  \r\n\r\n<P>mandag - fredag 9.00 - 12.45 </P>  \r\n\r\n<P>Samtlige tolke: </P>  \r\n\r\n<P>torsdag 16.00 - 18.00 </P>  \r\n\r\n<P>Adressen er: </P>  \r\n\r\n<P>Socialministeriets fremmedarbejderkonsulenter Kronprinsessegade 54 A,  \r\n\r\n 3.th., </P>  \r\n\r\n<P>Grønlandske tolke kan rekvireres hos: </P>  \r\n\r\n<P>Pok </P>  \r\n\r\n<P>Det grønlandske Rådgivningskontor </P>  \r\n\r\n<P>Løvstræde 6 </P>  \r\n\r\n<P>1152 København K., Telefon (01) 15 51 60. </P>  \r\n\r\n<P>Åbningstider: </P>  \r\n\r\n<P>mandag-onsdag 11.00 - 16.00 </P>  \r\n\r\n<P>torsdag 12.00 - 18.00 </P>  \r\n\r\n<P>fredag 11.00 - 14.00 </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sikringsstyrelsen, den 7. december 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>F. B. Svarrer </P>  \r\n\r\n<P CLASS=MINISTER ALIGN=RIGHT>/Ib Valsborg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/1982"
        },
        {
            "displayName": "Accession",
            "displayValue": "C19810020009"
        },
        {
            "displayName": "Entydig dokumentidentifikation",
            "displayValue": "CM005449"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "200"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "07/12/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Sikringsstyr. j.nr. 74-303/ 1-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}