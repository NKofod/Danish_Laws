{
    "id": 107047,
    "title": "1991 BSF 82   FORSLAG TIL FOLKETINGSBESLUTNING OM KONTROL MED MEDICINPRISER ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 82",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 82 </P>  \r\n\r\n<P></P>  \r\n\r\n<P>Forslag til folketingsbeslutning om kontrol med medicinpriser </P>  \r\n\r\n<P></P>  \r\n\r\n<P>Fremsat af Torben Lund (S) Hanne Andersen (S) Dorte Bennedsen (S) Martin  \r\n\r\n Glerup (S) Anna-Marie Hansen (S) Qvist Jørgensen (S) Tove Lindbo Larsen (S)  \r\n\r\n Lone Møller (S) Ingrid Rasmussen (S) </P>  \r\n\r\n<P></P>  \r\n\r\n<P>den 7. april 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden udgangen af 1992 at etablere </P>  \r\n\r\n<P>en prisgodkendelsesordning for lægemidler, der ønskes markedsført i </P>  \r\n\r\n<P>Danmark. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er en revideret genfremsættelse af punkt 1 i beslutningsforslag  \r\n\r\n nr. B 6, folketingsåret 1990-91 (2. samling), jf. Folketingstidende 1990-91  \r\n\r\n (2. samling), forhandlingerne sp. 203 og 405 og tillæg A, sp. 907. </P>  \r\n\r\n<P>Medicinpriserne i Danmark er generelt meget høje. Den danske  \r\n\r\n medicinalindustris leveringspriser (ab fabrik) ligger cirka 20 pct. over det  \r\n\r\n gennemsnitlige niveau for EF (jævnfør forskellige undersøgelser - bl.a.  \r\n\r\n &#187;EF-forbrugerrådet's undersøgelse, BEUC/112/89). </P>  \r\n\r\n<P>Det forhold skyldes i første række, at der i realiteten er fri  \r\n\r\n prisfastsættelse for producenter og importører ved salg af medicin i Danmark.  \r\n\r\n</P>  \r\n\r\n<P>På det seneste har der været nye markante eksempler på, at priserne for  \r\n\r\n bestemte præparater har været urimeligt høje. </P>  \r\n\r\n<P>For nylig blev et nyt effektivt præparat mod migræne introduceret på det  \r\n\r\n danske marked. Prisen på over 800 kroner for seks piller har imidlertid fået  \r\n\r\n Forbrugerstyrelsen til at anmode EF-Kommissionen om en vurdering af, hvorvidt  \r\n\r\n den konkrete prisfastsættelse overtræder EF-traktatens  \r\n\r\n konkurrencebestemmelser. </P>  \r\n\r\n<P>Uanset hvad EF-Kommissionens vurdering munder ud i, virker det urimeligt,  \r\n\r\n at seks piller mod migræne skal koste 800 kroner, især når det pågældende  \r\n\r\n medicinalfirma i 1991 havde et overskud på omkring 8 mia. kr. </P>  \r\n\r\n<P>At der ofte er tale om uforholdsmæssigt høje priser, viser også den  \r\n\r\n seneste tids såkaldte parallelimport. Med priser, der ligger mellem 30 og 50  \r\n\r\n pct. lavere end de hidtil billigste tilsvarende præparater, har en ny  \r\n\r\n importør på det danske medicinalmarked åbnet for en priskrig inden for visse  \r\n\r\n medicingrupper. </P>  \r\n\r\n<P>Eksemplerne bekræfter den antagelse, at firmaerne tager de priser, som de  \r\n\r\n kan få for produktet. En sådan situation er på lægemiddelområdet ikke  \r\n\r\n rimelig, først og fremmest fordi Sygesikringen i et betydeligt omfang indgår  \r\n\r\n i finansieringen af en stor del af medicinforbruget her i landet, og for det  \r\n\r\n andet fordi medicinalfirmaer via patenter ofte udnytter en monopollignende  \r\n\r\n status. Endelig kan man tale om en moralsk forpligtelse til at lade priserne  \r\n\r\n på netop medicin være styret af andet eller mere end rene indtjeningshensyn.  \r\n\r\n</P>  \r\n\r\n<P>Med henblik på at nedbringe medicinpriserne foreslås derfor etableret en  \r\n\r\n prisgodkendelsesordning for præparater, som ønskes markedsført i Danmark. Der  \r\n\r\n skal være tale om en egentlig kontrol med producentens og importørens priser.  \r\n\r\n Det foreslås, at særlige regler om prisfastsættelse på medicin i det  \r\n\r\n væsentlige baseres på det nuværende svenske system. Det vil indebære, at  \r\n\r\n priserne fastsættes med udgangspunkt i priserne i en række andre lande, som  \r\n\r\n vi normalt sammenligner os med. </P>  \r\n\r\n<P>Prisfastsættelsen, der foretages af en offentlig myndighed efter  \r\n\r\n forhandling med producent/importør, bør ske under behørig hensyntagen til  \r\n\r\n lægemiddelforskningen og udviklingen af nye lægemidler her i landet. </P>  \r\n\r\n<P>Forslagsstillerne er naturligvis indstillet på at yde den forskende  \r\n\r\n medicinalindustri en reel beskyttelsesperiode for originalpræparater på op  \r\n\r\n til 15 år, som EF-Kommissionen har foreslået, og som ventes at træde i kraft  \r\n\r\n pr. 1. januar 1993. </P>  \r\n\r\n<P>Forslagsstillerne er endvidere overbevist om, at en sådan  \r\n\r\n prisfastsættelsesordning vil indebære en nedbringelse af udgifterne for såvel  \r\n\r\n Sygesikringen som patienterne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/1992"
        },
        {
            "displayName": "Accession",
            "displayValue": "19911BA00082"
        },
        {
            "displayName": "Entydig dokumentidentifikation",
            "displayValue": "CL002040"
        },
        {
            "displayName": "Dato for førstegangsindlæggelse",
            "displayValue": "07/04/1992"
        },
        {
            "displayName": "Dato for indlæggelse",
            "displayValue": "07/04/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}