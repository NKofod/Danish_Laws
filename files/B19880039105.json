{
    "id": 77503,
    "title": "Bekendtgørelse om hjortehold m.m. ",
    "documentTypeId": "60",
    "isSagsforlobPeriodValid": false,
    "shortName": "BEK nr 391 af 05/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om hjortehold m.m. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2, stk. 2, § 3, stk. 2, § 4, stk. 3, § 7 og § 9, stk. 2 og  \r\n\r\n stk. 3, i lov nr. 224 af 22. april 1987 om hjortehold fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En indhegning med hjortedyr skal efter § 2, stk.  \r\n\r\n 1, i lov om hjortehold anmeldes af ejeren til registrering senest 2 måneder  \r\n\r\n efter, at dyrene er indsat i indhegningen. </P>  \r\n\r\n<P CLASS=STK> <I>Stk. 2. </I> Indhegninger med krondyr og dådyr indsat før  \r\n\r\n den 1. august 1988, skal anmeldes til registrering senest den 31. januar  \r\n\r\n 1989. </P>  \r\n\r\n<P CLASS=STK> <I>Stk. 3. </I> Efter § 11, stk. 2, i lov om hjortehold skal  \r\n\r\n indhegninger, hvori der den 1. august 1988 holdes hjortedyr af andre arter  \r\n\r\n end krondyr og dådyr eller krydsninger af krondyr med andre arter, anmeldes  \r\n\r\n til registrering senest den 31. august 1988, og dyrene skal aflives, sælges  \r\n\r\n eller udføres inden den 1. august 1989. </P>  \r\n\r\n<P CLASS=STK> <I>Stk. 4. </I> Veterinærdirektoratet kan i særlige tilfælde  \r\n\r\n fravige bestemmelserne i stk. 3. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Anmeldelse efter § 1 skal ske skriftligt til  \r\n\r\n Veterinærdirektoratet, Frederiksgade 21, 1265 København K. </P>  \r\n\r\n<P CLASS=STK> <I>Stk. 2. </I> Veterinærdirektoratet opkræver et gebyr til  \r\n\r\n dækning af omkostningerne ved anmeldelsen og registreringen på 210 kr. for  \r\n\r\n indhegninger, der registreres efter § 1, og på 1.025 kr. for indhegninger,  \r\n\r\n der registreres efter § 1 og § 4. Gebyrerne tillægges merværdiafgift. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ejeren af en registreret indhegning skal  \r\n\r\n skriftligt underrette Veterinærdirektoratet om ejerskifte eller ophør med  \r\n\r\n hjortehold. </P>  \r\n\r\n<P> <I>Hjortefarme</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En registreret indhegning kan registreres som  \r\n\r\n hjortefarm, hvis </P>  \r\n\r\n<UL CLASS=PLAIN-LIST>  \r\n\r\n<LI>1) hjortedyrene udelukkende holdes med henblik på erhvervsmæssig  \r\n\r\n kødproduktion eller salg af avlsdyr, </LI>  \r\n\r\n<LI>2) det indhegnede areal er på mindst 1 ha, </LI>  \r\n\r\n<LI>3) alle dyrene ved ejerens foranstaltning er mærket efter kravene i  \r\n\r\n bilaget, </LI>  \r\n\r\n<LI>4) indhegningens hegn opfylder kravene i bilaget eller af  \r\n\r\n Veterinærdirektoratet skønnes at være mindst lige så effektivt som et sådant  \r\n\r\n hegn, og </LI>  \r\n\r\n<LI>5) indhegningen er indrettet med en aflivningsfold, der opfylder  \r\n\r\n bestemmelserne i bilaget. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Veterinærdirektoratet kan påbyde opsætning af  \r\n\r\n elektrisk hegn, hvis det er påkrævet for at mindske risikoen for  \r\n\r\n konfrontation mellem indhegnede dyr og vildtlevende individer af samme art.  \r\n\r\n</P>  \r\n\r\n<P CLASS=STK> <I>Stk. 3. </I> Uanset bestemmelsen i stk. 1, nr. 3, skal  \r\n\r\n hjortedyr indsat før den 1. august 1988 være mærket senest den 31. juli 1990,  \r\n\r\n og kalve født den 1. august 1988 eller senere skal være mærket senest ved  \r\n\r\n fravænning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ejeren af en hjortefarm skal skriftligt  \r\n\r\n underrette Veterinærdirektoratet om, at hjortedyr er undsluppet, straks efter  \r\n\r\n at være blevet bekendt hermed. </P>  \r\n\r\n<P CLASS=STK> <I>Stk. 2. </I> Hjortedyr, der undslipper fra en hjortefarm,  \r\n\r\n betragtes efter § 5, stk. 2, i lov om hjortehold som vildtlevende, hvis de  \r\n\r\n har været undsluppet i mere end 2 måneder efter den dato, der angives i  \r\n\r\n meddelelsen til Veterinærdirektoratet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Registreringen af en indhegning som hjortefarm  \r\n\r\n kan ophæves af Veterinærdirektoratet, hvis bestemmelserne i § 4 ikke  \r\n\r\n overholdes. </P>  \r\n\r\n<P> <I>Indførsel og udførsel</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Indførsel af levende krondyr, samt sæd og  \r\n\r\n embryoner, der genetisk afviger fra den danske stamme, er ikke tilladt. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hjortedyr fra en hjortefarm må ikke eksporteres  \r\n\r\n med henblik på jagt. </P>  \r\n\r\n<P CLASS=STK> <I>Stk. 2. </I> Eksportøren skal afgive en skriftlig erklæring  \r\n\r\n til Veterinærdirektoratet om formålet med eksporten. </P>  \r\n\r\n<P> <I>Straf</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Overtrædelse af § 1, § 4, stk. 1 og 3, § 5, § 7  \r\n\r\n og § 8, samt påbud meddelt efter § 4, stk. 2, straffes med bøde. </P>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller af et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab bødeansvar. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 1. august  \r\n\r\n 1988. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 5. juli 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Henrik Wanscher </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>A. <I>Mærkningskrav (til § 4, stk. 1, nr. 3)</I>  </P>  \r\n\r\n<P>Mærkning skal ske med et plasticøremærke, der er godkendt af  \r\n\r\n Veterinærdirektoratet og opfylder følgende krav: </P>  \r\n\r\n<P> <I>Den udvendige del af mærket:</I>  </P>  \r\n\r\n<P>Farve: Gul. </P>  \r\n\r\n<P>Form: Rund. </P>  \r\n\r\n<P>Mål: Diameter på mindst 25 mm. </P>  \r\n\r\n<P>Oplysninger: CKR-nummer og løbenummer. </P>  \r\n\r\n<P> <I>Den indvendige del af mærket:</I>  </P>  \r\n\r\n<P>Farve og størrelse efter ejerens bestemmelse. </P>  \r\n\r\n<P>B. <I>Krav til indhegningens hegn (til § 4, stk. 1, nr. 4) </I></P>  \r\n\r\n<PRE>  \r\n\r\n 1. Hegnsmateriale:  \r\n\r\n a) Nethegn:.......................... Mindste højde 190 cm.  \r\n\r\n b) Antal vandrette tråde:............ Mindst 17.  \r\n\r\n c) Afstand mellem lodrette tråde:.... Højst 30 cm.  \r\n\r\n d) Kanttråd:......................... Mindste diameter 2,5 mm.  \r\n\r\n Mindste brudstyrke:.................. 5.000 Newton.  \r\n\r\n e) Andre vandrette tråde:............ Mindste diameter 2,0 mm.  \r\n\r\n Mindste brudstyrke:.................. 3.500 Newton.  \r\n\r\n f) Nethegnets overtråd skal være mindst 200 cm over jorden.  \r\n\r\n</PRE>  \r\n\r\n<P>Hvis dette ikke er tilfældet, skal der 20 cm over den øverste tråd i  \r\n\r\n nethegnet anbringes en glat tråd med en brudstyrke på mindst 6.200 Newton,  \r\n\r\n svarende til tråd nr. 8. </P>  \r\n\r\n<PRE>  \r\n\r\n  2. Hegnspæle:  \r\n\r\n a) Hegnspæle af træ skal opfylde følgende krav:  \r\n\r\n Længde:.............................. Mindst 300 cm.  \r\n\r\n Hjørnepæle diameter, top:............ Mindst 14 cm.  \r\n\r\n Mellempæle diameter, top:............ Mindst 10 cm.  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>b) Hegnspæle af andet materiale skal være godkendt af  \r\n\r\n Veterinærdirektoratet. </LI>  \r\n\r\n</UL>  \r\n\r\n<P CLASS=PUNKT> <B>3.</B> Montering: </P>  \r\n\r\n<P>Pæleafstand fastsættes efter vejledning fra fabrikant, under hensyntagen  \r\n\r\n til terræn og opretholdelse af trampolineffekten. </P>  \r\n\r\n<P>Hegnet skal monteres på indersiden af mellempælene og på ydersiden af  \r\n\r\n hjørnepælene. Fra den nederste tråd til jorden må der maksimalt være 10 cm.  \r\n\r\n Fra den øverste tråd til pæletoppen skal der være mindst 5 cm. </P>  \r\n\r\n<P>Der må ikke indvendig i hegnet forekomme hjørner med en vinkel på mindre  \r\n\r\n end 90 grader. Udvendig må der ikke forekomme hjørner på mindre end 120  \r\n\r\n grader. </P>  \r\n\r\n<P>Alle indgange til farmen skal være forsynet med låger, der kun må være  \r\n\r\n åbne i forbindelse med færdsel ind og ud af farmen. </P>  \r\n\r\n<P CLASS=PUNKT> <B>4.</B> Vedligeholdelse: </P>  \r\n\r\n<P>Hegnet skal vedligeholdes, så det til enhver tid opfylder kravene i dette  \r\n\r\n bilag. </P>  \r\n\r\n<P>C. <I>Aflivningsfolde (til § 4, stk. 1, nr. 5)</I>  </P>  \r\n\r\n<P CLASS=PUNKT> <B>1.</B> Aflivningsfolden skal være indrettet således, at  \r\n\r\n der intet sted er mere end 50 m fra nærmeste skydeplads til foldens hegn.  \r\n\r\n</P>  \r\n\r\n<P CLASS=PUNKT> <B>2.</B> Aflivningsfolden skal være fuldt overskuelig fra  \r\n\r\n skydepladsen. </P>  \r\n\r\n<P CLASS=PUNKT> <B>3.</B> Aflivningsfoldens hegn må ikke danne ydergrænse på  \r\n\r\n farmen. </P>  \r\n\r\n<P CLASS=PUNKT> <B>4.</B> Fangfolde kan i almindelighed godkendes som  \r\n\r\n aflivningsfold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1988"
        },
        {
            "displayName": "Accession",
            "displayValue": "B19880039105"
        },
        {
            "displayName": "Entydig dokumentidentifikation",
            "displayValue": "CM036712"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "391"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/07/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "1.afd. 1.kt. j.nr. D 85-8264-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}