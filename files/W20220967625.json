{
    "id": 232092,
    "title": "Ligebehandlingsnævnets afgørelse om køn - kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 9676 af 09/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-12823</span></p>\r\n   <p class=\"TekstGenerel\">En mand havde klaget til Ligebehandlingsnævnet over en advokat, som han i forbindelse med en skiftesag havde fået udpeget som bobestyrer af skifteretten.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Manden havde for nævnet oplyst, at advokaten havde udført sexistisk sagsbehandling.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgik af sagens oplysninger, at manden også havde indbragt en klage over advokaten til Advokatnævnet, og at klagen omhandlede bobestyrerens forskelsbehandling på grund af køn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Da der verserede en klagesag for Advokatnævnet, kunne nævnet ikke behandle klagen.</p>\r\n</div>\r\n<p>Klagen angår påstået forskelsbehandling på grund af køn i forbindelse med klagers skiftesag, hvor en advokat var udpeget som medhjælp af skifteretten.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager har for nævnet oplyst, at han i forbindelse med en skiftesag fik udpeget en advokat som bobestyrer af skifteretten. Advokaten bad i sensommeren 2019 to ejendomsmæglere om at vurdere klagers ejendom. Forud for dette havde advokaten sendt mails til de to ejendomsmæglere og til klagers modpart i skiftesagen og dennes kvindelige advokat.</p>\r\n<p>\r\n</p>\r\n<p>Klager blev kontaktet af modparten i skiftesagen med oplysning om, at de to ejendomsmæglere skulle vurdere ejendommen 22 dage før, at han modtog brevet med samme meddelelse fra advokaten.</p>\r\n<p>\r\n</p>\r\n<p>Klager blev efter det oplyste også kontaktet af de to ejendomsmæglere længe før, han modtog brevet fra advokaten.</p>\r\n<p>\r\n</p>\r\n<p>Klager har for nævnet også oplyst, at advokaten intervenerede klagers ejendom den 11. marts 2021, mens han ikke var tilstede. Samme dag sendte advokaten mails til skifteretten og modpartens kvindelige advokat.</p>\r\n<p>\r\n</p>\r\n<p>Klager modtog efter det oplyste også en mail, som dog ikke var vedhæftet de i mailen nævnte bilag. Dette oplyste klager advokaten om den 12. marts 2021.</p>\r\n<p>\r\n</p>\r\n<p>Den 15. marts sendte advokaten mailen på ny, dog fortsat uden bilag.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 16. marts 2021.</p>\r\n<p>\r\n</p>\r\n<p>Klager har oplyst for nævnet, at han på tidspunktet for klagen formentlig havde modtaget den samlede forsendelse med bud.</p>\r\n<p>\r\n</p>\r\n<p>Klager har ikke fremsat krav om tilkendelse af et bestemt godtgørelsesbeløb.</p>\r\n<p>\r\n</p>\r\n<p>Klager har for nævnet oplyst, at han har klaget over advokaten til Advokatnævnet blandt andet på grund af forskelsbehandling af parterne i boskiftesagen.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at han er blevet udsat for forskelsbehandling på grund af køn.</p>\r\n<p>\r\n</p>\r\n<p>Advokaten har udført sexistisk sagsbehandling.</p>\r\n<p>\r\n</p>\r\n<p>I mødereferater fra bomøder var klagers udtalelser og fremlæggelser ikke refereret korrekt af advokaten, mens modpartens udtalelser og fremlæggelser blev refereret korrekt.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn uden for arbejdsmarkedet efter lov om ligestilling af kvinder og mænd (ligestillingsloven).</p>\r\n<p>\r\n</p>\r\n<p>Det fremgår af lov om ligebehandlingsnævnet § 4, stk. 1, at nævnet ikke kan behandle klager, der kan indbringes for en anden forvaltningsmyndighed, før denne har truffet afgørelse i sagen.</p>\r\n<p>\r\n</p>\r\n<p>Nævnet lægger efter klagers oplysninger til grund, at klager har indbragt en klage over advokaten til Advokatnævnet, og at klagen omhandler bobestyrerens forskelsbehandling på grund af køn.</p>\r\n<p>\r\n</p>\r\n<p>Da der verserer en klagesag for Advokatnævnet, kan Ligebehandlingsnævnet ikke behandle klagen på nuværende tidspunkt.</p>\r\n<p>\r\n</p>\r\n<p>Efter indholdet af klagen sammenholdt med oplysningerne i sagen i øvrigt har nævnet ikke fundet grundlag for at foretage partshøring af indklagede.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 4, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 4, om administrativ klageadgang</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Ligestillingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1 a, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 2, stk. 1, om forbud mod forskelsbehandling</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2022"
        },
        {
            "displayName": "Accession",
            "displayValue": "W20220967625"
        },
        {
            "displayName": "Entydig dokumentidentifikation",
            "displayValue": "CY001026"
        },
        {
            "displayName": "Dato for indlæggelse",
            "displayValue": "24/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9676"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "09/05/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-12823"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}