{
    "id": 51887,
    "title": "Skrivelse om ændrede synsregler i statens bilinspektion. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11653 af 16/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om ændrede synsregler i statens  \r\n\r\n bilinspektion. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Med virkning fra den 1. januar 1986 ændres de gældende regler for  \r\n\r\n bedømmelse af fejl og mangler ved syn. Da en meget betydelig del af  \r\n\r\n bilinspektionens virksomhed har tilknytning til opgaver, der varetages af  \r\n\r\n politiet, skal man anmode politiet om at være opmærksom på ændringerne. </P>  \r\n\r\n<P>En oversigt over de ændringer, der gennemføres, fremgår af  \r\n\r\n justitsministeriets vedlagte cirkulæreskrivelse af 15. november 1985 til  \r\n\r\n statens bilinspektion. Endvidere vedlægges til orientering en kopi af den nye  \r\n\r\n synsrapport med tilhørende vejledning, der afløser den hidtidige mangelliste.  \r\n\r\n</P>  \r\n\r\n<P>Ændringen af synsarbejdet har til formål at gøre synsarbejdet mere  \r\n\r\n målrettet mod de særligt risikobetonede mangler ved køretøjerne. Denne  \r\n\r\n omlægning vil bl.a. indebære, at godkendelse af et køretøj i videre omfang  \r\n\r\n end hidtil vil ske ved første fremstilling. Der vil derfor ske en udvidet  \r\n\r\n anvendelse af synsresultatet &#187;godkendt med påpegede fejl&#171;, d.v.s.  \r\n\r\n at der er konstateret fejl og mangler som det påhviler køretøjets ejer/bruger  \r\n\r\n at udbedre snarest muligt. </P>  \r\n\r\n<P>I relation til politiets færdselskontrol vil ændringerne betyde, at  \r\n\r\n politiet må være opmærksom på, at der uanset en nylig godkendelse ved statens  \r\n\r\n bilinspektion kan forekomme &#187;påpegede fejl&#171;, der ska udbedres  \r\n\r\n snarest muligt efter synet. Der sker herved ingen ændringer i de almindelige  \r\n\r\n retningslinier for politiets påtale af overtrædelser af bestemmelserne om  \r\n\r\n køretøjers indretning og udstyr, m.v. </P>  \r\n\r\n<P>Endvidere henledes opmærksomheden på, at ændringerne henimod en mere  \r\n\r\n målrettet indsats mod de særligt risikobetonede mangler og fejl ved  \r\n\r\n køretøjerne bør tages i betragtning, når der under § 77 eftersyn i henhold  \r\n\r\n til færdselsloven træffes beslutning om indkaldelse til syn i medfør af  \r\n\r\n færdselslovens § 78. Mangler og fejl, der ved syn i statens bilinspektion kun  \r\n\r\n vil medføre synsresultatet &#187;godkendt med påpegede fejl&#171; bør således  \r\n\r\n normalt ikke give anledning til indkaldelse til syn i medfør af  \r\n\r\n færdselslovens § 78. </P>  \r\n\r\n<P>Der er endelig udarbejdet særlige lokale publikumsbrochurer om praktiske  \r\n\r\n forhold i forbindelse med syn. Disse informationsbrochurer vil bl.a. blive  \r\n\r\n sendt til politiet til udlevering til publikum. </P>  \r\n\r\n<P>P. M. V. </P>  \r\n\r\n<P>Anders Troldborg </P>  \r\n\r\n<P>Til politiet </P>  \r\n\r\n<P>Bilag </P>  \r\n\r\n<P>Cirkulæreskrivelse om moderniseringsinitiativer inden for statens  \r\n\r\n bilinspektion. </P>  \r\n\r\n<P CLASS=PUNKT> <B>1.</B> Som et led i regeringens moderniseringsprogram  \r\n\r\n gennemføres en række initiativer for bedre publikumsbetjening i den  \r\n\r\n offentlige sektor. For justitsministeriets vedkommende er der bl.a. tale om  \r\n\r\n at gennemføre smidigere regler, m.v., vedrørende statens bilinspektion. Disse  \r\n\r\n foranstaltninger har til formål at forbedre publikumsbetjeningen i  \r\n\r\n forbindelse med syn. </P>  \r\n\r\n<P CLASS=PUNKT> <B>2.</B> Som et første led i moderniseringen af  \r\n\r\n bilinspektionen har justitsministeriet i april 1984 udsendt generelle  \r\n\r\n retningslinier for tilrettelæggelsen af synsarbejdet. Disse retningslinier  \r\n\r\n har til formål at skabe et mere ensartet system for tidsbestilling og  \r\n\r\n venterækker, m.v., og forventes at medvirke til en generel nedbringelse af  \r\n\r\n ventetiderne ved statens bilinspektion. </P>  \r\n\r\n<P>Endvidere er der på forskellige områder sket en forenkling i reglerne for,  \r\n\r\n hvornår køretøjer skal fremstilles til syn. </P>  \r\n\r\n<P CLASS=PUNKT> <B>3.</B> I fortsættelse heraf iværksættes der fra den 1.  \r\n\r\n januar 1986 en ændring, der navnlig har til formål at udbygge den  \r\n\r\n serviceprægede del af bilinspektionens publikumsbetjening. </P>  \r\n\r\n<P>Den hidtidige &#187;mangelliste&#171; erstattes af en ny synsrapport.  \r\n\r\n Synsrapporten er søgt forenklet og gjort mere overskuelig og indeholder en  \r\n\r\n egentlig vejledning om betydningen af synsresultatet. </P>  \r\n\r\n<P>Udarbejdelsen af synsrapporten har endvidere til formål at danne grundlag  \r\n\r\n for fastlæggelse af en mere ensartet praksis med hensyn til anvendelsen af de  \r\n\r\n forskellige synsresultater og herunder navnlig at gøre synsarbejdet mere  \r\n\r\n målrettet mod de særligt risikobetonede mangler ved køretøjerne. Denne  \r\n\r\n omlægning vil bl.a. indebære, at godkendelse af et køretøj i videre omfang  \r\n\r\n end hidtil skal ske ved første fremstilling. Dette resultat søges opnået ved  \r\n\r\n en udvidet anvendelse af synsresultatet &#187;godkendt med påpegede  \r\n\r\n fejl&#171;. </P>  \r\n\r\n<P>For publikum vil ændringen være en lettelse, idet der sker en begrænsning  \r\n\r\n af de tilfælde, hvor et køretøj på ny skal fremstilles for bilinspektionen  \r\n\r\n til kontrol af, om konstaterede mangler er udbedret. Ændringen sigter  \r\n\r\n samtidig mod en forbedring af publikumsbetjeningen. Der vil således blive  \r\n\r\n lagt vægt på en venlig og individuelt tilpasset kundebetjening. </P>  \r\n\r\n<P CLASS=PUNKT> <B>4.</B> Som anført skal synsarbejdet efter de nye  \r\n\r\n retninglinier i første række koncentrere sig om de dele af køretøjet, der er  \r\n\r\n af særlig betydning for færdselssikkerheden. Der sigtes herved navnlig til  \r\n\r\n bremser, styretøj og bærende dele. Fejl ved disse komponenter vil generelt  \r\n\r\n indebære en færdselssikkerhedsmæssig risiko, og der bør i sådanne tilfælde  \r\n\r\n normalt stilles krav om omstilling. Samme synsresultat vil kunne anvendes,  \r\n\r\n såfremt der iøvrigt på grund af manglernes antal eller karakter, f.eks.  \r\n\r\n vedrørende reglerne om vægt og dimensioner, foreligger et særligt behov for,  \r\n\r\n at bilinspektionen kontrollerer, om de konstaterede mangler er udbedret. </P>  \r\n\r\n<P>Bortset fra de nænvte tilfælde bør fejl og mangler i almindelighed føre  \r\n\r\n til, at køretøjet godkendes med påpegede fejl. De nye retningslinier medfører  \r\n\r\n således, at en række hidtidige &#187;omstillingsfejl&#171; fremover skal  \r\n\r\n bedømmes som &#187;påpegede fejl&#171;. </P>  \r\n\r\n<P CLASS=PUNKT> <B>5.</B> De nye retningslinier medfører ingen ændringer i,  \r\n\r\n at det efter færdselsloven er den enkelte køretøjsejer eller bruger, der har  \r\n\r\n det retlige ansvar for, at et køretøj er i lovlig stand. Det er således  \r\n\r\n køretøjets ejers eller brugers ansvar, at påpegede fejl udbedres, uanset at  \r\n\r\n udbedringen ikke kontrolleres i samme omfang som hidtil af bilinspektionen.  \r\n\r\n</P>  \r\n\r\n<P>Omlægningen vil som følge heraf indebære en udtrykkelig understregning af  \r\n\r\n køretøjets ejers og brugers ansvar. Dette fremgår af vejledningen på  \r\n\r\n synsrapportens bagside og bør i fornødent omfang præciseres i forbindelse med  \r\n\r\n syn. </P>  \r\n\r\n<P>P.M.V. </P>  \r\n\r\n<P>Anders Troldborg </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19851165354"
        },
        {
            "displayName": "Entydig dokumentidentifikation",
            "displayValue": "CM010717"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/11/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11653"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "16/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F.afd. 1985-2740-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}