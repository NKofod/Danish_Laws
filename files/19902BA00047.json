{
    "id": 107105,
    "title": "1990 BSF 47   FORSLAG TIL FOLKETINGSBESLUTNING OM EN AMBULANCELOV ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 47 </P>  \r\n\r\n<P></P>  \r\n\r\n<P>Forslag til folketingsbeslutning om en ambulancelov </P>  \r\n\r\n<P></P>  \r\n\r\n<P>Fremsat af Ingrid Rasmussen (S) Torben Lund (S) Lone Møller (S) Birgitte  \r\n\r\n Husmark (SF) Rahbæk Møller (SF) Lis Noer Holmberg (CD) Bente Juncker (CD)  \r\n\r\n Inger Stilling Pedersen (KRF) Glønborg (KRF) </P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 16. maj 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 15. oktober 1991 at </P>  \r\n\r\n<P>fremsætte forslag til en ambulancelov, der skal træde i kraft den 1. </P>  \r\n\r\n<P>januar 1992. Lovforslaget skal udformes efter følgende </P>  \r\n\r\n<P>retningslinjer: </P>  \r\n\r\n<P>1) Loven skal fastsætte regler for ambulanceberedskabets opgaver og for  \r\n\r\n mindstebemanding af ambulancer, såvel kvalitativt som kvantitativt, samt for  \r\n\r\n organisationen af beredskabet. </P>  \r\n\r\n<P>2) Loven skal endvidere fastsætte regler for alarmering og visitation,  \r\n\r\n således at landet dækkes af nogle få regionale alarmcentraler med et antal  \r\n\r\n højt specialiserede alarmoperatører og medicinsk uddannede visitatorer. </P>  \r\n\r\n<P>3) Endelig skal loven fastsætte regler for en forbedret uddannelse af  \r\n\r\n ambulanceredderne, således at disse kan udføre en kvalificeret præhospital  \r\n\r\n indsats. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget opfordrer regeringen til inden den 15. oktober 1991 at </P>  \r\n\r\n<P>fremsætte forslag til en ambulancelov, der skal træde i kraft den 1. </P>  \r\n\r\n<P>januar 1992. Lovforslaget skal udformes efter følgende </P>  \r\n\r\n<P>retningslinjer: </P>  \r\n\r\n<P>1) Loven skal fastsætte regler for ambulanceberedskabets opgaver og for  \r\n\r\n mindstebemanding af ambulancer, såvel kvalitativt som kvantitativt, samt for  \r\n\r\n organisationen af beredskabet. </P>  \r\n\r\n<P>2) Loven skal endvidere fastsætte regler for alarmering og visitation,  \r\n\r\n således at landet dækkes af nogle få regionale alarmcentraler med et antal  \r\n\r\n højt specialiserede alarmoperatører og medicinsk uddannede visitatorer. </P>  \r\n\r\n<P>3) Endelig skal loven fastsætte regler for en forbedret uddannelse af  \r\n\r\n ambulanceredderne, således at disse kan udføre en kvalificeret præhospital  \r\n\r\n indsats. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ambulancetjenesten i Danmark er utidssvarende set i sammenhæng med, at  \r\n\r\n flere og flere små sygehuse nedlægges. Som følge heraf bliver der længere  \r\n\r\n transport til nærmeste hospital. Derfor er det for at redde flest mulige liv  \r\n\r\n og for at opnå bedst mulig livskvalitet ved tilskadekomst af afgørende  \r\n\r\n vigtighed, at den præhospitale behandling er på et højt niveau. Med en  \r\n\r\n forbedret alarmering og visitation elimineres unødige udrykninger med  \r\n\r\n besparelser til følge. Forbedrede redderuddannelser vil give en bedre  \r\n\r\n præhospital indsats, og flere liv kan reddes. </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P>  <I>Ad 1 </I></P>  \r\n\r\n<P> Et ambulanceberedskabs opgaver bør nærmere fastsættes, og der bør  \r\n\r\n fastsættes regler, der sikrer en mindstebemanding af ambulancerne, såvel  \r\n\r\n kvantitativt som kvalitativt, ud fra lokale behov. Yderligere skal  \r\n\r\n beredskabet organiseres således, at responstiden er rimelig og afpasset  \r\n\r\n efter: </P>  \r\n\r\n<P>- afstanden til nærmeste hospital og naboambulanceberedskab, </P>  \r\n\r\n<P>- befolkningstætheden, </P>  \r\n\r\n<P>- tilstedeværelsen af industri i området, herunder anvendelse af farlige  \r\n\r\n stoffer, </P>  \r\n\r\n<P>- vejnettets beskaffenhed. </P>  \r\n\r\n<P>Responstiden vil ofte være af afgørende betydning for en syg eller  \r\n\r\n tilskadekommens overlevelsesmuligheder og mulighed for at undgå senere  \r\n\r\n komplikationer og varige men. </P>  \r\n\r\n<P>Det bør undersøges, om der skal fastsættes regler for en døgnbemandet  \r\n\r\n redningsenhed i tilknytning til ambulanceberedskabet. </P>  \r\n\r\n<P>Det bør tillige undersøges, om der er behov for  \r\n\r\n læge/sygeplejerskeunderstøttede ambulancer i store byenheder. </P>  \r\n\r\n<P> <I>Ad 2 </I></P>  \r\n\r\n<P> Der bør ske en ændring af alarmeringssystemet, således at alarmcentraler  \r\n\r\n dækker større befolkningsmæssige områder i regionale enheder. </P>  \r\n\r\n<P>Det bør undersøges, om der skal være medicinsk uddannet personale på eller  \r\n\r\n i kontakt med alarmcentralen, som kan give et kvalificeret skøn i forbindelse  \r\n\r\n med ulykker og uheld, og om der skal være et tæt samarbejde mellem  \r\n\r\n alarmcentralen og de lokale praktiserende læger. </P>  \r\n\r\n<P>Hurtig og kvalificeret bedømmelse vil medføre, at der bliver færre af de  \r\n\r\n meget dyre akutudrykninger, og antallet af akutudrykninger bliver begrænset  \r\n\r\n til det reelle behov. </P>  \r\n\r\n<P>Den nutidige og den fremtidige teknologi peger i retning af, at umiddelbar  \r\n\r\n og sikker kommunikation mellem præhospitale behandlere, læger og  \r\n\r\n sygeplejersker vil være med til at redde liv og vil medføre besparelser. </P>  \r\n\r\n<P>Landet skal herefter være dækket af få regionale alarmeringscentraler med  \r\n\r\n et højt specialiseret antal alarmoperatører og medicinsk uddannede  \r\n\r\n visitatorer. </P>  \r\n\r\n<P>Alarmeringscentralerne bør være uafhængige eller eventuelt organiseret i  \r\n\r\n amtsligt regi eller som joint venture-selskaber mellem amtskommuner, kommuner  \r\n\r\n og entreprenører i ambulancevæsenet. </P>  \r\n\r\n<P>Lovgivningen bør endvidere fastsætte regler for alarmeringscentralernes  \r\n\r\n funktion og bemanding. </P>  \r\n\r\n<P> <I>Ad 3 </I></P>  \r\n\r\n<P> I forbindelse med amtskommunale indskrænkninger af antallet af sygehuse  \r\n\r\n overalt i landet vil den præhospitale indsats være afgørende for  \r\n\r\n patientsikkerheden. </P>  \r\n\r\n<P>Ambulancepersonalets uddannelse skal have et passende medicinsk niveau.  \r\n\r\n For eksempel bør instruktion i smertebehandling med f.eks. lattergas  \r\n\r\n (entonox), brug af tungeholdere og anvendelse af defibrilliatorer være  \r\n\r\n obligatorisk i uddannelsen af redderne. Erfaringer fra f.eks. Norge viser  \r\n\r\n klart, hvad indsatsen for patienter allerede i den præhospitale fase betyder  \r\n\r\n færre indlæggelsesdage på sygehus og i sidste ende forbedret livskvalitet for  \r\n\r\n patienten. </P>  \r\n\r\n<P>En forbedret redderuddannelse vil medføre mere kvalificeret hjælp. Ud over  \r\n\r\n at skulle transportere syge og tilskadekomne til skadestue eller hospital vil  \r\n\r\n veluddannede reddere kunne udøve en kvalificeret præhospital indsats og vil  \r\n\r\n kunne bevare liv med færre indlæggelsesdage på hospital til følge. Hurtig  \r\n\r\n kvalificeret indsats giver god overlevelsesmulighed med færre efterfølgende  \r\n\r\n udgifter til det samlede sygehusvæsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1991"
        },
        {
            "displayName": "Accession",
            "displayValue": "19902BA00047"
        },
        {
            "displayName": "Entydig dokumentidentifikation",
            "displayValue": "CL006496"
        },
        {
            "displayName": "Dato for førstegangsindlæggelse",
            "displayValue": "16/05/1991"
        },
        {
            "displayName": "Dato for indlæggelse",
            "displayValue": "16/05/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}