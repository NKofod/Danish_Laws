{
    "id": 167706,
    "title": "Skrivelse om akkreditering til Danish International Adoption til at yde adoptionshjælp\r\n",
    "documentTypeId": "200",
    "isSagsforlobPeriodValid": true,
    "shortName": "SKR nr 9048 af 29/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om akkreditering til Danish International Adoption til at yde adoptionshjælp</p>\r\n<p>Akkreditering til Danish International Adoption fra Ministeriet for Børn, Ligestilling, Integration og Sociale forhold til at yde adoptionshjælp på nedennævnte vilkår. Tilladelsen gælder fra 29. januar 2015 til 31. juli 2016.</p>\r\n<p class=\"Overskriftstekst3\">Akkrediteringsvilkår</p>\r\n<p style=\"text-align: center;\">Kapitel 1</p>\r\n<p class=\"Overskriftstekst2\">Kompetence, generelle vilkår m.v.</p>\r\n<p class=\"NormalInd\">\r\n   <span class=\"Bold\">§ 1.</span> I medfør af adoptionslovens § 30 har Danish International Adoption tilladelse til at yde bistand til at skaffe forbindelse mellem adoptionsansøgere, der har bopæl i Danmark, og børn fra andre lande med henblik på adoption og bistand til at gennemføre adoptionerne (international adoptionshjælp).</p>\r\n<p class=\"NormalInd\">\r\n   <span class=\"Bold\">§ 2.</span> Danish International Adoptions virksomhed skal</p>\r\n<p class=\"Liste1\">\r\n   <span class=\"Liste1Nr\">1)</span> være bestemt af hensynet til barnets bedste,</p>\r\n<p class=\"Liste1\">\r\n   <span class=\"Liste1Nr\">2)</span> drives på et etisk og fagligt forsvarligt niveau og uden økonomisk vinding for øje og</p>\r\n<p class=\"Liste1\">\r\n   <span class=\"Liste1Nr\">3)</span> være i overensstemmelse med internationale konventioner, den danske adoptionslovgivning og vilkårene i denne akkreditering samt adoptionslovgivningen i de lande, hvor Danish International Adoption arbejder.</p>\r\n<p class=\"NormalInd\">\r\n   <span class=\"Italic\">Stk. 2.</span> Danish International Adoption skal samarbejde med andre organisationer, der arbejder med international adoption, for at udvikle standarder og god praksis.</p>\r\n<p class=\"NormalInd\">\r\n   <span class=\"Bold\">§ 3.</span> Danish International Adoption fremskaffer under behandlingen af en adoptionssag så vidt muligt de oplysninger og træffer de foranstaltninger i giverlandet, som myndighederne i Danmark finder nødvendige.</p>\r\n<p class=\"NormalInd\">\r\n   <span class=\"Bold\">§ 4.</span> Danish International Adoption er undergivet løbende tilsyn af Ankestyrelsen, Familieretsafdelingen. Danish International Adoption er endvidere undergivet tilsyn af Adoptionsnævnet på de områder, hvor Ankestyrelsen, Familieretsafdelingen har overladt tilsynet til nævnet, jf. § 21, stk. 2.</p>\r\n<p style=\"text-align: center;\">Kapitel 2</p>\r\n<p class=\"Overskriftstekst2\">Organisationsmæssige forhold</p>\r\n<p class=\"NormalInd\">\r\n   <span class=\"Bold\">§ 5.</span> Danish International Adoption er underlagt lovgivningen om ikke-erhvervsdrivende fonde. Civilstyrelsen er fondsmyndighed. Danish International Adoptions vedtægter samt ændringer heri skal godkendes af Ankestyrelsen, Familieretsafdelingen.</p>\r\n<p class=\"NormalInd\">\r\n   <span class=\"Bold\">§ 6.</span> Danish International Adoption ledes af en bestyrelse.</p>\r\n<p class=\"NormalInd\">\r\n   <span class=\"Italic\">Stk. 2.</span> Organisationens almindelige drift varetages af et kontor i Danmark.</p>\r\n<p class=\"NormalInd\">\r\n   <span class=\"Bold\">§ 7.</span> Medlemmerne af Danish International Adoptions bestyrelse samt organisationens medarbejdere skal besidde den nødvendige moralske retskaffenhed og gennem deres uddannelse eller erfaring være kvalificerede til at arbejde med international adoptionshjælp.</p>\r\n<p class=\"NormalInd\">\r\n   <span class=\"Bold\">§ 8.</span> Danish International Adoption holder Ankestyrelsen, Familieretsafdelingen orienteret om ændringer i bestyrelsens sammensætning samt ansættelse og afskedigelse af medarbejdere.</p>\r\n<p class=\"NormalInd\">\r\n   <span class=\"Bold\">§ 9.</span> Medlemmer af bestyrelsen samt medarbejdere har tavshedspligt med hensyn til oplysninger om private forhold, som de bliver bekendt med under deres virke inden for organisationen.</p>\r\n<p class=\"NormalInd\">\r\n   <span class=\"Italic\">Stk. 2.</span> Medlemmer af bestyrelsen samt medarbejdere må ikke deltage ved behandlingen af adoptionssager, hvori de selv eller deres nærmeste er part. Tilsvarende gælder, hvis der i øvrigt kan opstå tvivl om disse personers upartiskhed.</p>\r\n<p class=\"NormalInd\">\r\n   <span class=\"Bold\">§ 10.</span> Medlemmer af bestyrelsen samt medarbejdere må ikke modtage løn eller honorar udover, hvad der er rimeligt i forhold til det arbejde, som de yder for organisationen, ligesom de ikke på anden vis må drage utilbørlig økonomisk eller anden vinding i forbindelse med det arbejde, de udfører for Danish International Adoption.</p>\r\n<p class=\"NormalInd\">\r\n   <span class=\"Bold\">§ 11.</span> De i §§ 7, 9 og 10 nævnte vilkår finder tilsvarende anvendelse for andre, der måtte udføre opgaver for Danish International Adoption i ind- og udland.</p>\r\n<p style=\"text-align: center;\">Kapitel 3</p>\r\n<p class=\"Overskriftstekst2\">Administrative forhold</p>\r\n<p class=\"NormalInd\">\r\n   <span class=\"Bold\">§ 12.</span> Danish International Adoptions administrative forhold skal tilrettelægges og udføres på sagkyndig måde.</p>\r\n<p class=\"NormalInd\">\r\n   <span class=\"Bold\">§ 13.</span> Danish International Adoption skal vejlede ansøgere, der er tilmeldt organisationen.</p>\r\n<p class=\"NormalInd\">\r\n   <span class=\"Italic\">Stk. 2.</span> Tilmeldte ansøgere har ret til at blive gjort bekendt med dokumenter m.v. i deres sag i overensstemmelse med reglerne om parters ret til aktindsigt efter forvaltningsloven.</p>\r\n<p class=\"NormalInd\">\r\n   <span class=\"Bold\">§ 14.</span> Danish International Adoption skal føre og opbevare sagsjournaler på en sikker måde i overensstemmelse med Datatilsynets retningslinjer herfor, og således at journalerne er tilgængelige efter anmodning. Danish International Adoption er forpligtet til at overdrage arkivalier, som organisationen ikke længere har tilladelse til at opbevare, til Rigsarkivets Bevarings- og Kassationsafdeling og afholde de dermed forbundne omkostninger.</p>\r\n<p class=\"NormalInd\">\r\n   <span class=\"Italic\">Stk. 2.</span> Hvis Danish International Adoptions virksomhed ophører, er Danish International Adoption forpligtet til at overdrage alle arkivalier til Ankestyrelsen, Familieretsafdelingen.</p>\r\n<p style=\"text-align: center;\">Kapitel 4</p>\r\n<p class=\"Overskriftstekst2\">Økonomiske forhold</p>\r\n<p class=\"NormalInd\">\r\n   <span class=\"Bold\">§ 15.</span> Danish International Adoptions økonomiske forhold skal tilrettelægges og varetages på en hensigtsmæssig og forsvarlig måde.</p>\r\n<p class=\"NormalInd\">\r\n   <span class=\"Italic\">Stk. 2.</span> Organisationen må ikke drage utilbørlig økonomisk eller anden vinding i forbindelse</p>\r\n<p class=\"NormalInd\">med adoptionshjælpsvirksomheden, ligesom der ikke må modtages betaling, der står i et misforhold til det udførte adoptionshjælpsarbejde.</p>\r\n<p class=\"NormalInd\">\r\n   <span class=\"Italic\">Stk. 3.</span> Overskud fra adoptionshjælpsvirksomheden eller fra andre kilder må alene anvendes til humanitært arbejde, der har relation til adoptionshjælp.</p>\r\n<p class=\"NormalInd\">\r\n   <span class=\"Bold\">§ 16.</span> Størrelsen af det gebyr, som ansøgerne skal betale til Danish International Adoption, reguleres efter principper, der er godkendt af Ankestyrelsen, Familieretsafdelingen.</p>\r\n<p class=\"NormalInd\">\r\n   <span class=\"Italic\">Stk. 2.</span> Gebyret kan alene dække omkostninger og udgifter i forbindelse med adoptionshjælpsvirksomheden, herunder udgifter til hjælpearbejde, der har naturlig tilknytning hertil.</p>\r\n<p class=\"NormalInd\">\r\n   <span class=\"Bold\">§ 17.</span> Danish International Adoption udarbejder årsregnskab for perioden 1. januar til 31. december. Regnskabet skal revideres af en statsautoriseret eller registreret revisor.</p>\r\n<p style=\"text-align: center;\">Kapitel 5</p>\r\n<p class=\"Overskriftstekst2\">Udenlandske samarbejdsparter</p>\r\n<p class=\"NormalInd\">\r\n   <span class=\"Bold\">§ 18.</span> Danish International Adoption må alene indlede samarbejde om adoptionshjælpsvirksomhed med myndigheder, organisationer og institutioner (samarbejdsparter) i andre lande efter forudgående godkendelse fra Ankestyrelsen, Familieretsafdelingen og så vidt muligt fra myndighederne i det pågældende land.</p>\r\n<p class=\"NormalInd\">\r\n   <span class=\"Italic\">Stk. 2.</span> Ankestyrelsen, Familieretsafdelingen kan tidsbegrænse godkendelsen således, at et fortsat samarbejde kræver en fornyet godkendelse fra Ankestyrelsen, Familieretsafdelingen.</p>\r\n<p class=\"NormalInd\">\r\n   <span class=\"Italic\">Stk. 3.</span> Danish International Adoption skal løbende sikre sig, at de udenlandske samarbejdsparters virksomhed er bestemt af hensynet til barnets bedste og drives på etisk og faglig forsvarlig måde uden utilbørlig økonomisk eller anden vinding for øje.</p>\r\n<p style=\"text-align: center;\">Kapitel 6</p>\r\n<p class=\"Overskriftstekst2\">Indfasningen af et nyt adoptionssystem</p>\r\n<p class=\"NormalInd\">\r\n   <span class=\"Bold\">§ 19.</span> Organisationen skal i lyset af ændringerne på adoptionsområdet i Danmark have det fornødne fokus på samarbejdsparter i udlandet.</p>\r\n<p class=\"NormalInd\">\r\n   <span class=\"Italic\">Stk. 2.</span> Organisationen skal sikre løbende orientering til tilmeldte ansøgere om formidlingssituationen, nødvendige ændringer i venteliste og andre forhold, som har tilknytning til indfasningen af et nyt adoptionssystem.</p>\r\n<p class=\"NormalInd\">\r\n   <span class=\"Bold\">§ 20.</span> Under hensyn til at lette overgangen til et nyt adoptionssystem, vil der kunne ske ændring i kravene til organisation forud for, at det nye adoptionssystem er implementeret ved ny lovgivning.</p>\r\n<p style=\"text-align: center;\">Kapitel 7</p>\r\n<p class=\"Overskriftstekst2\">Tilsyn</p>\r\n<p class=\"NormalInd\">\r\n   <span class=\"Bold\">§ 21.</span> Danish International Adoption er undergivet tilsyn af Ankestyrelsen, Familieretsafdelingen, jf. dog stk. 2.</p>\r\n<p class=\"NormalInd\">\r\n   <span class=\"Italic\">Stk. 2.</span> Adoptionsnævnet fører tilsyn med organisationens virksomhed i udlandet og med organisationens behandling af matchningsforslag.</p>\r\n<p style=\"text-align: center;\">Kapitel 8</p>\r\n<p class=\"Overskriftstekst2\">Almindelige bestemmelser</p>\r\n<p class=\"NormalInd\">\r\n   <span class=\"Bold\">§ 22.</span> I tillæg til akkrediteringsvilkårene indgår Ankestyrelsen, Familieretsafdelingen og Danish International Adoption en akkrediteringsaftale om udmøntning af akkrediteringsvilkårene.</p>\r\n<p class=\"NormalInd\">\r\n   <span class=\"Bold\">§ 23.</span> Tilladelsen til at yde international adoptionshjælp har virkning fra den 29. januar 2015 og gælder til 31. juli 2016. Ansøgning om fornyelse af tilladelsen skal være Ankestyrelsen, Familieretsafdelingen i hænde senest 3 måneder før tilladelsens udløb.</p>\r\n<p class=\"NormalInd\">\r\n   <span class=\"Bold\">§ 24.</span> Ankestyrelsen, Familieretsafdelingen kan til enhver tid give Danish International Adoption pålæg og kan ændre, begrænse eller tilbagekalde tilladelsen, hvis organisationen overtræder vilkårene for tilladelsen eller styrelsens øvrige forskrifter eller pålæg.</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn, Ligestilling, Integration og Sociale Forhold, den 29. januar 2015</p><p class=\"Sign1\" align=\"center\">Manu Sareen</p><p class=\"Sign2\" align=\"right\">/ Henriette Braad Olesen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/2015"
        },
        {
            "displayName": "Accession",
            "displayValue": "C20150904854"
        },
        {
            "displayName": "Entydig dokumentidentifikation",
            "displayValue": "CF000938"
        },
        {
            "displayName": "Dato for førstegangsindlæggelse",
            "displayValue": "30/01/2015"
        },
        {
            "displayName": "Dato for indlæggelse",
            "displayValue": "26/02/2015"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9048"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/01/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ministeriet for Børn, Ligestilling, Integration og Sociale Forhold, j.nr. 2015-485"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}