{
    "id": 109470,
    "title": "1991 BTL 213   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (ACONTOSKAT FOR SELSKABER M.V.)    NR L 213 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 213",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 213 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Acontoskat for selskaber m.v.) <BR>  \r\n\r\n Nr L 213 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920408 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Finansrådet, </P>  \r\n\r\n<P>Kommunernes Landsforening og </P>  \r\n\r\n<P>Københavns Kommune. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling, men kan  \r\n\r\n stemme for de stillede ændringsforslag, som alle er opstramninger i forhold  \r\n\r\n til det oprindelige lovforslag. </P>  \r\n\r\n<P>Mindretallet bemærker i øvrigt, at lovforslaget er blevet solgt som en  \r\n\r\n særlig snedig ændring af selskabsskatteprocenten. Ved at fremrykke betalingen  \r\n\r\n skulle selskaberne ifølge bemærkningerne til lovforslaget i princippet selv  \r\n\r\n komme til at betale for nedsættelsen af skatteprocenten - efter  \r\n\r\n ræsonnementet: Det er klogere med en lavere procent og kort kredittid end en  \r\n\r\n højere procent og lang uigennemskuelig kredittid. </P>  \r\n\r\n<P>SF er enig i det hensigtsmæssige i at fremrykke betalingen. SF er også  \r\n\r\n enig i, at kort kredittid og modsvarende lavere skatteprocenter er klogere  \r\n\r\n end en uigennemsigtig lang kredittid, store tab for statskassen på grund af  \r\n\r\n fallitter i kreditperioden og en tilsvarende højere procent. </P>  \r\n\r\n<P>Men problemet i nærværende lovforslag er, at for det første kommer  \r\n\r\n virksomhederne kun til at betale det halve af den skat, de burde betale som  \r\n\r\n acontoskat. For det andet modsvarer nedsættelsen af kredittiden ikke en  \r\n\r\n nedsættelse af skatteprocenten med 4, men kun med 1-2 pct. Det er helt  \r\n\r\n uforståeligt, at selskaber kun skal forskudsregistreres med halvdelen af  \r\n\r\n deres normale indtægt, hvor almindelige lønmodtagere normalt  \r\n\r\n forskudsregistreres med forrige års indkomst tillagt pristalsregulering. </P>  \r\n\r\n<P>Lovforslaget er således udtryk for en reel nedsættelse af skatteprocenten  \r\n\r\n for selskaber. I betragtning af, at 45 af de 100 største selskaber i Danmark  \r\n\r\n overhovedet ikke betaler skat, mener SF, at selskabsskatten, med tilhørende  \r\n\r\n huller som f.eks. udlandslempelsen, i forvejen hører til blandt Europas  \r\n\r\n laveste, og SF forkaster derfor lovforslaget. </P>  \r\n\r\n<P>I øvrigt opfordrer SF skatteministeren til at arbejde for, at der  \r\n\r\n udarbejdes minimumsdirektiver i EF for selskabsskat og skattefradrag, således  \r\n\r\n at man undgår den statslige konkurrence om nedsatte selskabsskatteprocenter,  \r\n\r\n som også dette lovforslag er udtryk for. </P>  \r\n\r\n<P>SF beklager i øvrigt, at Socialdemokratiet kan medvirke til ufinansierede  \r\n\r\n skattelettelser, som det sker med nærværende lovforslag. </P>  \r\n\r\n<P>SF forsøgte for 3 år siden at fremsætte et lovforslag om kildeskat for  \r\n\r\n selskaber uden dog at nedsætte skatteprocenten. Dengang fik vi og  \r\n\r\n Folketingets embedsmænd, der bistod med udarbejdelse af lovforslaget, det  \r\n\r\n svar i ministeriet, at det var så kompliceret en sag at lade selskaber betale  \r\n\r\n kildeskat som andre erhvervsdrivende, at det måtte anses for helt umuligt.  \r\n\r\n Nærværende lovforslag har vist, at opgaven kunne løses. På denne baggrund må  \r\n\r\n det fastslås, at det ikke er korrekt, når ministrene gentagne gange i  \r\n\r\n folketingssalen giver udtryk for, at folketingsmedlemmer og Folketingets  \r\n\r\n embedsværk har mulighed for at trække på ministeriernes ekspertise. I hvert  \r\n\r\n fald gælder det ikke oppositionspartier som SF. </P>  \r\n\r\n<P>Ændringsforslag Af <I>skatteministeren</I> , tiltrådt af <I>udvalget:  \r\n\r\n</I></P>  \r\n\r\n<P> Til § 1 <B>1)</B> I det under <I>nr. 8</I> foreslåede <I>§ 29 B, stk.  \r\n\r\n 4,</I> udgår <I>4.-7. pkt.</I> , og i stedet indsættes: </P>  \r\n\r\n<P>&#187;Godtgørelsen kan dog maksimalt udgøre 9 pct. af den højeste  \r\n\r\n indkomstskat i et af de seneste tre indkomstår forud for indkomståret.  \r\n\r\n Såfremt den overskydende skat ikke overstiger 25.000 kr., finder 4. pkt. ikke  \r\n\r\n anvendelse. Der kan kun ske tilbagebetaling af beløb, der faktisk er  \r\n\r\n indbetalt. Tilbagebetaling af overskydende skat inklusive godtgørelse sker  \r\n\r\n fra den 1. november. Hvis tilbagebetaling sker senere end den 20. november,  \r\n\r\n forrentes beløbet med 1 pct. pr. påbegyndt måned.&#171; </P>  \r\n\r\n<P> <B>2)</B>  <I>Nr. 11</I> affattes således: </P>  \r\n\r\n<P> <B>&#187;11.</B> I <I>§ 30, stk. 4, 2. pkt.,</I> ændres &#187;fra  \r\n\r\n indbetalingsdagen at regne af det for meget betalte skattebeløb.&#171; til:  \r\n\r\n &#187;fra indbetalingsdagen at regne, dog tidligst fra den 1. november, af  \r\n\r\n det for meget betalte beløb.&#171;&#187; </P>  \r\n\r\n<P>Til § 5 <B>3)</B> I <I>stk. 4</I> indsættes efter 3. pkt. som nyt punktum:  \r\n\r\n</P>  \r\n\r\n<P>&#187;Der kan dog højst beregnes tillæg til et beløb svarende til 34/38 af  \r\n\r\n indkomstskatten opgjort efter de for indkomståret 1992 gældende regler.&#171;  \r\n\r\n</P>  \r\n\r\n<P> <B>4)</B>  <I>Stk. 4, 5. pkt.</I> , der bliver 6. pkt., affattes således:  \r\n\r\n</P>  \r\n\r\n<P>&#187;Godtgørelsen kan dog maksimalt udgøre 6 pct. af den højeste  \r\n\r\n indkomstskat i et af de seneste tre indkomstår forud for indkomståret.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 og 4 Det foreslås at ændre maksimeringsreglen for overskydende  \r\n\r\n skat således, at der højst kan ydes godtgørelse af et beløb svarende til den  \r\n\r\n højeste indkomstskat i et af de seneste tre indkomstår forud for  \r\n\r\n indkomståret. Der kan dog altid beregnes godtgørelse af overskydende skat,  \r\n\r\n såfremt den overskydende skat ikke overstiger 25.000 kr. </P>  \r\n\r\n<P>Herved gives der mulighed for at opnå godtgørelse for overskydende skat,  \r\n\r\n uanset at selskabet i et eller flere af de forudgående indkomstår har haft  \r\n\r\n negativ indkomst eller nulskat. </P>  \r\n\r\n<P>Det foreslås endvidere, at tilbagebetaling af overskydende skat kan ske  \r\n\r\n fra den 1. til den 20. november i skatteåret uden tillæg af renter. Sker  \r\n\r\n tilbagebetalingen af den overskydende skat senere end 20. november i  \r\n\r\n skatteåret, forrentes beløbet med 1 pct. pr. påbegyndt måned fra den 1.  \r\n\r\n november i skatteåret. </P>  \r\n\r\n<P>Til nr. 2 Ændringsforslaget skal præcisere, at for meget betalte  \r\n\r\n skattebeløb, der tilbagebetales som følge af, at skatteansættelsen nedsættes,  \r\n\r\n forrentes med 1 pct. pr. påbegyndt måned fra indbetalingsdagen at regne, dog  \r\n\r\n tidligst fra den 1. november i skatteåret. </P>  \r\n\r\n<P>Til nr. 3 Det foreslås at maksimere grundlaget for beregning af 113/4  \r\n\r\n procent-tillægget. Der kan ikke gives tillæg til beløb, der er større end 34  \r\n\r\n pct. af den skattepligtige indkomst. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Ove Fich (S) Jes Lunde (SF) Gade (SF) Bente Juncker  \r\n\r\n (CD) Aagaard (KF) Pernille Sams (KF) Peter Brixtofte (V)</I> nfmd. <I>Svend  \r\n\r\n Heiselberg (V) Svend Aage Jensby (V) Ole Donner (FP) Elisabeth Arnold (RV)  \r\n\r\n Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/04/1992"
        },
        {
            "displayName": "Accession",
            "displayValue": "199114K00213"
        },
        {
            "displayName": "Entydig dokumentidentifikation",
            "displayValue": "CL002269"
        },
        {
            "displayName": "Dato for førstegangsindlæggelse",
            "displayValue": "15/04/1992"
        },
        {
            "displayName": "Dato for indlæggelse",
            "displayValue": "15/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "213"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}