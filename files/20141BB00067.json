{
    "id": 167999,
    "title": "Forslag til folketingsbeslutning om fastfrysning af grundskylden i kroner og øre og statens overtagelse af ansvaret for opkrævning af grundskatterne",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 67",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. februar 2015 af Brian Mikkelsen (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fastfrysning af grundskylden i kroner og øre og statens overtagelse af ansvaret for opkrævning af grundskatterne</p>\r\n<p class=\"NormalInd\">Folketinget pålægger regeringen inden udgangen af folketingsåret 2014-15 at fremsætte lovforslag, som med forbehold for kommunernes ændringer i de kommunale grundskyldsatser fastfryser grundskylden (dvs. det kommunale udskrivningsgrundlag) i kroner og øre på det nominelle niveau i 2014. Endvidere pålægges regeringen at fremsætte lovforslag, der overdrager ansvaret for at opkræve grundskyld fra kommunerne til staten. Fastsættelsen af grundskyldpromillen skal fortsat være en kommunal opgave.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en revideret og delvis genfremsættelse af beslutningsforslag nr. B 9 fra folketingsåret 2013-14. Der henvises til www.folketingstidende.dk, Folketingstidende 2013-14, A, B 9 som fremsat, og F møde 12 side 24 ff., 1. behandling af B 9.</p>\r\n<p class=\"NormalInd\">Når stigningerne i grundskylden bl.a. som følge af SKATs fejlagtige ejendomsvurderinger slår fuldt igennem, vil den årlige grundskyld stige med eksempelvis 5.000 kr. om året for et gennemsnitshus i Rødovre, 8.500 kr. i København, 23.000 kr. i Gentofte og hele 50.000 kr. på Frederiksberg (jf. Bolius.dk den 3. juni 2014, »Så meget stiger – eller falder – grundskylden i din kommune i 2015«).</p>\r\n<p class=\"NormalInd\">Det Konservative Folkeparti mener, at grundskylden bør fryses fast på niveauet for 2014, så de årlige og voldsomme stigninger i ejendomsskatterne stoppes. For hver enkelt familie er det af afgørende betydning, at der er ro om familiens økonomiske forhold. De stigende ejendomsskatter gør det svært både at planlægge og at leve med og i den usikkerhed, som de stigende boligskatter skaber.</p>\r\n<p class=\"NormalInd\">Hertil kommer, at det for mange kommuner er mere end vanskeligt at holde boligejerne skadesløse ved at sænke grundskyldpromillen. Det skyldes, at det kommunale tilskuds- og udligningssystem fungerer således, at de øgede indtægter fra stigende ejendomsvurderinger i vidt omfang ikke tilfalder den enkelte kommunekasse. Kommunerne skal derfor bære provenutabet ved en promillesænkning enten ved at foretage besparelser på velfærdsydelser (børn, unge, ældre) eller ved at forhøje personskatterne. Derfor er et nationalt skattestop for grundskylden påkrævet.</p>\r\n<p class=\"NormalInd\">Skattetrykket i Danmark er det højeste i OECD (jf. OECD Tax Statistics). Det Konservative Folkeparti mener, at skattetrykket i Danmark er for højt. Det fjerner en for stor del af borgernes frihed og individuelle ansvar, og det går ud over virksomhedernes muligheder for at generere arbejdspladser og velstanden i det hele taget. En fastfrysning af boligskatterne skal således ses som et supplement til lettelser i skatten på arbejde – og ikke som en modsætning hertil.</p>\r\n<p class=\"NormalInd\">Det Konservative Folkepartis forslag skal naturligvis ses i sammenhæng med en korrektion af de fejlagtige ejendomsvurderinger, der har været foretaget af SKAT, jf. Rigsrevisionens nylige kritik. (Rigsrevisionen, »Beretning til Statsrevisorerne om den offentlige ejendomsvurdering«, august 2013). Fastfrysningen skal således ske med udgangspunkt i de korrekte værdier.</p>\r\n<p class=\"NormalInd\">I et svar til Finansudvalget den 7. januar 2015 (FIU alm. del – svar på spørgsmål 142) fremgår det, at en nominel fastfrysning af grundskylden for ejerboliger, dvs. det kommunale udskrivningsgrundlag, indebærer et såkaldt mindreprovenu på 4,5 mia. kr. i forhold til regeringens eksisterende 2020-plan. Det Konservative Folkeparti foreslår, at fastfrysningen af ejendomsskatterne finansieres af en tilsvarende lavere stigning i det offentlige forbrug, som regeringen ønsker at øge med mere end 20 mia. kr. frem mod 2020.</p>\r\n<p class=\"NormalInd\">Grundskyld er principielt en kommunal skat, men reelt går det stigende provenu som følge af stigende grundværdier i statskassen. Dette fremgår også af det faktum, at regeringen har regnet den stigende grundskyld ind i sin økonomiske 2020-plan.</p>\r\n<p class=\"NormalInd\">Det er staten, der alene foretager ejendomsvurderingerne og dermed fastsætter den værdi, som er grundlaget for både grundskyld og ejendomsværdiskat – vurderinger, som SKAT åbent erkender er behæftet med betydelige fejl, og som bl.a. Rigsrevisionen har kritiseret. Det er også staten, der har besluttet, at grundejerens grundskyld ikke ligger fast, men kan stige med op til syv procent om året. Endelig er det også staten, der bestemmer, at kommunerne skal opkræve minimum 16 promille af den vurdering, som staten har foretaget.</p>\r\n<p class=\"NormalInd\">Det er vigtigt, at staten tager et åbent ansvar for, at grundskylden får lov at stige år efter år. Derfor er det kun naturligt, at Folketinget overdrager ansvaret for opkrævningen af grundskylden fra kommunerne til staten.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Brian Mikkelsen</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fastfrysning af grundskylden og statens overtagelse af ansvaret for opkrævning af grundskatterne.</p>\r\n<p class=\"ForslagsNummer\">(Beslutningsforslag nr. B 67)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 67",
            "stateLabel": "Forkastet",
            "references": [
                {
                    "shortName": "2014/1 BSF 67",
                    "title": "Forslag til folketingsbeslutning om fastfrysning af grundskylden i kroner og øre og statens overtagelse af ansvaret for opkrævning af grundskatterne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 167999,
                    "eliUri": "/eli/ft/20141BB00067",
                    "externalLink": ""
                },
                {
                    "shortName": "2014/1 BTB 67",
                    "title": "Betænkning over Forslag til folketingsbeslutning om fastfrysning af grundskylden i kroner og øre og statens overtagelse af ansvaret for opkrævning af grundskatterne",
                    "presentationName": "Betænkning over beslutningsforslag",
                    "documentTypeId": 500,
                    "documentId": 169880,
                    "eliUri": "/eli/ft/20141DB00809",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b67/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/2015"
        },
        {
            "displayName": "Accession",
            "displayValue": "20141BB00067"
        },
        {
            "displayName": "Entydig dokumentidentifikation",
            "displayValue": "AX017016"
        },
        {
            "displayName": "Dato for førstegangsindlæggelse",
            "displayValue": "05/02/2015"
        },
        {
            "displayName": "Dato for indlæggelse",
            "displayValue": "05/02/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}