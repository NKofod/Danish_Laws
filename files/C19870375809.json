{
    "id": 69052,
    "title": "Cirkulære vedrørende indberetning af ledige, der skal have et ekstra arbejdstilbud. (* 1)",
    "documentTypeId": "140",
    "isSagsforlobPeriodValid": false,
    "shortName": "CIR nr 3758 af 01/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende indberetning af ledige, der  \r\n\r\n skal have et ekstra arbejdstilbud. (* 1) </H1>  \r\n\r\n<P></P>  \r\n\r\n<BR>  \r\n\r\n Cirkulære vedrørende indberetning af ledige, der skal have et ekstra <BR>  \r\n\r\n arbejdstilbud efter lov om ændring af lov om arbejdstilbud til ledige. (Lov  \r\n\r\n nr. 368 af 10. juni 1987 om ændring af revisionsbestemmelse og udvidet ret  \r\n\r\n til arbejdstilbud.)  \r\n\r\n<P>Ved lov nr. 368 af 10. juni 1987 blev det vedtaget, at ledige som har  \r\n\r\n afsluttet seneste arbejdstilbud inden den 1. juli 1986, skal have ret til et  \r\n\r\n ekstra arbejdstilbud. </P>  \r\n\r\n<P>I henhold til § 9 stk. 2 i lov om arbejdtilbud fastsættes efter  \r\n\r\n bemyndigelse fra arbejdsministeren følgende regler for kassernes indberetning  \r\n\r\n til Arbejdsformidlingen og om, hvornår tilbud skal gives til de personer, som  \r\n\r\n i medfør af lovændringen har krav på et ekstra arbejdstilbud: </P>  \r\n\r\n<P>I. Personkreds </P>  \r\n\r\n<P CLASS=PUNKT> <B>1.</B> Berettigede til ekstra arbejdstilbud. </P>  \r\n\r\n<P>Alle, der har afsluttet seneste arbejdstilbud inden den 1. juli 1986, har  \r\n\r\n ret til et ekstra arbejdstilbud. Dette gælder også ledige, som har afsluttet  \r\n\r\n sidste arbejdstilbud inden den 1. juli 1985 - de såkaldte  \r\n\r\n &#187;overgangspersoner&#171;. </P>  \r\n\r\n<P>Medlemmer, der efter eget ønske er ophørt med et arbejdstilbud for at  \r\n\r\n overtage ustøttet arbejde, anses for at have afsluttet et arbejdstilbud, hvis  \r\n\r\n de sammenlagt i de to perioder har optjent timer nok til at opfylde  \r\n\r\n arbejdskravet. Det forudsættes dog, at perioderne med arbejdstilbud og  \r\n\r\n ustøttet arbejde ligger i umiddelbar forlængelse af hinanden, og at den  \r\n\r\n samlede arbejdsperiode er på henholdsvis 7 eller 9 måneder svarende til hvad  \r\n\r\n der i øvrigt gælder for arbejdstilbudsperiodens længde, jfr. § 6 i  \r\n\r\n Arbejdsministeriets bekendtgørelse nr. 373 af 6. juli 1984 om arbejdstilbud  \r\n\r\n til ledige. (D.v.s. 7 måneder ved offentlig ansættelse i såvel arbejdstilbud  \r\n\r\n om ustøttet arbejde og ellers 9 måneder). Det forudsættes endvidere, at det  \r\n\r\n ustøttede arbejde ikke har haft et sådant omfang, at forholdet falder ind  \r\n\r\n under cirkulærets I pkt. 2., 2. afsnit. </P>  \r\n\r\n<P>Medlemmer, der har benyttet sig af muligheden for at få enten  \r\n\r\n uddannelsesydelse eller iværksætterydelse i stedet for at være ledige, har  \r\n\r\n også ret til et ekstra arbejdstilbud, hvis de opfylder de nævnte betingelser.  \r\n\r\n</P>  \r\n\r\n<P CLASS=PUNKT> <B>2.</B> Ikke berettigede til ekstra arbejdstilbud. </P>  \r\n\r\n<P>Hvis et medlem har afsluttet et arbejdstilbud før den 1. juli 1986, men  \r\n\r\n ikke inden lovens ikrafttrædelse den 11. juni 1987 har optjent et  \r\n\r\n tilstrækkeligt antal timer - herunder timer i arbejdstilbud - til at opfylde  \r\n\r\n arbejdsløshedsforsikringslovens arbejdskrav (§§ 55 og 72) har vedkommende  \r\n\r\n ikke krav på et ekstra arbejdstilbud. </P>  \r\n\r\n<P>Udelukket er endvidere medlemmer, der på grund af andet arbejde end  \r\n\r\n arbejdstilud bevarer eller generhverver dagpengeretten efter §§ 55 eller 72 i  \r\n\r\n arbejdsløshedsforsikringsloven. </P>  \r\n\r\n<P CLASS=PUNKT> <B>3.</B> Specielt om medlemmer der gennemgår en uddannelse  \r\n\r\n af mindst 18 måneders varighed med uddannelsesydelse. </P>  \r\n\r\n<P>Hvis et medlem har afsluttet en erhvervsmæssig uddannelse af mindst 18  \r\n\r\n måneders varighed, jf. arbejdsløshedsforsikringslovens § 41, stk. 1 nr. 3  \r\n\r\n litra c, og derved har bevaret eller generhvervet dagpengeretten efter §§ 55  \r\n\r\n og 72 har vedkommende ikke ret til et ekstra arbejdstilbud. Hvis et medlem  \r\n\r\n vælger ikke at modtage dagpenge på dimmitendsats, men foretrækker at forblive  \r\n\r\n på almindelige dagpenge, vil vedkommende have ret til et ekstra  \r\n\r\n arbejdstilbud. Det samme gælder for personer som efter § 42, i  \r\n\r\n Arbejdsministeriets bekendtgørelse nr. 356 af 23. juli 1985 om  \r\n\r\n uddannelsesydelse og iværksætterydelse til ledige over 25 år har fået  \r\n\r\n dagpengeret efter have gennemgået en sammenhængende uddannelse på mindst 18  \r\n\r\n måneder (som ikke giver adgang til arbejdsløshedsdagpenge efter  \r\n\r\n arbejdsløshedsforsikringslovens § 41, stk. 1, nr. 3 litra c.) </P>  \r\n\r\n<P>Ret til ekstra arbejdstilbud har også de medlemmer, der har gennemgået en  \r\n\r\n sammenhængende uddannelse på mindst 18 måneder og som i medfør af § 42 i  \r\n\r\n Arbejdsministeriets bekendtgørelse nr 356 af 23. juli 1985 om uddannelses- og  \r\n\r\n iværksætterydelse til ledige over 25 år har fået dagpengeret, som om de ved  \r\n\r\n uddannelsens afslutning havde haft 26 ugers arbejde. Dette gælder uanset om  \r\n\r\n uddannelsen er erhvervsmæssig eller ej. </P>  \r\n\r\n<P>II. Indberetningstidspunkt. </P>  \r\n\r\n<P>Kasserne skal fremkomme med indberetning til Arbejdsformidlingen over de  \r\n\r\n medlemmer, der er omfattet af den udvidede ret til arbejdstilbud. </P>  \r\n\r\n<P>Indberetningen skal som hovedregel ske efter de gældende udtrækskriterier,  \r\n\r\n (henholdsvis 9/15 måneder og 18/24 måneder) jf. direktoratets cirkulærer  \r\n\r\n udstedt i medfør af § 4 i Arbejdsministeriets bekendtgørelse nr. 373 af 6.  \r\n\r\n juli 1984 om arbejdstilbud til ledige, senest AF-cirkulære nr. 29/86 og 30/86  \r\n\r\n af 23. december 1986. </P>  \r\n\r\n<P>Det påhviler endvidere kasserne at opsamle de ledige, der ikke registreres  \r\n\r\n ved den fremgangsmåde, der er angivet i de nævnte indberetningscirkulærer, og  \r\n\r\n at indberette de pågældende til Arbejdsformidlingen senest 5 måneder før de  \r\n\r\n vil komme på forlængede dagpenge, i alle tilfælde hvor det er muligt. </P>  \r\n\r\n<P>I de tilfælde, hvor arbejdsløshedskassen ikke har mulighed for at foretage  \r\n\r\n indberetning til Arbejdsformidlingen før den ledige har givet de fornødne  \r\n\r\n oplysninger til kassen, skal indberetning til Arbejdsformidlingen ske snarest  \r\n\r\n muligt. </P>  \r\n\r\n<P>Dette kan f.eks. forekomme ved selvstændige erhvervsdrivende på  \r\n\r\n iværksætterydelse, idet de pågældende selv kan bestemme, hvornår de ønsker at  \r\n\r\n ophøre med den selvstændige virksomhed, og ved ledige, der er under  \r\n\r\n uddannelse med uddannelsesydelse, hvis uddannelsesydelsen ophører kort før  \r\n\r\n den ledige skal på forlængede dagpenge. </P>  \r\n\r\n<P>III. Arbejdstilbudet. </P>  \r\n\r\n<P>Når arbejdsformidlingen har modtaget indberetning fra kassen skal  \r\n\r\n Arbejdsformidlingen give den ledige et arbejdstilbud. </P>  \r\n\r\n<P>Arbejdsformidlingen skal søge at placere den ledige i et arbejdstilbud  \r\n\r\n efter de gældende regler herom, jf. § 3 i arbejdstilbudsloven, d.v.s.  \r\n\r\n fortrinsvis i den private sektor (eller staten), og hvis dette ikke er  \r\n\r\n muligt, i den lediges bopælskommune, subsidiært amtskommune. </P>  \r\n\r\n<P>Det ekstra arbejdstilbud er et normalt arbejdstilbud, der efter  \r\n\r\n afslutningen giver ret til uddannelses- eller iværksætterydelse ved ledighed.  \r\n\r\n</P>  \r\n\r\n<P>IV. Tidspunkt. </P>  \r\n\r\n<P>Arbejdstilbudet skal så vidt muligt gives, før den ledige ville være  \r\n\r\n berettiget til at få udbetalt dagpenge efter § 51 a, stk. 2 (forlængede  \r\n\r\n dagpenge). Disse ledige får nu efter ændring i arbejdsløshedsforsikringsloven  \r\n\r\n (lov nr. 369 af 10. juni 1987) udbetalt dagpenge efter reglerne i § 51, jf. §  \r\n\r\n 46, stk. 2, eller § 70 (normale dagpenge) indtil det tidspunkt, hvor  \r\n\r\n arbejdstilbudet påbegyndes, eller medlemmet afslår et rimeligt arbejdstilbud.  \r\n\r\n</P>  \r\n\r\n<P>For så vidt de personer, der er i enten et uddannelsesforløb med  \r\n\r\n uddannelsesydelse eller i selvstændig virksomhed med iværksætterydelse, og  \r\n\r\n hvor ophøret af aktiviteterne falder umiddelbart eller helt sammen med  \r\n\r\n tidspunktet for overgangen til forlængede dagpenge, men hvor de pågældende i  \r\n\r\n stedet vil modtage &#187;normale&#171; dagpenge jf. nævnte ændring i  \r\n\r\n arbejdsløshedsforsikringsloven, skal de ledige have et arbejdstilbud snarest  \r\n\r\n muligt og senest 3 måneder efter at dagpengeudbetalingen er påbegyndt. </P>  \r\n\r\n<P>P.D.V. </P>  \r\n\r\n<P>Anders Kjær </P>  \r\n\r\n<P>kontorchef </P>  \r\n\r\n<P>Lene Vesterbirk </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) AF-cirkl. 10/87, AK cirkl. nr. 9/87."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870375809"
        },
        {
            "displayName": "Entydig dokumentidentifikation",
            "displayValue": "CM028236"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3758"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet, 5 kontor"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 5. kontor j. nr. 87-0252-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}