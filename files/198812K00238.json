{
    "id": 110484,
    "title": "1988 LSF 238   FORSLAG TIL LOV OM ÆNDRING AF LOV OM REALKREDITINSTITUTTER OG LOV OM   INDEKSREGULEREDE REALKREDITLÅN (FREMME AF VEDVARENDE ENERGI) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 238",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 238 </P>  \r\n\r\n<P></P>  \r\n\r\n<P>Forslag til Lov om ændring af lov om realkreditinstitutter og lov om  \r\n\r\n indeksregulerede realkreditlån (Fremme af vedvarende energi) </P>  \r\n\r\n<P></P>  \r\n\r\n<P>Fremsat af Baadsgaard (S) Svend Andersen (S) Pia Gjellerup (S) Graversen  \r\n\r\n (S) Poul Nielson (S) </P>  \r\n\r\n<P></P>  \r\n\r\n<P>den 2. maj 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om realkreditinstitutter, jf. lovbekendtgørelse nr. 547 af 14.  \r\n\r\n august 1986, som ændret senest ved § 1 i lov nr. 831 af 21. december 1988,  \r\n\r\n foretages følgende ændring: </P>  \r\n\r\n<P>I <I>§ 10 a, stk. 1,</I> udgår &#187;kollektive&#171;. </P>  \r\n\r\n<P>§ 2 </P>  \r\n\r\n<P>I lov om indeksregulerede realkreditlån, jf. lovbekendtgørelse nr. 437 af  \r\n\r\n 27. juni 1986, som ændret senest ved § 2 i lov nr. 831 af 21. december 1988,  \r\n\r\n foretages følgende ændring: </P>  \r\n\r\n<P>I <I>§ 2, stk. 6,</I> udgår &#187;kollektive&#171;. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Formålet med dette lovforslag er at fremme anvendelsen af indenlandske,  \r\n\r\n herunder vedvarende, energikilder. </P>  \r\n\r\n<P>I folketingsåret 1985-86 vedtoges en ændring af lov om  \r\n\r\n realkreditinstitutter og lov om indeksregulerede realkreditlån, der sikrede,  \r\n\r\n at kollektive energiforsyningsanlæg under bestemte forudsætninger kan  \r\n\r\n indeksfinansieres. Denne lovændring sikrede udelukkende kollektive  \r\n\r\n energiforsyningsanlæg, der i overvejende grad baseres på indenlandske,  \r\n\r\n herunder vedvarende, energikilder. </P>  \r\n\r\n<P>Hermed udelukkedes muligheden for indeksfinansiering af enkeltanlæg på  \r\n\r\n offentlige og selvejende institutioner. </P>  \r\n\r\n<P>På grund af den teknologiske udvikling er økonomien i vedvarende  \r\n\r\n energi-anlæg stadig blevet forbedret. Specielt er det for forbrugere med  \r\n\r\n forholdsvis store og konstante energiforbrug til varmt brugsvand attraktivt  \r\n\r\n at installere solvarmeanlæg. Men med de gældende finansieringsregler vil der  \r\n\r\n for ikkeskattepligtige institutioner i de første driftsår ikke kunne opnås  \r\n\r\n overskud. </P>  \r\n\r\n<P>Med dette lovforslag om adgang til indeksregulerede realkreditlån vil der  \r\n\r\n allerede fra første driftsår kunne opnås overskud. Hermed vil de, der af  \r\n\r\n likviditetsmæssige årsager afstår fra etablering af vedvarende energi-anlæg,  \r\n\r\n kunne drage nytte af lovforslaget. Det er branchens vurdering, at  \r\n\r\n lovændringen vil have en væsentlig positiv virkning på overgangen til  \r\n\r\n vedvarende energi-anlæg. </P>  \r\n\r\n<P>De gældende betingelser om kommunegaranti for lån til kollektive anlæg  \r\n\r\n fastholdes i dette lovforslag. Herved sikres offentlig indsigt i projekterne  \r\n\r\n og den nødvendige hensyntagen til den lokale varmeplanlægning. </P>  \r\n\r\n<P>For at opnå størst mulig effekt af lovforslaget opfordres regeringen til  \r\n\r\n at holde den kommunale garantistillelse ved belåning af enkeltanlæg udenfor  \r\n\r\n ved opgørelsen af kommunens samlede låneramme. </P>  \r\n\r\n<P>I de gældende regler for indeksbelåning af energiforsyningsanlæg kræves,  \r\n\r\n at anlægget i overvejende grad baseres på indenlandske, herunder vedvarende,  \r\n\r\n energikilder. Dette fortolkes administrativt således, at mindst halvdelen af  \r\n\r\n energileveringen til det samlede anlæg (eksisterende anlæg plus tilbygning)  \r\n\r\n skal være vedvarende energi. </P>  \r\n\r\n<P>For at fremme overgangen til vedvarende energi mest muligt burde denne  \r\n\r\n fortolkning efter forslagsstillernes opfattelse ændres, således at opgørelsen  \r\n\r\n af anvendelsen af vedvarende energi eller indenlandsk brændsel alene baseres  \r\n\r\n på det nyetablerede anlægs forsyning. </P>  \r\n\r\n<P>Ved at basere opgørelsen på det samlede anlægs forsyning vil f.eks. et  \r\n\r\n solvarmeanlæg til brugsvandsforsyning ikke kunne indeksfinansieres, hvis det  \r\n\r\n installeres som supplement til et traditionelt varmeanlæg. </P>  \r\n\r\n<P>Indeksfinansiering medfører et provenutab for staten i form af tabt  \r\n\r\n realrenteafgift, når en skattefri låntager optager indekslån i stedet for  \r\n\r\n nominallån. </P>  \r\n\r\n<P>Provenutabet anslås til 10 mio. kr. pr. år, idet der af branchen skønnes  \r\n\r\n over tid at være et lånebehov på maksimum 400-500 mio. kr. </P>  \r\n\r\n<P>Bemærkninger til lovforslagets enkelte punkter </P>  \r\n\r\n<P>Til § 1 </P>  \r\n\r\n<P>Ordet kollektiv udgår af teksten for at sikre mulighed for lån til  \r\n\r\n enkeltanlæg. </P>  \r\n\r\n<P>Til § 2 </P>  \r\n\r\n<P>Ordet kollektiv udgår af teksten for at sikre mulighed for lån til  \r\n\r\n enkeltanlæg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00238"
        },
        {
            "displayName": "Entydig dokumentidentifikation",
            "displayValue": "CL004360"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}