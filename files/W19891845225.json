{
    "id": 36993,
    "title": "Formalitet, ugyldighed, frist for udtalelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18452 af 23/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager, der trods anmodning om henstand med besvarelsen af en  \r\n\r\n agterskrivelse, kun havde fået en dag til at reagere på skrivelsen, fik  \r\n\r\n medhold i, at ansættelsen var ugyldig foretaget, idet bestemmelsen i  \r\n\r\n skattestyrelseslovens § 3, stk. 1, 1. pkt., om adgang til at udtale sig, ikke  \r\n\r\n kunne anses for opfyldt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Formalitet, ugyldighed, frist for udtalelse. (*  \r\n\r\n 1) </H1>  \r\n\r\n<P></P>  \r\n\r\n<P>A klagede over den af ligningskommissionen foretagne ansættelse af hans  \r\n\r\n skattepligtige indkomst for 1985, idet han påstod ansættelsen ugyldig på  \r\n\r\n grund af formelle mangler. </P>  \r\n\r\n<P>Det fremgik af sagen, at klagerens skattepligtige indkomst for  \r\n\r\n indkomståret 1985 ved ligningskommissionens kendelse af 22. december 1986 var  \r\n\r\n blevet forhøjet med 26.402 kr. vedrørende for meget foretaget fradrag i  \r\n\r\n forbindelse med anparter i Investorgruppen Danmark 10 for indkomstårene 1983,  \r\n\r\n 1984 og 1985. Ved agterskrivelse af 15. december 1986 havde  \r\n\r\n ligningskommissionen meddelt klageren den påtænkte ændring med en klagefrist  \r\n\r\n til den 19. december 1986. Klageren havde modtaget agterskrivelsen den 17.  \r\n\r\n december 1986. Ved skrivelse af 18. december 1986 havde klageren - under  \r\n\r\n henvisning til, at han ikke havde haft tid ti lat sætte sig ind i sagens  \r\n\r\n problemstilling - anmodet om henstand med sagsbehandlingen. Denne anmodning  \r\n\r\n havde skatteforvaltningen afslået, idet den del af indkomstforhøjelsen, der  \r\n\r\n ville falde på indkomståret 1983, ville være forældet, dersom  \r\n\r\n skatteforvaltningen først afsagde kendelse efter den 1. januar 1987. Ved  \r\n\r\n skrivelser af 12. januar 1987 og 22. januar 1987 havde klageren påklaget  \r\n\r\n indkomstforhøjelsen og den kortvarige frist, der var givet ved  \r\n\r\n agterskrivelsen. </P>  \r\n\r\n<P>Skatterådet havde bestridt, at ligningskommissionens kendelse skulle være  \r\n\r\n ugyldig, bl.a. under henvisning til, at der ifølge Skattedepartementets  \r\n\r\n cirkulære af 10. juni 1986 vedrørende skattestyrelsesloven ikke var fastsat  \r\n\r\n noget krav til indsigelsesfristens længde. </P>  \r\n\r\n<P>Klageren anførte over for Landsskatteretten, at ligningskommissionens  \r\n\r\n kendelse var ugyldig, idet han kun havde haft en dag til at reagere på  \r\n\r\n agterskrivelsen. </P>  \r\n\r\n<P>Under sagens behandling indstillede Statsskattedirektoratet, at  \r\n\r\n forhøjelsen ikke ophævedes som følge af indsigelsesfristens længde, uanset at  \r\n\r\n en frist på 2 dage ikke i almindelighed kunne anses for tilstrækkelig til  \r\n\r\n overholdelse af bestemmelsen i skattestyrelseslovens § 3, stk. 1, 1. punktum,  \r\n\r\n idet klageren ikke skønnedes at ville være blevet bedre stillet, såfremt  \r\n\r\n indsigelsesfristen havde været længere. </P>  \r\n\r\n<P>Efter det oplyste måtte Landsskatteretten henholde sig til, at klageren  \r\n\r\n ikke havde haft behørig indsigelsesfrist, og at han havde anmodet om  \r\n\r\n udsættelse af sagsbehandlingen for at sætte sig ind i problemstillingen.  \r\n\r\n Under disse omstændigheder fandtes skattestyrelseslovens § 3, stk. 1, 1.  \r\n\r\n punktum om, at der skal gives skatteyderen lejlighed til at ytre sig  \r\n\r\n skriftligt eller ved mundtlig forhandling, ikke at være opfyldt, og  \r\n\r\n Landsskatteretten anså derfor ansættelsen for ugyldigt foretaget. </P>  \r\n\r\n<P>Den påklagede ansættelse blev herefter tilbageført til det selvangivne  \r\n\r\n beløb. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Afgørelsen er offentliggjort i Skat 1989, nr. 9, side 733."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891845225"
        },
        {
            "displayName": "Entydig dokumentidentifikation",
            "displayValue": "CA004928"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18452"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "23/06/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-403"
        },
        {
            "displayName": "Stikord",
            "displayValue": "FORMALITET, UGYLDIGHED"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}