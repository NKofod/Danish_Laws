{
    "id": 194550,
    "title": "Pressenævnets kendelse i sag nr. 2017-80-0021",
    "documentTypeId": "240",
    "isSagsforlobPeriodValid": true,
    "shortName": "KEN nr 10069 af 30/10/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0021</p>\r\n<div class=\"Resume\">\r\n   <p class=\"TekstGenerel\">En lytter får ikke behandlet klage over Radio24syvs omtale af ubådssag</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over et indslag i radioudsendelsen ”Den Korte Radioavis – Sig hej! ”. Personen mente, at Radio24syv ikke udviste tilstrækkeligt hensyn over for afdødes efterladte. Da personen ikke selv var omtalt eller afbildet, afviste Pressenævnet at behandle klagen på grund af manglende retlig interesse.</p>\r\n</div>\r\n<p>[Klager] har klaget til Pressenævnet over et indslag i radioudsendelsen <span class=\"Italic\">”Den Korte Radioavis – Sig hej!</span> <span class=\"Italic\">”</span> sendt den 20. september 2017 i Radio24syv, idet han mener, at god presseskik er tilsidesat. [Klager] er ikke selv omtalt i indslaget.</p>\r\n<p>\r\n</p>\r\n<p>Radioudsendelsen ”<span class=\"Italic\">Den Korte Radioavis</span>” betegnes på hjemmesiden radio24syv.dk som ”Daglig nyhedssatire”.</p>\r\n<p style=\"text-align: justify;\">\r\n</p>\r\n<p>I det påklagede radioindslag refereres indledende Fyens Stiftstidendes omtale af en ulykke på krigsskibet Absalon under en NATO-øvelse, hvor en søofficer mistede livet. Radioindslaget fortsætter med en beskrivelse af en ”marinekonstabels” dødsfald på en ubåd, herunder behandlingen af liget. Det påklagede indslag er også gjort tilgængeligt på radio24syv.dk. Indslaget varer omkring halvandet minut.</p>\r\n<p>\r\n</p>\r\n<p>[Klager] har til støtte for klagen blandt andet anført, at indslaget tydeligvis skulle lede lytternes tanker hen på en verserende sag, hvor en journalist mistede livet på en ubåd i august 2017. Omtalen er ifølge [Klager] uanstændig og særdeles krænkende for de efterladte til den afdøde journalist. Indslaget overskrider klart grænserne, selvom radioudsendelsen er humoristisk funderet. Ingen fortjener at få gjort en netop dræbt slægtning til et underholdningsindslag.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Klagen angår Radio24syvs radioudsendelse <span class=\"Italic\">”Den Korte Radioavis – Sig hej”</span>. [Klager] er ikke selv omtalt i indslaget.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>Henset til, at [Klager] ikke selv er omtalt eller er pårørende til den indirekte omtalte afdøde journalist, har han ikke en sådan direkte, væsentlig og individuel retlig interesse, at han kan anses for klageberettiget. Der er derfor ikke grundlag for at behandle klagen i forhold til [Klager]. Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Klagen afvises uden nærmere behandling.</p>\r\n<p>\r\n</p>\r\n<p>Afgjort den 30. oktober 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2017"
        },
        {
            "displayName": "Accession",
            "displayValue": "W20171006925"
        },
        {
            "displayName": "Entydig dokumentidentifikation",
            "displayValue": "AA010384"
        },
        {
            "displayName": "Dato for indlæggelse",
            "displayValue": "09/11/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10069"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/10/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}