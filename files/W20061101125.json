{
    "id": 155730,
    "title": "Ankestyrelsens principafgørelse R-6-06 om mellemkommunal refusion - efterværn - handleplaner - dokumentation",
    "documentTypeId": "240",
    "isSagsforlobPeriodValid": true,
    "shortName": "KEN nr 11011 af 01/07/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-6-06 om mellemkommunal refusion - efterværn - handleplaner - dokumentation</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Den tidligere opholdskommune skulle refundere udgifter til efterværnsforanstaltninger der var iværksat af den tidligere opholdskommune for en ung, og fortsat af den nye opholdskommune. Det var tilstrækkeligt dokumenteret i sagens oplysninger, at der havde været behov for efterværnsforanstaltninger udover den periode, som den tidligere kommunes refusionstilsagn omhandlede.</p>\r\n   <p class=\"TekstGenerel\">Det forhold, at den nye opholdskommune ikke havde opfyldt servicelovens krav om opfølgning af udfærdigelse af handleplaner i forhold til anbringelsen og ikke havde orienteret den tidligere kommune om forløbet kunne ikke i sig selv medføre at refusionspligten ophørte.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 847 af 8. september 2005 - § 9c, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en nu 23-årig ung mand, som af A kommune konstant havde været anbragt udenfor hjemmet siden 1997, hvor han var 15 år. A kommune besluttede kort tid efter at han blev 18 år, at han fortsat skulle være anbragt uden for hjemmet i efterværn i form af kortvarig udslusning fra det tidligere anbringelsessted og herefter i form af anbringelse i en social udviklingsfonds såkaldte bo-selv projekt i B kommune, hvor han skulle bo på et værelse med tilsyn og støtte fra en kontaktperson, idet han ikke var i stand til selv at administrere sin dag. Det vurderedes at være nødvendigt med støtte i de næste 2 år.</p>\r\n<p>A kommune gav på denne baggrund refusionstilsagn til B kommune for perioden 1. september 2000 til 1. juli 2002.</p>\r\n<p>Den 13. september 2001 flyttede den unge efter eget valg til C kommune, hvor han fortsatte i bo-selv projektet med tilsyn og støtte. B kommune oversendte derfor sagen til C kommune og anmodede A kommune om at sende refusionstilsagn til C kommune.</p>\r\n<p>Ved regning af 15. september 2004 til A kommune opkrævede C kommune mellemkommunal refusion vedrørende den unge for perioden 1. november 2001 til 27. januar 2004. Regningen var på i alt kr. 439.403,10.</p>\r\n<p>A kommune anmodede herefter C kommune om dokumentation for et ubrudt anbringelsesforløb, dokumentation for at C kommune havde orienteret A kommune om fortsættelse af forløbet samt en dokumentation for anbringelsesbehovet ved fremsendelse af handleplaner.</p>\r\n<p>På baggrund af A kommunes anmodning om dokumentation for anbringelsesforløbet meddelte C kommune, at det fremgik af statusrapporter fra bolig projektet, at den unge i perioden fra 31. august 2000 og frem til 27. januar 2004 havde været anbragt kontinuert. Der havde løbende været afholdt statusmøder mellem konsulent for bo-selv projektet, den unge og C kommune som en del af tilsynet vedrørende hans anbringelse. Behovet for fortsat anbringelse var løbende vurderet bl.a. på baggrund af statusrapporternes indhold. Det var endvidere bemærket, at der fra den klageberettigede part kan klages over C kommunes sagsbehandling, herunder udarbejdelsen af handleplaner og udførelse af tilsyn med anbragte børn og unge, men at dette dog ikke havde sammenhæng med om A kommune var refusionspligtig i sagen.</p>\r\n<p>Det sociale nævn anførte i sin afgørelse, at nævnet var enig i C kommunes krav mod A kommune om betaling for perioden 1. november 2001 til 27. januar 2004.</p>\r\n<p>Nævnet begrundede afgørelsen med, at kravet udsprang af retningslinierne i A kommunes refusionstilsagn overfor B kommune af 17. august 2000 med de nødvendige efterfølgende bolig/alders/udviklingsmæssige justeringer.</p>\r\n<p>Nævnet var enig i C kommunes anbringende om, at kravet om mellemkommunal refusion havde hjemmel i retssikkerhedslovens regler om refusion mellem kommuner og ikke i de almindelige regler om sagsbehandlingen, jf. SM R-4-05.</p>\r\n<p>A kommune klagede til Ankestyrelsen og anførte, at kommunen vurderede sagen så mangelfuldt sagsbehandlet i handlekommunen, jf. servicelovens bestemmelser om den iværksatte foranstaltning, at der principielt burde tages stilling til, om det afgivne refusionstilsagn var misligholdt fra handlekommunens side. Hovedspørgsmålet var om en handlekommune, som havde modtaget refusionstilsagn til en foranstaltning, kunne sidde servicelovens bestemmelser om handleplansudarbejdelse, vurdering af foranstaltningens formål mm. overhørig, og samtidig hjemtage refusion fra betalingskommunen.</p>\r\n<p>Nævnet bemærkede ved genvurderingen, at nævnet fandt at nævnets opgave var at undersøge, hvorvidt betingelserne i retssikkerhedslovens § 9 c var opfyldte, for at refusion kunne kræves. A kommunes anbringende om, at nævnet tillige nøje burde have undersøgt, hvorvidt servicelovens regler var/ikke var efterlevet, lå efter nævnets opfattelse udenfor rammerne af retssikkerhedslovens § 9 c, idet tilsynet med kommunerne var tildelt denne rolle.</p>\r\n<p>Ankestyrelsen behandlede sagen for at afklare, hvorvidt en refusionspligtig kommune havde mulighed for at få nedsat et refusionskrav, hvis opholdskommunens udgifter ikke havde et tilstrækkeligt retsgrundlag og ikke var tilstrækkeligt dokumenteret, herunder hvorvidt klagemyndighederne kunne efterprøve kravet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>A kommune var forpligtet til at yde refusion til C kommune for C kommunes udgifter i forbindelse med den unges anbringelse i det omhandlede bo-selv projekt i perioden 1. november 2001 til 27. januar 2004.</p>\r\n<p>Begrundelsen var at A kommune havde anbragt den unge forud for hans 18. år i foranstaltninger efter servicelovens § 40, stk. 2, nr. 11, og herefter anbragte ham i foranstaltninger i form af efterværn udover hans 18. år efter servicelovens § 62 a, stk. 3.</p>\r\n<p>Det fulgte på denne baggrund af retssikkerhedslovens § 9 c, stk. 3, at opholdskommunen havde ret til refusion i forhold til alle de efterværnsforanstaltninger, der kunne iværksættes efter serviceloven § 62 a, stk. 3, nr. 1-4.</p>\r\n<p>Ankestyrelsen fandt således at C kommune havde ret til refusion af udgifterne til fortsættelsen af de efterværnsforanstaltninger, som A kommune oprindeligt iværksatte.</p>\r\n<p>Ankestyrelsen fandt at det var tilstrækkelig dokumenteret i sagens oplysninger, at der fortsat var behov for støtte til nødvendige efterværnsforanstaltninger udover perioden for det af A kommune givne refusionstilsagn.</p>\r\n<p>Ankestyrelsen lagde vægt på oplysningerne om, at den unge i en tidlig alder havde haft ophold i perioder uden for hjemmet og siden 1997 uafbrudt havde været anbragt uden for hjemmet. Han var ved anbringelsen i efterværn karakteriseret som følelsesmæssigt frustreret, kontakt- og tilknytningsforstyrret. Under opholdet i eget værelse i boligprojektet med tilsyn og støtte fra en kontaktperson var formålet således bl.a., at han skulle lære at foretage indkøb og overholde aftaler i forbindelse med arbejde/skole, idet han ikke var i stand til selv at administrere sin dag.</p>\r\n<p>Ankestyrelsen lagde endvidere vægt på oplysningerne om, at den unge i sin udviklingsproces efter 1. juli 2002 fortsat havde behov og ønske om at fortsætte i projektet efter en ustabil periode med bl.a. stofmisbrug. Han blev ved årsskiftet til 2003 fastansat på en virksomhed efter en periode med arbejdsprøvning og ansættelse med løntilskud. Fra juni 2003 og indtil ophøret af foranstaltningen den 27. januar 2004 var der tale om en udslusning fra projektet, idet den faste kontakt til ham blev indskrænket, mens han fortsat selv havde mulighed for at henvende sig, hvis han havde brug for det.</p>\r\n<p>Det forhold, at C kommune ikke havde opfyldt servicelovens krav om opfølgning af udfærdigelse af handleplaner i forhold til anbringelsen og ikke havde orienteret A kommune om forløbet, kunne ikke i sig selv medføre at refusionspligten ophørte</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse af kasseret den 17. februar 2017, da den er erstattet af principafgørelse 87-16."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061101125"
        },
        {
            "displayName": "Entydig dokumentidentifikation",
            "displayValue": "BS008524"
        },
        {
            "displayName": "Dato for indlæggelse",
            "displayValue": "13/04/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11011"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/07/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800027-06"
        },
        {
            "displayName": "Stikord",
            "displayValue": "R-6-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}