{
    "id": 32367,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26190 af 15/12/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet giver afslag på foreningens ansøgning om tilladelse til lokal  \r\n\r\n radiovirksomhed med den begrundelse, at der ikke er tale om en selvstændig  \r\n\r\n ledelse af foreningen. Udvalget fandt ud fra det oplyste i sagen, at der ikke  \r\n\r\n var tilstrækkeligt grundlag for på forhånd at antage, at ansøgeren ikke ville  \r\n\r\n udfolde selvstændig programvirksomhed. Udvalget traf derfor afgørelse om, at  \r\n\r\n nævnet skulle genoptage behandlingen af ansøgningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på sit møde den 15. december 1992  \r\n\r\n behandlet en klage af 23. oktober 1992 fra Lokalradioforeningen i Ballerup,  \r\n\r\n v/Steen Breiner, Ballerup, over afslag på ansøgning om sendetilladelse til  \r\n\r\n lokal radiovirksomhed. Afgørelsen er truffet af Det Lokale Radionævn i  \r\n\r\n Ballerup på et møde den 20. oktober 1992 og meddelt i brev af 28. oktober  \r\n\r\n 1992. Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: I brev af 28. oktober 1992 begrunder nævnet afslaget  \r\n\r\n med, at man efter fornyet behandling af foreningens ansøgning, ikke finder,  \r\n\r\n at der ud fra en samlet vurdering er tale om en selvstændig ledelse af  \r\n\r\n foreningen og dermed ikke om selvstændig programvirksomhed. I nævnets  \r\n\r\n vurdering af ansøgningen har det bl.a. indgået, at foreningens næstformand er  \r\n\r\n anført som næstformand i en anden radio i Herlev, at der er uklarhed med  \r\n\r\n hensyn til den person, der tidligere var oplyst at være foreningens sekretær,  \r\n\r\n og som tillige er anført som formand for Herlev radioen. Nævnet har ikke  \r\n\r\n modtaget underretning om afholdelsen af en generalforsamling i oktober 1992,  \r\n\r\n hvor en udskiftning skulle have fundet sted. Ifølge foreningens egne  \r\n\r\n vedtægter er bestyrelsen således ikke fuldtallig, at formanden for foreningen  \r\n\r\n efter nævnets skøn stadigvæk har tilknytning til den daglige ledelse af  \r\n\r\n Herlev Radioen og derudover optræder som kontaktperson for denne, at  \r\n\r\n foreningens navn og ramme for programfladen minder om Herlev Radioens og en  \r\n\r\n radio i Gladsaxe, som dog ikke sender. I brev af 23. oktober 1992 klager  \r\n\r\n foreningen over afgørelsen, som klager ikke finder respekterer den af  \r\n\r\n nærværende udvalg trufne afgørelse af 24. august 1992, hvorved nævnets  \r\n\r\n afgørelse om at nægte klageren sendetilladelse blev tilsidesat, og nævnet  \r\n\r\n pålagt at behandle sagen på ny. I nævnets udtalelse af 18. november 1992  \r\n\r\n fastholdes afslaget. Det anføres supplerende af nævnet, at efter hvad der er  \r\n\r\n blevet oplyst af Herlev nævnet findes det ikke godtgjort, at der ikke længere  \r\n\r\n skulle være personsammenfald på bestyrelsesniveau og personer med fælles  \r\n\r\n interesser hos Herlev Radioen og Lokalradioforeningen i Ballerup. I  \r\n\r\n materialet om Herlev Radioen bemærker nævnet, at der ikke er sket ændringer i  \r\n\r\n bestyrelsessammensætningen, men at radioen blot har skiftet navn. I brev af  \r\n\r\n 25. november 1992 oplyser klager, at Herlev Radioen pr. 1. oktober 1992 er  \r\n\r\n ophørt med at eksistere. Derudover gør klager gældende, at med hensyn til  \r\n\r\n spørgsmålet om personsammenfald på bestyrelsesniveau mellem Herlev Radioen og  \r\n\r\n Lokalradioforeningen i Ballerup var dette bragt til ophør allerede på  \r\n\r\n tidspunktet for nævnets første behandling af foreningens ansøgning den 4. maj  \r\n\r\n 1992. Denne oplysning støttes af en skriftlig erklæring fra Herlev nævnet af  \r\n\r\n 23. oktober 1992 til klager. Med hensyn til spørgsmålet om afholdelsen af  \r\n\r\n generalforsamling i Lokalradioforenigen i Ballerup bekræfter klager, at der  \r\n\r\n endnu ikke har været afholdt generalforsamling: men at der efter at nævnet  \r\n\r\n har truffet sin afgørelse, er indkaldt til møde den 4. december 1992.  \r\n\r\n Udvalget vedr. Lokal Radio og TV skal herefter udtale: Således som sagen  \r\n\r\n foreligger oplyst - herunder erklæringen af 23. oktober 1992 fra  \r\n\r\n Lokalradionævnet i Herlev Kommune - findes der ikke tilstrækkeligt grundlag  \r\n\r\n for på forhånd at antage, at klageren ikke vil udfolde selvstændig  \r\n\r\n programvirksomhed. Under forudsætning af, at klageren efter afholdelsen af  \r\n\r\n den nævnte generalforsamling dokumenterer at opfylde de formelle betingelser  \r\n\r\n for at opnå en sendetilladelse, bør nævnet derfor genoptage behandlingen af  \r\n\r\n klagerens ansøgning med henblik på at give tilladelsen. Udvalget træffer  \r\n\r\n derfor følgende afgørelse: Det lokale Radionævn i Ballerup skal genoptage  \r\n\r\n behandlingen af klagerens ansøgning. Såfremt tilladelsen ikke er meddelt  \r\n\r\n klageren inden d. 15. januar 1993, skal udvalget udbede sig nævnets  \r\n\r\n begrundelse herfor, således at udvalget i så fald kan behandle sagen på ny på  \r\n\r\n udvalgets næste møde d. 19. januar 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922619025"
        },
        {
            "displayName": "Entydig dokumentidentifikation",
            "displayValue": "CA000278"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26190"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/12/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "92.6124-38"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}