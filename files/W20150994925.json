{
    "id": 172762,
    "title": "Arbejdsmiljøklagenævnet vurderer, at virksomheden er rette modtager af Arbejdstilsynets påbud, og fastholder Arbejdstilsynets påbud om, at virksomheden skal sikre at adgangsvejen til og fra teleskoplæsser er sikkerhedsmæssigt fuldt forsvarligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9949 af 27/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet vurderer, at virksomheden er rette modtager af Arbejdstilsynets påbud, og fastholder Arbejdstilsynets påbud om, at virksomheden skal sikre at adgangsvejen til og fra teleskoplæsser er sikkerhedsmæssigt fuldt forsvarligt</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede under tilsynsbesøg på en byggeplads, at adgangsvejen til en teleskoplæsser var meget mudret med dybe fuger, og der var vandhuller. En af virksomhedens ansatte trådte ned på en meget mudret adgangsvej, når han steg ud af teleskoplæsseren.</p>\r\n   <p class=\"TekstGenerel\">Arbejdstilsynet afgav strakspåbud om, at virksomheden skulle sikre at adgangsvejen til og fra teleskoplæsseren var sikkerhedsmæssigt fuldt forsvarlig.</p>\r\n   <p class=\"TekstGenerel\">Virksomheden anførte i klagen, at strakspåbuddet burde være givet til de ansvarlige for de fælles adgangs- og færdselsveje på byggepladsen. Bygherren havde entreret med anden entreprenør med hensyn til de fælles adgangs- og færdselsveje.</p>\r\n   <p class=\"TekstGenerel\">Et enigt Arbejdsmiljøklagenævn vurderede, at virksomheden var rette modtager af afgørelsen, da virksomheden skal sørge for, at arbejdsforholdene er sikkerheds- og sundhedsmæssigt fuldt forsvarlige for virksomhedens egne ansatte.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud. Nævnet lagde vægt på, at adgangsvejen ved teleskoplæsseren ved blok 18 på byggepladsen var meget mudret med dybe fuger og vandhuller, og at Arbejdstilsynet på tilsynsbesøget konstaterede, at den ansatte trådte ned på en meget mudret adgangsvej, når han steg ud af teleskoplæsseren.</p>\r\n   <p class=\"TekstGenerel\">Nævnet lagde endvidere vægt på, at adgangsvejen ved teleskoplæsseren var den eneste mulige adgangsvej, og at det kun var muligt at parkere teleskoplæsseren i området, som var meget mudret.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. februar 2015 behandlet [navn udeladt]s klage over Arbejdstilsynets afgørelse af 29. oktober 2014 med påbud om, at virksomheden straks skal sikre adgangsvejen fra og til teleskoplæsseren er sikkerhedsmæssigt fuldt forsvarlig.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">[navn udeladt] er rette modtager af afgørelsen.</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 29. oktober 2014 med påbud således, at virksomheden straks skal sikre, at adgangsvejen til og fra teleskoplæsseren er sikkerhedsmæssigt fuldt forsvarlig.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Rette modtager af afgørelsen:</span>\r\n</p>\r\n<p class=\"NormalInd\">Arbejdsmiljøklagenævnet vurderer, at [navn udeladt] er rette modtager af afgørelsen, da virksomheden skal sørge for, at arbejdsforholdene er sikkerheds- og sundhedsmæssigt fuldt forsvarlige for virksomhedens egne ansatte.</p>\r\n<p class=\"NormalInd\">Nævnet lægger til grund, at [navn udeladt] egne ansatte benyttede teleskoplæsseren til at transportere mørtel op på stilladset, og at virksomhedens ansatte, når han steg ud af teleskoplæsseren, trådte ned på en meget mudret adgangsvej.</p>\r\n<p class=\"NormalInd\">Det fremgår af arbejdsmiljøloven, at arbejdsgiveren skal sørge for, at arbejdsforholdene er sikkerheds- og sundhedsmæssigt fuldt forsvarlige.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Påbud om straks at sikre at adgangsvejen til og fra teleskoplæsseren er sikkerhedsmæssigt fuldt forsvarlig:</span>\r\n</p>\r\n<p class=\"NormalInd\">Arbejdsmiljøklagenævnet lægger vægt på, at adgangsvejen ved teleskoplæsseren ved blok 18 på byggepladsen [adresse udeladt] var meget mudret med dybe fuger og vandhuller.</p>\r\n<p class=\"NormalInd\">Nævnet lægger desuden vægt på, at Arbejdstilsynet på tilsynsbesøget konstaterede, at den ansatte trådte ned på en meget mudret adgangsvej, når han steg ud af teleskoplæsseren.</p>\r\n<p class=\"NormalInd\">Nævnet lægger endvidere vægt på, at adgangsvejen ved teleskoplæsseren var den eneste mulige adgangsvej, og at det kun var muligt at parkere teleskoplæsseren i området, som var meget mudret.</p>\r\n<p class=\"NormalInd\">Nævnet lægger endelig vægt på, at Arbejdstilsynets billede fra tilsynsbesøget underbygger, at der var meget mudret med dybe fuger og vandhuller i området omkring teleskoplæsseren.</p>\r\n<p class=\"NormalInd\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det fremgår af reglerne om bygge- og anlægsarbejde, at byggepladsen skal være indrettet med et tilstrækkeligt antal adgangs- og transportveje. De skal være placeret, gjort anvendelige og dimensioneret således, at de kan anvendes uden fare for sikkerhed og sundhed og således, at personer, der beskæftiges i nærheden af disse adgangs- og transportveje, ikke udsættes for fare for sikkerhed og sundhed.</p>\r\n<p class=\"NormalInd\">Det fremgår desuden af reglerne, at det skal sikres, at veje er bæredygtige, når de benyttes, uanset vejrliget.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[Navn udeladt] har i klagen anført, at strakspåbuddet burde være givet til de ansvarlige for de fælles adgangs- og færdselsveje på byggepladsen.</p>\r\n<p class=\"NormalInd\">Virksomheden har videre anført, at bygherren har entreret med anden entreprenør med hensyn til fælles adgangs- og færdselsveje.</p>\r\n<p class=\"NormalInd\">Arbejdsmiljøklagenævnet skal bemærke, at arbejdsgiveren skal sørge for, at arbejdsforholdene er sikkerheds- og sundhedsmæssigt fuldt forsvarlige for egne ansatte.</p>\r\n<p class=\"NormalInd\">Arbejdsmiljøklagenævnets afgørelser er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"NormalInd\">Om Arbejdstilsynets hjemmel til at afgive påbud</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">Om en byggeplads adgangsveje</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 46, stk. 3, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">Om arbejdsgivers ansvar</p>\r\n<p class=\"Liste1\">\r\n   <span class=\"Liste1Nr\">•</span> § 15, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"TabelTekst\">Kopi til</p>\r\n<p class=\"TabelTekst\">[Adressater udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 4</p>\r\n<p class=\"Overskriftsnummer1\">Almindelige pligter</p>\r\n<p class=\"Overskriftsnummer1\">Arbejdsgiveren</p>\r\n<p class=\"NormalInd\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p class=\"Liste1\">\r\n   <span class=\"Liste1Nr\">1)</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2)</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3)</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4)</span> kapitel 8 om stoffer og materialer.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 6</p>\r\n<p class=\"Overskriftsnummer1\">Adgangs- og transportveje</p>\r\n<p class=\"NormalInd\">\r\n   <span class=\"Bold\">§ 46.</span> Byggepladsen skal være indrettet med et tilstrækkeligt antal adgangs- og transportveje, herunder trapper, læsseplatforme og –ramper. De skal være placeret, gjort anvendelige og dimensioneret således, at de kan anvendes uden fare for sikkerhed og sundhed og således, at personer, der beskæftiges i nærheden af disse adgangs- og transportveje, ikke udsættes for fare for sikkerhed og sundhed. Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.</p>\r\n<p class=\"NormalInd\">\r\n   <span class=\"Italic\">Stk. 2.</span> Færdselsveje og -arealer skal holdes jævne og fri for materialer eller genstande, der kan være til fare for færdslen. Skakter, huller o.l. skal overdækkes eller afspærres.</p>\r\n<p class=\"NormalInd\">\r\n   <span class=\"Italic\">Stk. 3.</span> Det skal sikres,</p>\r\n<p class=\"Liste1\">\r\n   <span class=\"Liste1Nr\">1)</span> at veje er bæredygtige, når de benyttes, uanset vejrliget,</p>\r\n<p class=\"Liste1\">\r\n   <span class=\"Liste1Nr\">2)</span> at adgangsveje fra offentlig vej og parkeringsplads til omklædningsrum og veje mellem skure kan befærdes i normalt fodtøj, og</p>\r\n<p class=\"Liste1\">\r\n   <span class=\"Liste1Nr\">3)</span> at adgangsveje fra omklædningsrum til arbejdspladser kan befærdes i arbejdsfodtøj.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/2015"
        },
        {
            "displayName": "Accession",
            "displayValue": "W20150994925"
        },
        {
            "displayName": "Entydig dokumentidentifikation",
            "displayValue": "BE006323"
        },
        {
            "displayName": "Dato for indlæggelse",
            "displayValue": "21/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9949"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/02/2015"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2014-6033-64062 og 2015-6199-06954"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}