{
    "id": 36581,
    "title": "Transfersummer i professionel fodbold. Bindende forhåndsbesked (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18853 af 14/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommanditisterne i et kommanditselskab, der driver en professionel  \r\n\r\n fodboldklub kunne aktivere og afskrive udgifter til transfersummer til nye  \r\n\r\n spillere over en periode, der svarede til kontraktperiodens længde i medfør  \r\n\r\n af SL § 6 a. </I> </P>  \r\n\r\n<P> <I>Kommanditselskabet blev anset for at drive næring med køb og salg af  \r\n\r\n kontrakter om fodboldspillere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Transfersummer i professionel fodbold. Bindende  \r\n\r\n forhåndsbesked (* 1) </H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P>1) Hvordan skal kommanditisterne i et kommanditselskab, der driver en  \r\n\r\n professionel fodboldbklub, skattemæssigt behandle udgiften til transfersummer  \r\n\r\n i forbindelse med køb af nye spillere? </P>  \r\n\r\n<P>2) Hvordan skal indtægter fra transfersummer i forbindelse med salg af  \r\n\r\n spillere behandles skattemæssigt? </P>  \r\n\r\n<P>Omstændighederne var: </P>  \r\n\r\n<P>Boldklubben N.N. A/S er fodboldklubben N.N.'s afdeling for  \r\n\r\n kontraktfodbold, der er etableret som et aktieselskab. Et ønske om at tilføre  \r\n\r\n klubben yderligere ansvarlig kapital tænkes tilvejebragt ved at overdrage  \r\n\r\n samtlige selskabets aktiver og passiver til et nystiftet kommanditselskab,  \r\n\r\n med selskabet som komplementar. Kommanditselskabets aktiver vil bl.a. bestå i  \r\n\r\n rettighederne i henhold til de eksisterende spillerkontrakter, som  \r\n\r\n kommanditselskabet overtager for en samlet købesum på ca. 3.000.000 kr. </P>  \r\n\r\n<P>Kommanditselskabers indtægter vil bestå i sponsorbidrag, entreindtægter  \r\n\r\n samt transfersummer i forbindelse med salg af spillere. Udgifterne vil bl.a.  \r\n\r\n bestå i løn til kontraktspillerne og transfersummer ved køb af nye spillere.  \r\n\r\n</P>  \r\n\r\n<P>Spillerkontrakerne, som kommanditselskabet indgår med nye spillere, vil i  \r\n\r\n overensstemmelse med DBU's regler blive indgået på DBU's standardkontrakter.  \r\n\r\n Ifølge DBU's regler kan spillerkontrakter med danske fodboldklubber indgås  \r\n\r\n for perioder af mellem et og fire års varighed. Inden for denne ramme  \r\n\r\n meddeler DBU den enkelte klub tilladelse til at indgå kontrakter for et  \r\n\r\n bestemt maksimalt åremål. På længere sigt kalkulerer man med at opnå  \r\n\r\n tilladelse til at indgå fire-årige kontrakter. </P>  \r\n\r\n<P>Spillerkontrakterne har karakter af tidsbegrænsede ansættelseskontrakter,  \r\n\r\n hvis væsenligste indhold er at give spilleren ret til en løbende løn, mod at  \r\n\r\n spilleren til gengæld stiller sin spillerindsats til rådighed for klubben.  \r\n\r\n</P>  \r\n\r\n<P>Ved indgåelse af kontrakter med nye spillere skal den købende klub i  \r\n\r\n almindelighed betale et engangsbeløb (transfersum) til såvel spilleren som  \r\n\r\n dennes hidtidige klub. Herudover betaler den købende klub løn til spilleren.  \r\n\r\n Transfersummen betales således som et vederlag for at få mulighed for at  \r\n\r\n indgå kontrakt med spilleren. Den købende klubs interesse består dels i at få  \r\n\r\n spilleren til at spille for sig, dels at få mulighed for at opnå en  \r\n\r\n fortjeneste fra transfersummer ved et eventuelt senre videresalg af  \r\n\r\n spilleren. </P>  \r\n\r\n<P>DBU har fastsat nærmere regler om transfersummer i forbindelse med  \r\n\r\n klubskifte, der sker, efter at spilleren er frigjort fra sine  \r\n\r\n kontraktsmæssige forpligtelser med den hidtidige klub. Reglerne går i det  \r\n\r\n væsentligste ud på, at den købende klub skal betale en transfersum til den  \r\n\r\n eller de klubber, som spilleren har spillet for inden for de sidste tre år.  \r\n\r\n Transfersummen afhænger af spillerens hidtidige indkomst som kontraktspiller  \r\n\r\n og spillerens alder. Ved klubskifte til en dansk klub udgør afgiften minimum  \r\n\r\n 30.000 kr. og maksimum 100.000 kr. Ved klubskifte til en udenlandsk klub  \r\n\r\n udgør transfersummen minimum 30.000 kr., mens der ikke er fastsat noget  \r\n\r\n maksimum. DBU's regler om klubskifte regulerer alene forholdet til spillerens  \r\n\r\n hidtidige klubber, og eventuelle transfersummer til spilleren selv er derfor  \r\n\r\n genstand for fri forhandling med spilleren. Transfersummer betales kun i  \r\n\r\n forbindelse med et klubskifte, og der skal således ikke betales transfersum i  \r\n\r\n forbindelse med forlængelse af en indgået kontrakt. </P>  \r\n\r\n<P>Ved Ligningsrådets besvarelse ønskedes det lagt til grund, at  \r\n\r\n kommanditselskabets virksomhed kunne anerkendes som en erhvervsmæssig  \r\n\r\n virksomhed. </P>  \r\n\r\n<P>Ligningsrådet svarede, at kommanditselskabets udgifter til transfersummer  \r\n\r\n kan aktiveres og afskrives i medfør af statsskattelovens § 6 a over en  \r\n\r\n periode, der svarer til kontraktperiodens længde. Afskrivning skal foretages  \r\n\r\n lineært og pro anno, særskilt for hver enkelt transfersum, og  \r\n\r\n afskrivningsperioden skal beregnes på baggrund af den kontrakt, som indgås i  \r\n\r\n forbindelse med sklubskiftet. </P>  \r\n\r\n<P>Ligningsrådet var endvidere af den opfattelse, at kommanditselskabet må  \r\n\r\n anses for at drive næring med køb og salg af kontrakter om fodboldspillere.  \r\n\r\n Erhvervede transfersummer skal derfor medregnes ved opgørelsen af  \r\n\r\n kommanditselskbets almindelige indkomst i det år, hvori der erhverves ret til  \r\n\r\n beløbet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort: Skat 1989/6 side 487 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891885301"
        },
        {
            "displayName": "Entydig dokumentidentifikation",
            "displayValue": "CA004516"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18853"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "14/10/1989"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 370-431-3436"
        },
        {
            "displayName": "Stikord",
            "displayValue": "TRANSFERSUMMER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}