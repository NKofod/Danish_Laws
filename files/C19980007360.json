{
    "id": 87242,
    "title": "Vejledning om tilskud fra den offentlige sygesikring til lægeordinerede ernæringspræparater (sondeernæring m.v.). (Til alle sygehuse, alment praktiserende læger, amtskommuner og kommuner)",
    "documentTypeId": "180",
    "isSagsforlobPeriodValid": false,
    "shortName": "VEJ nr 73 af 11/05/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilskud fra den offentlige  \r\n\r\n sygesikring til lægeordinerede ernæringspræparater (sondeernæring m.v.). (Til  \r\n\r\n alle sygehuse, alment praktiserende læger, amtskommuner og kommuner) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>I lov om offentlig sygesikring, jf. lovbekendtgørelse nr. 77 af 31. januar  \r\n\r\n 1994, er indsat en ny bestemmelse (§ 8a), hvorefter den offentlige  \r\n\r\n sygesikring efter regler fastsat af sundhedsministeren yder tilskud til  \r\n\r\n ernæringspræparater, som er ordineret af en læge i forbindelse med sygdom  \r\n\r\n eller alvorlig svækkelse. Bestemmelsen træder i kraft den 1. juni 1998. </P>  \r\n\r\n<P CLASS=PUNKT> <B>2.</B> Hvem kan få tilskud? </P>  \r\n\r\n<P>Så længe patienten er indlagt på sygehus, afholdes udgifterne til  \r\n\r\n ernæringspræparater af sygehusvæsenet. </P>  \r\n\r\n<P>Ernæringspræparater, der gives i forbindelse med stofskiftelidelser fra  \r\n\r\n John F. Kennedy Instituttet, omfattes <I>ikke</I> af loven. </P>  \r\n\r\n<P>En betingelse for at opnå tilskud fra sygesikringen er, at det  \r\n\r\n tilskudsberettigede ernæringspræparat er <I>ordineret af en læge i  \r\n\r\n forbindelse med sygdom eller alvorlig svækkelse.</I> Gennem dette krav  \r\n\r\n sikres, at der alene ydes tilskud til personer, der har et helbredsmæssigt  \r\n\r\n begrundet behov for ernæringspræparater: </P>  \r\n\r\n<P>* Personer med <I>svær sygdom</I> , der medfører, at de ikke kan synke  \r\n\r\n eller optage almindelig kost, kan have behov for ernæringspræparater, der  \r\n\r\n indtages gennem sonde. Der er typisk tale om personer med kræft i mund, svælg  \r\n\r\n eller hals, kræft i spiserør og mave, endvidere personer med neurologiske  \r\n\r\n lidelser (f.eks. blodprop i hjernen og ALS-patienter (Amyotrofisk Lateral  \r\n\r\n Sklerose)). I enkelte tilfælde kan visse andre patientgrupper (f.eks.  \r\n\r\n AIDS-patienter og andre med kroniske sygdomme med svær anoreksi (madlede)  \r\n\r\n eller nedsat optagefunktion af tarmen) også have behov for ekstra  \r\n\r\n ernæringstilførsel. </P>  \r\n\r\n<P>* Ved <I>alvorlig svækkelse</I> forstås tilstande evt. forudgået af  \r\n\r\n alvorlig sygdom, hvor personen efter lægens vurdering ikke er i stand til at  \r\n\r\n indtage almindelig mad i tilstrækkelig mængde til at dække behovet for  \r\n\r\n næringsstoffer, og hvor indtagelse af et ernæringspræparat gennem mund eller  \r\n\r\n sonde i en periode er indiceret. Der er typisk tale om personer, som har  \r\n\r\n gennemgået langvarig hospitalsbehandling i forbindelse med belastende kemo-  \r\n\r\n eller stråleterapi, store eller gentagne kirurgiske indgreb eller svære  \r\n\r\n infektioner, der er ledsaget af - eller risikerer at være ledsaget af -  \r\n\r\n sygdomsbetinget vægttab på mere end 10 pct. i løbet af 3-6 måneder.  \r\n\r\n Ernæringspræparater til småtspisende ældre er <I> ikke</I> omfattet af  \r\n\r\n tilskudsordningen. Ernæringsrådgivning givet af diætist må her anses for at  \r\n\r\n være et bedre tilbud end ordination af ernæringspræparater. </P>  \r\n\r\n<P CLASS=PUNKT> <B>3.</B> Hvilke ernæringspræparater gives der tilskud til?  \r\n\r\n</P>  \r\n\r\n<P>Ernæringspræparater hører til gruppen af levnedsmidler bestemt til særlig  \r\n\r\n ernæring, specielt levnedsmidler til særlige medicinske formål. </P>  \r\n\r\n<P>Ved ernæringspræparater forstås præparater, som under lægelig vejledning  \r\n\r\n anvendes til erstatning for eller til supplering af den sædvanlige kost.  \r\n\r\n Ernæringspræparater kan tilføres via munden eller via sonde. De fås i  \r\n\r\n flydende tilstand eller som pulvere til oprøring. De kan opdeles i to  \r\n\r\n hovedgrupper: </P>  \r\n\r\n<P>*  <I>Standardprodukter</I> , som er beregnet til personer, der ikke har  \r\n\r\n behov for en speciel diæt, men på grund af sygdom eller alvorlig svækkelse  \r\n\r\n efter lægeligt skøn ikke er i stand til at indtage almindelig mad i  \r\n\r\n tilstrækkelig mængde til at dække behovet for næringsstoffer. </P>  \r\n\r\n<P>*  <I>Specialprodukter</I> , som er beregnet til personer, hvis sygdom  \r\n\r\n</P>  \r\n\r\n<P>kræver en speciel diæt. Der kan f.eks. være tale om personer, som har </P>  \r\n\r\n<P>en medfødt eller erhvervet stofskiftesygdom eller som på grund af </P>  \r\n\r\n<P>sygdom har behov for et særligt sammensat produkt. </P>  \r\n\r\n<P>Der vil blive ydet tilskud til såvel standardprodukter som  \r\n\r\n specialprodukter. Hovedparten af personkredsen vil have brug for  \r\n\r\n standardprodukter. Specialprodukter anvendes i forbindelse med en lang række  \r\n\r\n sygdomme, f.eks. stofskiftelidelser (Inborn Errors). Specialprodukter  \r\n\r\n anvendes endvidere f.eks. af lever- og nyrepatienter, der skal have en særlig  \r\n\r\n ernæring. </P>  \r\n\r\n<P>For at sikre, at ernæringspræparatet opfylder gældende krav til bl.a.  \r\n\r\n mærkning og tilsætning, er det et vilkår for tilskud efter sygesikringsloven,  \r\n\r\n at ernæringspræparaterne er optaget på en liste over tilskudsberettigede  \r\n\r\n ernæringspræparater. Listen udarbejdes af Veterinær- og Fødevaredirektoratet  \r\n\r\n og ajourføres ved meddelelse i Ugeskrift for Læger under Officielle  \r\n\r\n Meddelelser. En liste over tilskudsberettigede ernæringspræparater pr. 1.  \r\n\r\n juni 1998 er medtaget som bilag 1 til denne vejledning. </P>  \r\n\r\n<P>Produkter som f.eks. proteinpulvere og kosttilskud, der - uden at være et  \r\n\r\n lægemiddel - sælges som tilskud til sædvanlig kost, og som ikke er et  \r\n\r\n almindeligt fortæret levnedsmiddel, er <I>ikke</I>  tilskudsberettigede.  \r\n\r\n Eksempler på kosttilskud er vitamin- og mineraltabletter. Endvidere er  \r\n\r\n naturlægemidler, stærke vitaminer, mineraler og andre produkter under  \r\n\r\n lægemiddelloven <I>ikke</I> omfattet af tilskudsordningen. </P>  \r\n\r\n<P CLASS=PUNKT> <B>4.</B> Tilskud til remedier </P>  \r\n\r\n<P>Patienter, der indtager ernæringspræparater via sonde, skal anvende visse  \r\n\r\n remedier. Det kan dreje sig om sondeflaske, overledningssæt, sonder og  \r\n\r\n dertilhørende sprøjter. I enkelte tilfælde bruges desuden en ernæringspumpe  \r\n\r\n (på udlejningsbasis). Til patienter, der er i kontakt med hjemmesygeplejen,  \r\n\r\n udleveres disse remedier vederlagsfrit af hjemmesygeplejen. Det forudsættes,  \r\n\r\n at hjemmesygeplejen vil fortsætte denne vederlagsfrie udlevering i det  \r\n\r\n hidtidige omfang. For patienter, der ikke er i kontakt med hjemmesygeplejen,  \r\n\r\n omfatter tilskudsordningen <I>også</I> de nødvendige remedier i forbindelse  \r\n\r\n med sondeernæring. </P>  \r\n\r\n<P CLASS=PUNKT> <B>5.</B> Tilskuddets størrelse m.m. </P>  \r\n\r\n<P>Der ydes et <I>tilskud fra den offentlige sygesikring på 60 pct.</I> af  \r\n\r\n patientens udgifter til lægeordinerede ernæringspræparater og remedier. </P>  \r\n\r\n<P>For en del patienter erstatter ernæringspræparater fuldstændigt almindelig  \r\n\r\n ernæring i en periode. Den gennemsnitlige udgift til ernæringspræparater kan  \r\n\r\n for disse patienter anslås til 3.500 kr. om måneden. Da den månedlige udgift  \r\n\r\n til almindelig ernæring ifølge Forbrugerstyrelsen kan sættes til ca. 1.500  \r\n\r\n kr., hvilket svarer til ca. 40 pct. af den gennemsnitlige månedlige udgift  \r\n\r\n til ernæringspræparater, er sygesikringstilskuddet fastsat til 60 pct. af  \r\n\r\n patientens udgifter til ernæringspræparater m.m.. Herved dækker tilskuddet  \r\n\r\n gennemsnitligt patientens merudgifter til ernæringspræparater m.m. </P>  \r\n\r\n<P>Da en stor andel af patienterne vil købe ernæringspræparaterne direkte fra  \r\n\r\n importør eller producent efter ordination fra lægen, har Sygesikringens  \r\n\r\n Forhandlingsudvalg indgået en nettoafregningsaftale med leverandører af  \r\n\r\n ernæringspræparater, således at patienten kun skal betale  \r\n\r\n egenbetalingsandelen på 40 pct. ved køb af ernæringspræparater.  \r\n\r\n Sygesikringens Forhandlingsudvalg har indgået en tilsvarende aftale med  \r\n\r\n apotekerne. </P>  \r\n\r\n<P>Patienter, som køber ernæringspræparater hos leverandører, der ikke har  \r\n\r\n indgået aftale med Sygesikringens Forhandlingsudvalg, skal betale præparatets  \r\n\r\n fulde pris, og kan efterfølgende få refunderet de 60 pct. på bopælskommunens  \r\n\r\n sygesikringskontor mod forevisning af kvitteret regning for præparatet. </P>  \r\n\r\n<P CLASS=PUNKT> <B>6.</B> Lægens ordination </P>  \r\n\r\n<P>Lægens ordination af ernæringspræparater foregår på en særlig blanket (OS  \r\n\r\n 91.101), som kan rekvireres hos Kommuneservice. </P>  \r\n\r\n<P>På ordinationsblanketten anføres patientens navn, adresse, CPR-nummer,  \r\n\r\n bopælsamt samt ordinerende læges ydernummer eller sygehusafdelingsbetegnelse.  \r\n\r\n Endvidere anføres ernæringspræparattype (* 1) og -navn, samt lægens  \r\n\r\n vejledning vedrørende mængde, dosering og anvendelse. Ordinationen er gyldig  \r\n\r\n i indtil 6 måneder fra udstedelsesdatoen og kan benyttes flere gange inden  \r\n\r\n for gyldighedsperioden. Den udfyldte ordinationsblanket udleveres til  \r\n\r\n patienten, som herefter afleverer eller fremsender blanketten i original  \r\n\r\n eller kopi til den ønskede leverandør af ernæringspræparatet og på baggrund  \r\n\r\n heraf træffer nærmere aftale vedrørende leveringsform, -mængde m.v. af  \r\n\r\n ernæringspræparatet. </P>  \r\n\r\n<P>Ordinationen kan dog, i tilfælde hvor patienten ikke kan henvende sig  \r\n\r\n personligt til den ordinerende læge, indtelefoneres til den ønskede  \r\n\r\n leverandør af ernæringspræparatet. Ved telefonisk ordination bør mængde  \r\n\r\n angives. </P>  \r\n\r\n<P>Såfremt den valgte leverandør har indgået en afregningsaftale med  \r\n\r\n Sygesikringens Forhandlingsudvalg, jf. afsnit 5, betaler patienten  \r\n\r\n egenbetalingsandelen på 40 pct. af udgiften ved købet direkte til  \r\n\r\n leverandøren, hvorefter leverandøren modtager sygesikringens andel på 60 pct.  \r\n\r\n af udgiften fra patientens bopælsamt. Har den valgte leverandør ikke indgået  \r\n\r\n aftale om afregning med Sygesikringens Forhandlingsudvalg, betaler patienten  \r\n\r\n den fulde udgift for ernæringspræparatet direkte til leverandøren ved købet  \r\n\r\n og kan herefter mod forevisning af kvitteret regning få refunderet en andel  \r\n\r\n af udgiften svarende til sygesikringstilskuddet hos bopælskommunen. </P>  \r\n\r\n<P>De fleste brugere af sondeernæring skal have det som fuldkost i en  \r\n\r\n periode, men overgangen til almindelig kost vil ofte være gradvis. I  \r\n\r\n forbindelse med sygdom kan der være tale om en livslang indtagelse af  \r\n\r\n ernæringspræparater, men i forbindelse med forbigående alvorlig svækkelse  \r\n\r\n skønnes perioden i gennemsnit at være ca. 3 måneder. Lægen bør derfor efter 3  \r\n\r\n måneder følge op på ordinationen med henblik på ændringer eller ophør. Efter  \r\n\r\n lægens skøn kan der udstedes ordination til ernæringspræparater for en  \r\n\r\n længere periode. Lægen skal ved fortsat ordination overveje, om der bør  \r\n\r\n inddrages en klinisk diætist med henblik på gradvis overgang til almindelig  \r\n\r\n kost. </P>  \r\n\r\n<P>Til patienter, der efter sygehusbehandling for f.eks. kræft i mund, svælg  \r\n\r\n eller hals, har behov for ernæringspræparater, bør disse ordineres af  \r\n\r\n sygehusets læger forud for udskrivningen. Sygehusets læger bør også ordinere  \r\n\r\n ernæringspræparater i forbindelse med ambulant behandling. Den alment  \r\n\r\n praktiserende læge eller praktiserende speciallæge vil imidlertid også kunne  \r\n\r\n ordinere præparaterne, hvilket særligt vil ske i forbindelse med, at  \r\n\r\n patienten ikke længere har kontakt med sygehuset. </P>  \r\n\r\n<P CLASS=PUNKT> <B>7.</B> Andre støttemuligheder </P>  \r\n\r\n<P>Det nye tilskud efter sygesikringsloven suppleres af allerede gældende  \r\n\r\n tilskudsmuligheder i den sociale lovgivning. </P>  \r\n\r\n<P>Ca. 10 pct. af voksne brugere samt stort set alle børn har efter den  \r\n\r\n sociale lovgivning modtaget hjælp til udgifter til ernæringspræparater. Efter  \r\n\r\n bistandslovens § 46 a (efter 1. juli 1998: lov om aktiv socialpolitik § 82)  \r\n\r\n og pensionslovens § 17 kan der ydes støtte efter en trangsvurdering. Der kan  \r\n\r\n endvidere ydes ikke-trangsbestemt økonomisk støtte efter bistandslovens § 57  \r\n\r\n d til personer i terminalfasen (efter 1. juli 1998: servicelovens § 107),  \r\n\r\n efter bistandslovens § 48, stk. 1 og 2, til hjemmeboende børn med fysisk  \r\n\r\n eller psykisk handicap (efter 1. juli 1998: servicelovens § 28, stk. 1-3), og  \r\n\r\n til hjemmeboende voksne efter bistandslovens § 48, stk. 4, i tilfælde hvor  \r\n\r\n indtagelse af ernæringspræparater sker i tilknytning til vidtgående fysisk  \r\n\r\n eller psykisk handicap (efter 1. juli 1998: servicelovens § 84). </P>  \r\n\r\n<P>For at sikre, at ingen patient stilles ringere efter indførelse af  \r\n\r\n tilskudsordningen i sygesikringsloven, vil disse støttemuligheder i den  \r\n\r\n sociale lovgivning blive opretholdt som supplement til  \r\n\r\n sygesikringstilskuddet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 11. maj 1998  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Helle Schnedler </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <B>Veterinær- og Fødevaredirektoratets liste over tilskudsberettigede  \r\n\r\n ernæringspræparater</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n  Standardprodukter                     Sondekostprodukter  \r\n\r\n ---------------------------------------------------------------------  \r\n\r\n Abbott Laboratories A/S      Enrich med fiber og chokoladesmag  \r\n\r\n Bygstubben 15                Enrich med fiber og vanillesmag  \r\n\r\n Trørød                       Osmolite med fiber  \r\n\r\n 2950  Vedbæk  \r\n\r\n 45 67 01 00  \r\n\r\n Meda A/S                     Medasond Isofiber  \r\n\r\n Gladsaxevej 342-354          Medasond Standard Neutral  \r\n\r\n Postboks 500  \r\n\r\n 2860  Søborg  \r\n\r\n 39 57 88 88  \r\n\r\n N. C. Nielsen Hospitals-     Nutrodrip Energi  \r\n\r\n udstyr A/S                   Nutrodrip Fiber  \r\n\r\n Sdr. Ringvej 39              Nutrodrip Intensiv  \r\n\r\n P.O. Box 62                  Nutrodrip Junior, Multifrugt  \r\n\r\n 2605  Brøndby                Nutrodrip Junior, Vanille  \r\n\r\n 43 44 40 00                  Nutrodrip Standard  \r\n\r\n Nutricia A/S                 Nutrison Energirig  \r\n\r\n Hejrevang 21 G               Nutrison Multi Fibre (vanille)  \r\n\r\n 3450  Allerød                Nutrison Pulver  \r\n\r\n 48 17 65 10                  Nutrison Pædiatri Energirig  \r\n\r\n                              (Børn op til 20 kg)  \r\n\r\n                              Nutrison Pædiatri Standard  \r\n\r\n                              (Børn op til 20 kg)  \r\n\r\n                              Nutrison Standard  \r\n\r\n ---------------------------------------------------------------------  \r\n\r\n  Standardprodukter               Ernæringssupplementer  \r\n\r\n ---------------------------------------------------------------------  \r\n\r\n Abbott Laboratories A/S      Enrich med fiber og chokoladesmag  \r\n\r\n Bygstubben 15                Enrich med fiber og vanillesmag  \r\n\r\n Trørød                       Ensure  \r\n\r\n 2950 Vedbæk  \r\n\r\n Anjo A/S                     Semper Addera citron og hyld  \r\n\r\n Mariendalsvej 57             Semper Addera frugt og bær  \r\n\r\n 2000  Frederiksberg          Semper Addera pære  \r\n\r\n 38 19 18 89  \r\n\r\n Meda A/S                     Complan ernæringssupplement  \r\n\r\n Gladsaxevej 342-354          Medadrink chokolade  \r\n\r\n Postboks 500                 Medadrink Energy Ananas  \r\n\r\n 2860  Søborg                 Medadrink Energy Butterscotch  \r\n\r\n                              Medadrink Energy Jordbær  \r\n\r\n                              Medadrink Energy Solbær  \r\n\r\n                              Medadrink Energy Vanille  \r\n\r\n                              Medadrink fersken  \r\n\r\n                              Medadrink nød  \r\n\r\n                              Medadrink solbær  \r\n\r\n                              Medadrink vanille  \r\n\r\n                              Medasond Energy Neutral  \r\n\r\n N. C. Nielsen Hospitals-     Additene Proteintilskud Cacao  \r\n\r\n udstyr A/S                   Additene Proteintilskud Jordbær  \r\n\r\n Sdr. Ringvej 39              Additene Proteintilskud Vanille  \r\n\r\n P.O. Box 62                  Nutrodrip Fiberdrink Karamelsmag  \r\n\r\n 2605  Brøndby                Nutrodrip Junior, Multifrugt  \r\n\r\n                              Nutrodrip Junior, Vanille  \r\n\r\n                              Ressource Energi Chocolade  \r\n\r\n                              Ressource Energi Frugt  \r\n\r\n                              Ressource Energi Vanille  \r\n\r\n Nutricia A/S                 Fortifresh Ananas  \r\n\r\n Hejrevang 21 G               Fortifresh Fersken  \r\n\r\n 3450  Allerød                Fortifresh Hindbær  \r\n\r\n                              Fortifresh Vanille-Citron  \r\n\r\n                              Fortimel Abrikos  \r\n\r\n                              Fortimel Jordbær  \r\n\r\n                              Fortimel Kakao  \r\n\r\n                              Fortimel Mocca  \r\n\r\n                              Fortimel Skovbær  \r\n\r\n                              Fortimel Vanilla  \r\n\r\n                              Fortipudding Cacao  \r\n\r\n                              Fortipudding Mocca  \r\n\r\n                              Fortipudding Vanilla  \r\n\r\n                              Nutridrink Banan  \r\n\r\n                              Nutridrink Cacao  \r\n\r\n                              Nutridrink Fiber Jordbær  \r\n\r\n                              Nutridrink Fiber Orange  \r\n\r\n                              Nutridrink Fiber Vanille  \r\n\r\n                              Nutridrink Jordbær  \r\n\r\n                              Nutridrink Orange  \r\n\r\n                              Nutridrink Tropefrugt  \r\n\r\n                              Nutridrink Vanille  \r\n\r\n                              Nutrison Pulver  \r\n\r\n Semper Nutrition             Semper Næringsdrik med appelsinsmag  \r\n\r\n Mariendalsvej 57             Semper Næringsdrik med hindbærsmag  \r\n\r\n Postboks 12                  Semper Næringsdrik med kakaosmag  \r\n\r\n 2000 Frederiksberg           Semper Næringsdrik naturel  \r\n\r\n 38 10 01 07                  Semper Næringsdrik med vanillesmag  \r\n\r\n ---------------------------------------------------------------------  \r\n\r\n  Specialprodukter                  Sondekostprodukter  \r\n\r\n ---------------------------------------------------------------------  \r\n\r\n Abbott Laboratories A/S      Advera, flydende ernæring med appelsin-  \r\n\r\n Bygstubben 15                smag til HIV/AIDS patienter  \r\n\r\n Trørød                       Advera, flydende ernæring med chokolade-  \r\n\r\n 2950  Vedbæk                 smag til HIV/AIDS patienter  \r\n\r\n                              Carbospare  \r\n\r\n Meda A/S                     Medadrink Glucontrol  \r\n\r\n Gladsaxevej 342-354  \r\n\r\n Postboks 500  \r\n\r\n 2860  Søborg  \r\n\r\n N. C. Nielsen Hospitals-     Impact  \r\n\r\n udstyr A/S                   Nutrodrip Protein  \r\n\r\n Sdr. Ringvej 39              Precitene MCT 50 Appelsin  \r\n\r\n P.O. Box 62                  Precitene MCT 50 Hindbær  \r\n\r\n 2605  Brøndby                Precitene MCT 50 Vanille  \r\n\r\n                              SandoSource Gl Neutral  \r\n\r\n Nutricia A/S                 Nutri 2000  \r\n\r\n Hejrevang 21 G               Nutrison Concentrated 40  \r\n\r\n 3450  Allerød                Nutrison Concentrated 75  \r\n\r\n                              Nutrison Intensiv  \r\n\r\n                              Nutrison Low Energy  \r\n\r\n                              Nutrison Namin  \r\n\r\n                              Nutrison Soja  \r\n\r\n                              Peptison  \r\n\r\n                              PreOp  \r\n\r\n ---------------------------------------------------------------------  \r\n\r\n  Specialprodukter                  Ernæringssupplementer  \r\n\r\n ---------------------------------------------------------------------  \r\n\r\n Nutricia A/S                 Ensini abrikossmag  \r\n\r\n Hejrevang 21 G               Ensini solbærsmag  \r\n\r\n 3450  Allerød  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1)  <B>Ernæringspræparattyper</B> : 1. standardprodukt til indtagelse  \r\n\r\n gennem munden. 2. standardprodukt, hovedsagelig til indtagelse gennem sonde.  \r\n\r\n 3. specialprodukt til indtagelse gennem munden. 4. specialprodukt,  \r\n\r\n hovedsagelig til indtagelse gennem sonde. 5. remedier. 6.  \r\n\r\n ernæringspræparatpumpe. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/1998"
        },
        {
            "displayName": "Accession",
            "displayValue": "C19980007360"
        },
        {
            "displayName": "Entydig dokumentidentifikation",
            "displayValue": "CM047054"
        },
        {
            "displayName": "Dato for førstegangsindlæggelse",
            "displayValue": "15/05/1998"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "11/05/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 1998-2156-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}