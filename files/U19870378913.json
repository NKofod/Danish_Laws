{
    "id": 39172,
    "title": "Bod 1.2.4.1. Bodsnedsættelse/fritagelse sket. Systematisk aktion.(* 1) (* 2) Bortfald af bod for overenskomststridige arbejdsnedlæggelser. Dansk Arbejdsgiverforening for Jernets Arbejdsgiverforening for C. N. Børma Armatur A/S, Horsens (advokat    Helge Werner) mod Landsorganisationen i Danmark for Kvindeligt Arbejderforbund i Danmark, Specialarbejderforbundet i Danmark og Dansk Metalarbejderforbund for et antal medlemmer af disse forbund (konsulent Morten Ulrich). Dommere: Bangert (retsformand), Degerbøl, Agnete Halmind, Arnold Hansen, Hans Jensen, Wahl og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3789 af 27/10/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På en virksomhed var der truffet aftale om, at medarbejdere, der  \r\n\r\n tidligere havde været ansat, men var afskediget på grund af arbejdsmangel ved  \r\n\r\n nybesættelser, skulle tilbydes genansættelse, såfremt medarbejderen efter  \r\n\r\n værkførerens skøn var egnet til det ledige arbejde. </I> </P>  \r\n\r\n<P> <I>Der skete herefter 3 relativt kortvarige arbejdsnedlæggelser, de to  \r\n\r\n første i protest mod, at der var besat stillinger med personer der ikke  \r\n\r\n tidligere havde været ansat, den tredie i protest imod at funktionærer havde  \r\n\r\n udført strejkeramt arbejde. </I> </P>  \r\n\r\n<P> <I>Arbejdsretten fandt, at der forelå systematisk aktion, men lod boden  \r\n\r\n bortfalde, da de ansatte havde haft rimelig grund til at tro, at aftalen om  \r\n\r\n genansættelse af tidligere medarbejder ikke blev overholdt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 1.2.4.1. Bodsnedsættelse/fritagelse sket.  \r\n\r\n Systematisk aktion.(* 1) (* 2) Bortfald af bod for overenskomststridige  \r\n\r\n arbejdsnedlæggelser. Dansk Arbejdsgiverforening for Jernets  \r\n\r\n Arbejdsgiverforening for C. N. Børma Armatur A/S, Horsens (advokat Helge  \r\n\r\n Werner) mod Landsorganisationen i Danmark for Kvindeligt Arbejderforbund i  \r\n\r\n Danmark, Specialarbejderforbundet i Danmark og Dansk Metalarbejderforbund for  \r\n\r\n et antal medlemmer af disse forbund (konsulent Morten Ulrich). Dommere:  \r\n\r\n Bangert (retsformand), Degerbøl, Agnete Halmind, Arnold Hansen, Hans Jensen,  \r\n\r\n Wahl og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Ved klageskrift af 4. juni 1986 har Dansk Arbejdsgiverforening for Jernets  \r\n\r\n Arbejdsgiverforening for C. N. Børma Armatur A/S, Horsens indklaget  \r\n\r\n Landsorganisationen i Danmark for Kvindeligt Arbejderforbund i Danmark,  \r\n\r\n Specialarbejderforbundet i Danmark og Dansk Metalarbejderforbund for et antal  \r\n\r\n medlemmer af disse forbund for Arbejdsretten i anledning af, at de pågældende  \r\n\r\n medlemmer har nedlagt arbejdet den 22. april, den 28. og 29. april og den 30.  \r\n\r\n april 1986. </P>  \r\n\r\n<P>Klagerne har påstået de strejkende pålagt bod. </P>  \r\n\r\n<P>De indklagede, der har erkendt, at arbejdsnedlæggelserne var  \r\n\r\n overenskomststridige, har nedlagt påstand om, at der ikke ikendes bod. </P>  \r\n\r\n<P>Sagens nærmere omstændigheder er efter det oplyste følgende: </P>  \r\n\r\n<P>Omkring årsskiftet 1985/86 blev det klart, at der på grund af ordrenedgang  \r\n\r\n skulle afskediges 22 medarbejdere på virksomheden. Heraf blev 15 straks  \r\n\r\n afskediget, medens resten forventedes at ophøre ved naturlig afgang. </P>  \r\n\r\n<P>I anledning af afskedigelserne blev der den 14. april indgået følgende  \r\n\r\n aftale mellem virksomhedens direktør og fællestillidsmanden: </P>  \r\n\r\n<P>A F T A L E </P>  \r\n\r\n<P>&#187;Ved ansættelse af nye timelønnede medarbejdere i produktionen, skal  \r\n\r\n medarbejdere, som tidligere har været ansat, og som er afskediget p.g.a.  \r\n\r\n arbejdsmangel, tilbydes gen-ansættelse, dersom følgende kan opfyldes: </P>  \r\n\r\n<P>1/ At medarbejderen fortsat er ledig på det ønskede tidspunkt. </P>  \r\n\r\n<P>2/ At medarbejderen efter værkførerens skøn er egnet til det ledige  \r\n\r\n arbejde.&#171; </P>  \r\n\r\n<P>Kort før den 22. april skulle der ansættes 5 medarbejdere. Besættelse af  \r\n\r\n disse stillinger skete ved, at 1 afskediget blev genansat, medens 4 blev  \r\n\r\n nyantaget. </P>  \r\n\r\n<P>Dette førte til arbejdsnedlæggelse den 22. april, men arbejdet blev  \r\n\r\n genoptaget den 23. april, og et fællesmøde berammet til afholdelse samme dag  \r\n\r\n blev derfor aflyst. </P>  \r\n\r\n<P>Den 28. april blev der igen ansat en ny medarbejder, og arbejdet blev  \r\n\r\n herefter påny nedlagt kl. 13.00. Arbejdet blev genoptaget den 30. april kl.  \r\n\r\n 7.00, men atter nedlagt kl. 8.30. </P>  \r\n\r\n<P>På et fællesmøde den 30. april erkendte man fra arbejdstagerside, at  \r\n\r\n arbejdsnedlæggelserne var overenskomststridige og gav tilsagn om at pålægge  \r\n\r\n de strejkende at genoptage arbejdet den 5. maj ved normal arbejdstids  \r\n\r\n begyndelse. </P>  \r\n\r\n<P>Fra arbejdstagerside gjorde man gældende, at de to første  \r\n\r\n arbejdsnedlæggelser var sket i protest mod virksomhedens ansættelses- og  \r\n\r\n afskedigelsespolitik, medens den sidste strejke skyldtes, at funktionærer  \r\n\r\n havde udført en del af de strejkendes arbejde. Dette blev bestridt fra  \r\n\r\n arbejdsgiverside, hvorfra man i øvrigt gjorde gældende, at  \r\n\r\n arbejdsnedlæggelserne var led i en systematisk aktion, hvilket blev bestridt  \r\n\r\n fra arbejdstagerside. </P>  \r\n\r\n<P>Arbejdet blev genoptaget den 5. maj i overensstemmelse med det givne  \r\n\r\n pålæg. Der blev den 6. maj afholdt et møde mellem virksomhedens ledelse og  \r\n\r\n repræsentanter for de ansatte, hvor man dels gennemgik hændelsesforløbet,  \r\n\r\n dels fra de ansattes side redegjorde for problemerne set fra de timelønnedes  \r\n\r\n side, og der opnåedes enighed om forskellige forslag til løsning af  \r\n\r\n problemerne. Af mødereferatet fremgår blandt andet, at man fra ledelsens side  \r\n\r\n fremførte, at de foretagne ansættelser var sket til job, der ikke svarede til  \r\n\r\n de job, som tidligere medarbejdere var afskediget fra. Mødet sluttede med, at  \r\n\r\n der blev appelleret til, at alle parter glemte utilfredsheden -  \r\n\r\n &#187;begraver øksen&#171; - og at der ved fælles indsats skabtes tryghed i  \r\n\r\n ansættelsen. </P>  \r\n\r\n<P>Produktionschef J. C. Houborg har forklaret, at man tidligere har anvendt  \r\n\r\n princippet om fortrinsvis at genansætte tidligere afskedigede medarbejdere.  \r\n\r\n Det blev aftalt, at dette princip skulle nedfældes skriftligt, men han ved  \r\n\r\n ikke, hvem der tog initiativ hertil. Ved de første ansættelser skulle der  \r\n\r\n vist antages 5, heraf blev 4 nyansat. Der var flere til samtale, men  \r\n\r\n værkførerne skønnede ikke, at de var egnede. Såvidt han husker, var der  \r\n\r\n overvejende tale om nye arbejdspladser. Han husker ikke årsagen til  \r\n\r\n arbejdsnedlæggelsen den 28. - 29. april, men det var vistnok en ansættelse.  \r\n\r\n Den 29. april bad han funktionærer hjælpe med at tage varer ned fra hylder og  \r\n\r\n afsende dem til kunder. Han var med til mødet den 6. maj. Formålet var at  \r\n\r\n finde en bedre måde at løse problemerne på. Han mener ikke, at dette møde kan  \r\n\r\n have bibragt de ansatte den opfattelse, at man ikke ville forfølge  \r\n\r\n arbejdsnedlæggelserne. </P>  \r\n\r\n<P>Fællestillidsmand Jytte Christensen har forklaret, at hun bortset fra 1 år  \r\n\r\n har været ansat i virksomheden fra 1972 og indtil maj i år. Baggrunden for  \r\n\r\n aftalen af 14. april 1986 var, at der havde været uro, fordi virksomheden  \r\n\r\n ofte ansatte nye medarbejdere i stedet for at genansætte. Da der kom ny  \r\n\r\n direktør, som ønskede ro, blev man enige om den indgåede aftale. Den 22.  \r\n\r\n april skulle der ansættes en kvinde i montageafdelingen, hvor vidnet selv var  \r\n\r\n ansat. Der var tidligere foretaget afskedigelser, og folkene spurgte, hvorfor  \r\n\r\n der var ansat en ny. Hun gik til værkføreren, som erklærede, at han ikke  \r\n\r\n kunne bruge nogen af de afskedigede. Hun nævnte en række navne, og  \r\n\r\n værkføreren svarede, at dem havde han ikke tænkt på. Der var ikke tale om nyt  \r\n\r\n arbejde, og flere af de afskedigede er senere blevet genansat. Den 28. april  \r\n\r\n skulle der ansættes en specialarbejder, men derom må hun henvise til  \r\n\r\n tillidsmanden. Den 30. april sad hun i fællesmøde, da hun fik oplyst, at  \r\n\r\n arbejdet, som var blevet genoptaget, påny var blevet nedlagt, fordi nogle  \r\n\r\n funktionærer havde udført strejkearbejde. På mødet den 6. maj skulle man  \r\n\r\n diskutere, hvordan man undgik uro på arbejdspladsen. </P>  \r\n\r\n<P>Tillidsmand Finn Hansen har forklaret, at der var afskediget en række  \r\n\r\n medlemmer af Specialarbejderforbundet. Den 28. april blev der nyansat en  \r\n\r\n SID'er. Værkføreren præsenterede den nyansatte. Derefter gik de ansatte til  \r\n\r\n fagligt møde og nedlagde senere arbejdet. Der var ikke tale om en ny  \r\n\r\n funktion, og den nye mand blev vist ansat til almindeligt forefaldende  \r\n\r\n arbejde. Vidnet rettede henvendelse til værkføreren, som erklærede, at han  \r\n\r\n ikke kunne bruge nogen af de afskedigede, men senere er flere af dem blevet  \r\n\r\n genansat. </P>  \r\n\r\n<P>Klagerne har til støtte for deres påstande anført, at det er erkendt, at  \r\n\r\n arbejdsnedlæggelserne var overenskomststridige. Arbejdsnedlæggelserne den 22.  \r\n\r\n april og den 28. og 29. april skyldtes begge ansættelser af personale, som  \r\n\r\n virksomheden havde foretaget. Begge arbejdsnedlæggelser er sket i protest mod  \r\n\r\n virksomhedens ansættelsespolitik, og det kan ikke være afgørende, at de angik  \r\n\r\n forskellige ansættelser. Arbejdsnedlæggelsen den 30. april blev begrundet  \r\n\r\n med, at funktionærer havde udført strejkeramt arbejde. Virksomheden har ikke  \r\n\r\n anvendt funktionærer i selve produktionen, men alene søgt at afbøde de værste  \r\n\r\n virkninger for kunderne. Alle arbejdsnedlæggelserne må ses som et led i en  \r\n\r\n systematisk aktion i protest mod ansættelsespolitikken. Der er derfor  \r\n\r\n grundlag for at pålægge bod efter § 12, stk. 2 in fine, selv om arbejdet blev  \r\n\r\n genoptaget den 5.maj. </P>  \r\n\r\n<P>Den indgåede aftale af 14. april overlader det til værkførerens skøn, om  \r\n\r\n en afskediget medarbejder var egnet til ledigt arbejde. Værkførerne har den  \r\n\r\n 22. april fundet, at kun en af de ledige stillinger kunne besættes med en  \r\n\r\n tidligere medarbejder og fandt ingen tidligere medarbejdere egnet til den  \r\n\r\n stilling, som skulle besættes den 28. april. Virksomheden har derfor ikke  \r\n\r\n handlet i strid med den indgåede aftale. </P>  \r\n\r\n<P>Mødet den 6. maj tog ikke sigte på at afslutte den tidligere konflikt, men  \r\n\r\n drejede sig om, hvorledes man kunne undgå en lignende situation i fremtiden,  \r\n\r\n hvilket også fremgår af formuleringen af den afsluttende passus i referatet.  \r\n\r\n Der er derfor intet grundlag for at lade boden bortfalde. </P>  \r\n\r\n<P>De indklagede har til støtte for deres påstand principalt anført, at  \r\n\r\n arbejdsnedlæggelserne ikke var forårsaget af generel utilfredshed med  \r\n\r\n forholdene på virksomheden. Arbejdsnedlæggelserne den 22. april og den 28. og  \r\n\r\n 29. april skyldtes ganske vist begge nyansættelser, men det var reaktioner på  \r\n\r\n to forskellige handlinger, og arbejdsnedlæggelsen den 30. april havde en helt  \r\n\r\n anden årsag. Der foreligger således ikke en systematisk aktion, og pålæggelse  \r\n\r\n af bod er derfor udelukket efter § 12, stk. 2, sidste punktum. </P>  \r\n\r\n<P>Selv om arbejdsnedlæggelserne anses som led i en systematisk aktion, skal  \r\n\r\n boden bortfalde efter § 12, stk. 2, 3. punktum. Der var indgået en aftale om,  \r\n\r\n at ledige stillinger skulle tilbydes tidligere ansatte, hvis de var egnet til  \r\n\r\n det ledige arbejde. Værkførerne har imidlertid slet ikke udøvet dette skøn  \r\n\r\n ved de omhandlede ansættelser. Virksomheden har således ikke efterlevet  \r\n\r\n aftalen og derved begået overenskomstbrud. </P>  \r\n\r\n<P>De ansatte har i hvert fald måttet tro, at virksomheden ikke efterlevede  \r\n\r\n aftalen om genantagelse af tidligere medarbejdere, når den kort efter  \r\n\r\n aftalens indgåelse ansatte et antal nye medarbejdere. Også det på mødet den  \r\n\r\n 6. maj passerede taler for at lade boden bortfalde. </P>  \r\n\r\n<P>Arbejdsretten skal udtale: </P>  \r\n\r\n<P>Arbejdsnedlæggelserne den 22. april og den 28. og 29. april havde fælles  \r\n\r\n baggrund i utilfredshed med, at der trods den indgåede aftale blev foretaget  \r\n\r\n nyansættelser og må derfor anses for led i en systematisk aktion, selv om det  \r\n\r\n angik forskellige ansættelser. Arbejdsnedlæggelsen den 30. april, der var  \r\n\r\n afledt af forhold i forbindelse med de tidligere arbejdsnedlæggelser, må  \r\n\r\n efter omstændighederne også anses som led i den systematiske aktion.  \r\n\r\n Bodspålæggelse er derfor ikke udelukket på grund af bestemmelsen i § 12, stk.  \r\n\r\n 2, sidste punktum. </P>  \r\n\r\n<P>Ved aftalen af 14. april 1986 var der givet de tidligere ansatte, som var  \r\n\r\n afskediget på grund af arbejdsmangel, en vis fortrinsret ved fremtidige  \r\n\r\n ansættelser. Værkførerne var herefter ikke helt frit stillet ved besættelse  \r\n\r\n af ledige stillinger. Selv om det efter bevisførelsen ikke direkte kan  \r\n\r\n fastslås, at virksomheden ved ansættelserne den 22. og 28. april har handlet  \r\n\r\n i strid med den indgåede aftale, har de ansatte i hvert fald haft rimelig  \r\n\r\n grund til at tro, at aftalen ikke blev efterlevet. Herefter findes  \r\n\r\n arbejdstagerne, som genoptog arbejdet i overensstemmelse med det pålæg, der  \r\n\r\n blev givet på fællesmødet, ikke at burde pålægges bod. </P>  \r\n\r\n<P>Sagens omkostninger, 2.000 kr., findes at burde betales af klagerne. </P>  \r\n\r\n<P>T h i k e n d e s f o r r e t : </P>  \r\n\r\n<P>Der pålægges ikke de indklagede medlemmer af Kvindeligt Arbejderforbund i  \r\n\r\n Danmark, Specialarbejderforbundet i Danmark og Dansk Metalarbejderforbund  \r\n\r\n bod. </P>  \r\n\r\n<P>Sagens omkostninger, 2.000 kr., betales af klagerne, Dansk  \r\n\r\n Arbejdsgiverforening. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.475 (note 182), s.480 (note 192) s.594  \r\n\r\n (note 22), K 10.830, K 86456, K 10.250 (A 1985 s.39). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870378913"
        },
        {
            "displayName": "Entydig dokumentidentifikation",
            "displayValue": "CA007107"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3789"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "27/10/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "86.218"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}