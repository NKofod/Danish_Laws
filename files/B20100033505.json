{
    "id": 130952,
    "title": "Bekendtgørelse om ændring af bekendtgørelse om uddannelse af personer, der udfører boringer på land\\n(Sagsbehandlingsregler m.v. – implementering af anerkendelses- og servicedirektivet)",
    "documentTypeId": "80",
    "isSagsforlobPeriodValid": true,
    "shortName": "BEK nr 335 af 25/03/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelse af personer, der udfører boringer på land<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"UnderTitel2\">(Sagsbehandlingsregler m.v. – implementering af anerkendelses- og servicedirektivet)</p>\n      <p class=\"CentreretParagraf\">§ 1</p>\n      <p class=\"Tekst2\">I bekendtgørelse nr. 1453 af 11. december 2007 om uddannelse af personer, der udfører boringer på land foretages følgende ændringer:</p>\n      <p class=\"AendringMedNummer\"><span class=\"AendringNr\">1.</span> I <span class=\"Italic\">fodnoten</span> til bekendtgørelsens titel udgår »gensidig«, »(« og »).« </p>\n      <p class=\"AendringMedNummer\"><span class=\"AendringNr\">2.</span> I <span class=\"Italic\">fodnoten</span> efter »side 22« indsættes: »og Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr. L 376, s. 36.« </p>\n      <p class=\"AendringMedNummer\"><span class=\"AendringNr\">3.</span> I <span class=\"Italic\">indledningen</span> indsættes før »§ 19 a,«: »§ 7 b,« </p>\n      <p class=\"AendringMedNummer\"><span class=\"AendringNr\">4.</span> I <span class=\"Italic\">indledningen</span> indsættes efter »§ 80, stk. 1 og 2,«: »§ 89 b« </p>\n      <p class=\"AendringMedNummer\"><span class=\"AendringNr\">5.</span> I <span class=\"Italic\">indledningen</span> indsættes efter »jf. lovbekendtgørelse nr. 1757 af 22. december 2006,«: »som ændret ved lov nr. 251 af 31. marts 2009, lov nr. 460 af 12. juni 2009, lov nr. 513 af 12. juni 2009, lov nr. 1383 af 21. december 2009« </p>\n      <p class=\"AendringMedNummer\"><span class=\"AendringNr\">6.</span> <span class=\"Italic\">§ 6</span> affattes således: </p>\n      <p class=\"Paragraf\" id=\"\"><span class=\"ParagrafNr\" id=\"\">»§ 6. </span> By- og Landskabsstyrelsen meddeler personer, hvis erhvervsmæssige kvalifikationer er erhvervet i udlandet, og som kan sidestilles med de i § 3 og § 4 nævnte uddannelser, tilladelse til at virke som brøndborer med A- eller B-bevis.«</p>\n      <p class=\"AendringMedNummer\"><span class=\"AendringNr\">7.</span> <span class=\"Italic\">§ 8</span> affattes således: </p>\n      <p class=\"Paragraf\" id=\"\"><span class=\"ParagrafNr\" id=\"\">»§ 8. </span> By- og Landskabsstyrelsen meddeler personer, hvis erhvervsmæssige kvalifikationer er erhvervet i udlandet, og som kan sidestilles med den i § 7 nævnte uddannelse, tilladelse til at foretage svejsning af forerør.«</p>\n      <p class=\"AendringMedNummer\"><span class=\"AendringNr\">8.</span> Efter § 8 indsættes:</p>\n      <p class=\"Stk2\"><span class=\"StkNr\" id=\"\"></span> <span class=\"Bold\">»§ 8 a.</span> Personer, som nævnt i § 6 og § 8, som agter at etablere sig som brøndborer med besiddelse af et A- eller B-bevis eller som svejser af forerør i Danmark, skal for at kunne få meddelt tilladelse indgive skriftlig ansøgning til By- og Landskabsstyrelsen om anerkendelse af de erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"\">Stk. 2.</span> En ansøgning efter stk. 1 skal ledsages af følgende dokumentation:</p>\n      <p class=\"Liste1\"><span class=\"Liste1Nr\" id=\"\">1)</span> bevis for ansøgerens nationalitet, og</p>\n      <p class=\"Liste1\"><span class=\"Liste1Nr\" id=\"\">2)</span> bevis for ansøgerens erhvervsmæssige kvalifikationer i form af</p>\n      <p class=\"Liste2\"><span class=\"Liste2Nr\" id=\"\">a)</span> kopi af kursus- eller uddannelsesbeviser, som giver adgang til at udøve erhvervet som brøndborer eller svejser af forerør, hvis erhvervet er lovreguleret i det pågældende land, og</p>\n      <p class=\"Liste2\"><span class=\"Liste2Nr\" id=\"\">b)</span> dokumentation vedrørende eventuel erhvervserfaring, eller</p>\n      <p class=\"Liste2\"><span class=\"Liste2Nr\" id=\"\">c)</span> bevis for at ansøgeren erhvervsmæssigt har udført boringer på land som beskrevet i § 2 og § 3 eller svejsning, herunder lysbuereperationssvejsning, på fuldtidsbasis i mindst to år i løbet af de sidste ti år og kopi af et eller flere kursus- eller uddannelsesbeviser, hvis erhvervet ikke er lovreguleret i det pågældende land.</p>\n      <p class=\"Paragraf\" id=\"\"><span class=\"ParagrafNr\" id=\"\">§ 8 b.</span> Personer, som er uddannet brøndborer eller svejser i et andet EU-, EØS-land eller i et land, som EU har indgået aftale med om udøvelse af lovregulerede erhverv, og som agter midlertidig eller lejlighedsvist at udføre erhvervet som brøndborer eller svejser af forerør, er undtaget fra uddannelseskravet i § 3, § 4 og § 7, jf. dog stk. 2.</p>\n      <p class=\"Stk2\"><span class=\"StkNr\" id=\"\">Stk. 2.</span> Med henblik på at undgå alvorlig skade for miljøet og den offentliges sundhed eller sikkerhed skal ovennævnte personer inden erhvervsudøvelsen påbegyndes første gang underrette By- og Landskabsstyrelsen herom ved indgivelse af en skriftlig anmeldelse med henblik på eventuel kontrol af de erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"\">Stk. 3.</span> En anmeldelse efter stk. 2 skal ledsages af følgende dokumentation:</p>\n      <p class=\"Liste1\"><span class=\"Liste1Nr\" id=\"\">1)</span> bevis for anmelderens nationalitet,</p>\n      <p class=\"Liste1\"><span class=\"Liste1Nr\" id=\"\">2)</span> attestation for at anmelderen lovligt er etableret i et EU-, EØS-land eller et land, som EU har indgået aftale med om udøvelse af lovregulerede erhverv, for dér erhvervsmæssigt at udføre erhvervet som brøndborer eller svejser af forerør, og at det på tidspunktet for indgivelse af attestation i forbindelse med anmeldelsen ikke er forbudt anmelderen at udøve dette erhverv, heller ikke midlertidigt, og</p>\n      <p class=\"Liste1\"><span class=\"Liste1Nr\" id=\"\">3)</span> bevis for anmelderens kvalifikationer, eller</p>\n      <p class=\"Liste1\"><span class=\"Liste1Nr\" id=\"\">4)</span> bevis for at ansøgeren erhvervsmæssigt har udført boringer på land som beskrevet i § 2 og § 3 eller svejsning, herunder lysbuereperationssvejsning, på fuldtidsbasis i mindst to år i løbet af de sidste ti år forud for anmeldelsen og kopi af et eller flere kursus- eller uddannelsesbeviser, hvis erhvervet ikke er lovreguleret i det pågældende land.</p>\n      <p class=\"Stk2\"><span class=\"StkNr\" id=\"\">Stk. 4.</span> Anmelderen, jf. stk. 2, skal forny anmeldelsen én gang om året, senest et år efter indgivelsen af anmeldelsen eller den seneste fornyelse, hvis den pågældende fortsat ønsker at udføre hvervet som brøndborer eller svejser af forerør i Danmark midlertidigt eller lejlighedsvist i løbet af det kommende år.</p>\n      <p class=\"Stk2\"><span class=\"StkNr\" id=\"\">Stk. 5.</span> Ved fornyelse af anmeldelsen, jf. stk. 4, skal der indgives fornyet dokumentation, jf. stk. 3, i det omfang der er sket væsentlig ændring i forhold til den allerede fremlagte dokumentation.</p>\n      <p class=\"Stk2\"><span class=\"StkNr\" id=\"\">Stk. 6.</span> Hvis der er væsentlig forskel mellem anmelderens faglige kvalifikationer og den uddannelse, der kræves i Danmark i henhold til denne bekendtgørelse, og denne forskel kan skade miljøet eller den offentlige sikkerhed eller sundhed, skal den pågældende over for By- og Landskabsstyrelsen bevise, at vedkommende har erhvervet den manglende viden eller kompetence. By- og Landskabsstyrelsen kan kræve, at anmelderen består en egnethedsprøve. De nærmere krav til egnethedsprøven fastsættes i afgørelsen af By- og Landskabsstyrelsen.</p>\n      <p class=\"Stk2\"><span class=\"StkNr\" id=\"\">Stk. 7.</span> By- og Landskabsstyrelsen kan pålægge anmelderen betaling for afholdelse af udgifter til gennemførelse af egnethedsprøven eller eventuel supplerende uddannelse. Betalingens størrelse overstiger ikke de beløb, som opkræves i forbindelse med gennemførelse af undervisning, eksamination m.v. på det pågældende område. Betalingen fastsættes og opkræves af By- og Landskabsstyrelsen.</p>\n      <p class=\"Stk2\"><span class=\"StkNr\" id=\"\">Stk. 8.</span> Afgørelse på baggrund af egnethedsprøve og de heraf nødvendige foranstaltninger træffes senest en måned efter afgørelse om udførelse af egnethedsprøven er blevet truffet. Anmelderen kan påbegynde hvervet som brøndborer eller svejser af forerør senest en måned efter afgørelse om udførelse af egnethedsprøve, jf. § 6.</p>\n      <p class=\"Stk2\"><span class=\"StkNr\" id=\"\">Stk. 9.</span> Foreligger der fra By- og Landskabsstyrelsen ikke en afgørelse inden for de efter stk. 6 og stk. 8 angivne frister, kan anmelderen påbegynde erhvervet som brøndborer eller svejser af forerør.</p>\n      <p class=\"Paragraf\" id=\"\"><span class=\"ParagrafNr\" id=\"\">§ 8 c.</span> By- og Landskabsstyrelsen behandler ansøgninger om at virke som brøndborer med A- eller B-bevis efter § 6 og svejser af forerør efter § 8 hurtigst muligt og senest tre måneder efter modtagelsen af ansøgningen. Fristen regnes fra det tidspunkt, hvor ansøgeren har indsendt alle de oplysninger, der påhviler denne at indsende efter § 8 a, stk. 2.</p>\n      <p class=\"Stk2\"><span class=\"StkNr\" id=\"\">Stk. 2.</span> By- og Landskabsstyrelsen kan forlænge fristen i stk. 1 med en måned, hvis sagens kompleksitet berettiger det. By- og Landskabsstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen.</p>\n      <p class=\"Stk2\"><span class=\"StkNr\" id=\"\">Stk. 3.</span> Uanset fristerne i stk. 1 eller stk. 2 må ansøgeren ikke påbegynde hvervet som brøndborer eller svejser af forerør, før By- og Landskabsstyrelsen har truffet afgørelse om tilladelse.</p>\n      <p class=\"Paragraf\" id=\"\"><span class=\"ParagrafNr\" id=\"\">§ 8 d. </span> By- og Landskabsstyrelsen skal hurtigst muligt kvittere for modtagelsen af en ansøgning om anerkendelse af de erhvervsmæssige kvalifikationer jf. § 8 a. Kvitteringen skal indeholde følgende oplysninger:</p>\n      <p class=\"Liste1\"><span class=\"Liste1Nr\" id=\"\">1)</span> den offentliggjorte frist for behandlingen af den pågældende ansøgning og muligheden for, at fristen kan blive forlænget med en måned jf. § 8 c, stk. 2,</p>\n      <p class=\"Liste1\"><span class=\"Liste1Nr\" id=\"\">2)</span> oplysning om, at ansøgeren ikke må påbegynde hvervet som brøndborer eller svejser af forerør, før By- Landskabsstyrelsen har truffet sin afgørelse efter § 6 og § 8,</p>\n      <p class=\"Liste1\"><span class=\"Liste1Nr\" id=\"\">3)</span> oplysning om By- og Landskabsstyrelsens afgørelser efter denne bekendtgørelse ikke kan indbringes for anden administrativ myndighed men at der er mulighed for at anlægge søgsmål ved domstolene, og</p>\n      <p class=\"Liste1\"><span class=\"Liste1Nr\" id=\"\">4)</span> eventuel oplysning om tilsendelse af manglende dokumentation.</p>\n      <p class=\"Paragraf\" id=\"\"><span class=\"ParagrafNr\" id=\"\">§ 8 e. </span> By- og Landskabsstyrelsen underretter inden for en måned fra modtagelsen af anmeldelsen og fuldstændig dokumentation efter § 8 b, stk. 3, om sin beslutning ikke at foretage en kontrol af de erhvervsmæssige kvalifikationer eller resultatet af en sådan kontrol.</p>\n      <p class=\"Stk2\"><span class=\"StkNr\" id=\"\">Stk. 2.</span> By- og Landskabsstyrelsen kan forlænge fristen i stk. 1 med en måned, hvis sagens kompleksitet berettiger det. By- og Landskabsstyrelsen giver anmelder meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen.</p>\n      <p class=\"Stk2\"><span class=\"StkNr\" id=\"\">Stk. 3.</span> By- og Landskabsstyrelsen skal efter en fristforlængelse efter stk. 2 have truffet afgørelse senest to måneder efter modtagelsen af den fuldstændige dokumentation.</p>\n      <p class=\"Stk2\"><span class=\"StkNr\" id=\"\">Stk. 4.</span> Anmelderen må ikke påbegynde hvervet som brøndborer eller svejser af forerør før By- og Landskabsstyrelsen har truffet afgørelse om meddelelse af anmeldelsen, jf. dog stk. 5.</p>\n      <p class=\"Stk2\"><span class=\"StkNr\" id=\"\">Stk. 5.</span> Foreligger der fra By- og Landskabsstyrelsen ikke en afgørelse inden for de efter stk. 1 og stk. 2 angivne frister, kan anmelderen påbegynde erhvervet som brøndborer eller svejser af forerør.«</p>\n      <p class=\"CentreretParagraf\">§ 2</p>\n      <p class=\"Stk2\"><span class=\"StkNr\"></span> Bekendtgørelsen træder i kraft den 1. april 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Miljøministeriet, den 25. marts 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Helle Pilsgaard</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Denne bekendtgørelse indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr. L 376, s. 36.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2010"
        },
        {
            "displayName": "Accession",
            "displayValue": "B20100033505"
        },
        {
            "displayName": "Entydig dokumentidentifikation",
            "displayValue": "AL002184"
        },
        {
            "displayName": "Dato for førstegangsindlæggelse",
            "displayValue": "31/03/2010"
        },
        {
            "displayName": "Dato for indlæggelse",
            "displayValue": "31/03/2010"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "335"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landsskabsstyrelsen, j.nr. BLS-400-00066"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}