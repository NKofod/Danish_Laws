{
    "id": 143283,
    "title": "Skrivelse om Orientering om jobrotationsordningen",
    "documentTypeId": "200",
    "isSagsforlobPeriodValid": true,
    "shortName": "SKR nr 9436 af 17/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Orientering om jobrotationsordningen</p>\r\n<p class=\"TekstoverskriftVenstreN\">Til kommunerne, jobcentrene, beskæftigelsesregionerne, beskæftigelsesankenævnene og a-kasser</p>\r\n<p class=\"TekstV\">I forbindelse med udmøntningen af Velfærdsaftalen fra 2006 vedtog Folketinget en række lovændringer, og i den anledning udsendte AMS en orienteringsskrivelse, der blandt andet omhandlede de nye bestemmelser om jobrotation, SKR nr 9158 af 28/02/2007 Historisk</p>\r\n<p class=\"TekstV\">Da skrivelsen indeholder en række forældede oplysninger om pilotjobcentre mv., udsendes hermed en revideret skrivelse med tekniske ændringer til erstatning af den tidligere. Selve lovteksten om jobrotation findes i lov om en aktiv beskæftigelsesindsats kapitel 18, §§ 98 a-98 b.</p>\r\n<p class=\"TekstoverskriftVenstreN\">1. Målgruppe.</p>\r\n<p class=\"TekstV\">Offentlige og private arbejdsgivere har ret til jobrotationsydelse fra jobcenteret, når en beskæftiget, der ikke har uddannelse, der overstiger en erhvervsuddannelse eller anden uddannelse, der kan sidestilles hermed, deltager i uddannelse. Målgruppen omfatter tillige ansatte med en højere uddannelse, som ikke har haft beskæftigelse inden for uddannelsens område i de sidste 5 år.</p>\r\n<p class=\"TekstV\">Inden for en økonomisk ramme gives endvidere mulighed for, at arbejdsgiveren kan få jobrotationsydelse til beskæftigede med en kort eller mellemlang videregående uddannelse. Der er tale om en pulje, som administreres af Arbejdsmarkedsstyrelsen efter først-til-mølle-princippet. Før igangsætning af et jobrotationsforløb for grupper med videregående uddannelse skal jobcentrene søge Arbejdsmarkedsstyrelsen om et beløb fra puljen. Hvis der er udisponeret bevilling, meddeler Arbejdsmarkedsstyrelsen dette til jobcenteret.</p>\r\n<p class=\"TekstoverskriftVenstreN\">2. Ansættelse af vikar.</p>\r\n<p class=\"TekstV\">For at få jobrotationsydelsen skal arbejdsgiveren ansætte vikar for de beskæftigede i et antal timer, der svarer til de timer, de ansatte deltager i uddannelse.</p>\r\n<p class=\"TekstV\">I den periode, et jobrotationsprojekt løber, vil der kunne være perioder, hvor de beskæftigede ikke er i uddannelse, fx kan der være 1-4 ugers pause mellem uddannelsesperioder. I projektperioden behøver der ikke være et fuldstændig tidsmæssigt sammenfald mellem den periode, hvor beskæftigede deltager i uddannelse, og den periode, hvor vikaren er ansat. Det afgørende for, at arbejdsgiveren kan få udbetalt jobrotationsydelse i projektperioden, er, at der er en time til time relation mellem beskæftigede på uddannelse og vikaren/vikarene. Har arbejdsgiveren en vikar ansat ud over det antal timer, som beskæftigede deltager i uddannelse, kan der ikke udbetales jobrotationsydelse for disse timer.</p>\r\n<p class=\"TekstoverskriftVenstreN\">3. Den beskæftigede.</p>\r\n<p class=\"TekstV\">Den beskæftigede modtager sædvanlig løn fra arbejdsgiveren under uddannelsen.</p>\r\n<p class=\"TekstoverskriftVenstreN\">4. Uddannelsen.</p>\r\n<p class=\"TekstV\">Arbejdsgiveren afgør selv, hvilken offentlig eller privat udbudt uddannelse den beskæftigede skal deltage i. Er der tale om private uddannelser og uddannelser med brugerbetaling, betaler virksomheden selv deltagergebyret.</p>\r\n<p class=\"TekstoverskriftVenstreN\">5. Krav til vikaren.</p>\r\n<p class=\"TekstV\">Den ledige, der ansættes som vikar, skal være enten dagpenge- eller kontanthjælpsmodtager.</p>\r\n<p class=\"TekstV\">Er vikaren dagpengemodtager, skal denne ved ansættelsen have haft en sammenlagt ledighedsperiode på mindst 3 måneder. For kontanthjælpsmodtagere er kravet, at de ved ansættelsen skal have modtaget kontanthjælp i en sammenhængende periode på mindst 3 måneder.</p>\r\n<p class=\"TekstoverskriftVenstreN\">6. Vikarens ansættelsesforhold.</p>\r\n<p class=\"TekstV\">Vikaren ansættes med overenskomstmæssig løn eller den for tilsvarende arbejde sædvanligt gældende løn. Vikaren vil under ansættelsen være omfattet af de for lønmodtagere gældende regler, der er fastsat ved lov, i henhold til lov eller ved kollektiv overenskomst m.v.</p>\r\n<p class=\"TekstV\">Ansættelsen skal som minimum være på 10 timer pr. uge og kan maksimalt vare i 12 måneder. Såfremt vikaren ikke ansættes på fuld tid, vil det være muligt at modtage supplerende dagpenge efter de almindelige regler herom.</p>\r\n<p class=\"TekstV\">Ledige ansat i jobrotationsstillinger vil kunne vikariere for flere beskæftigede.</p>\r\n<p class=\"TekstoverskriftVenstreN\">7. Dagpengeret.</p>\r\n<p class=\"TekstV\">Vikaren optjener ikke dagpengeret under ansættelsen, da en del af jobrotationsydelsen er en støtte til virksomhedens udgifter til vikarens løn. Perioder med ansættelse i vikarjobbet forbruger ikke af ydelsesperioden, men forbruger af referenceperioden.</p>\r\n<p class=\"TekstoverskriftVenstreN\">8. Jobcenterets rolle.</p>\r\n<p class=\"TekstV\">Jobcenteret skal sørge for, at den ledige, der ansættes som vikar, er bekendt med, at ansættelsen ikke kan anvendes til at optjene dagpengeret.</p>\r\n<p class=\"TekstV\">Jobcenteret skal underrette a-kassen, når en forsikret ledig ansættes som vikar i forbindelse med jobrotation.</p>\r\n<p class=\"TekstoverskriftVenstreN\">9. Sats.</p>\r\n<p class=\"TekstV\">Jobrotationsydelsen for hver ansat, der deltager i uddannelse, svarer til højeste dagpengesats plus 60 pct. og reguleres årligt den 1. januar med satsreguleringsprocenten efter lov om en satsreguleringsprocent.</p>\r\n<p class=\"TekstV\">Satsen udgør pr. 1. januar 2012 170,36 kr. pr. time.</p>\r\n<p class=\"TekstoverskriftVenstreN\">10. Sammenhæng med anden godtgørelse.</p>\r\n<p class=\"TekstV\">Der kan ikke udbetales jobrotationsydelse, hvis der udbetales VEU-godtgørelse i forbindelse med, at en ansat deltager i uddannelser, der berettiger til godtgørelse efter VEU-lovgivningen eller støtte efter lov om statens voksenuddannelse (SVU).</p>\r\n<p class=\"TekstV\">Arbejdsgiveren kan desuden ikke samtidig med udbetaling af jobrotationsydelsen modtage løntilskud efter reglerne herom til vikaren.</p>\r\n<p class=\"TekstV\">Arbejdsmarkedsstyrelsen den</p>\r\n<p class=\"TekstV\">Med venlig hilsen</p>\r\n<p class=\"TekstV\">Niels Friis Møller</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 17. september 2012</p><p class=\"Sign1\" align=\"center\">Niels Friis Møller</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/2012"
        },
        {
            "displayName": "Accession",
            "displayValue": "C20120943654"
        },
        {
            "displayName": "Entydig dokumentidentifikation",
            "displayValue": "BE005181"
        },
        {
            "displayName": "Dato for førstegangsindlæggelse",
            "displayValue": "18/09/2012"
        },
        {
            "displayName": "Dato for indlæggelse",
            "displayValue": "18/09/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9436"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "17/09/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmarkedsstyrelsen j. nr. 2012-0012242"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}