{
    "id": 55186,
    "title": "Forretningsorden for nævnet vedrørende autoriserede gas-, vand- og sanitetsmestre og kloakmestre ",
    "documentTypeId": "630",
    "isSagsforlobPeriodValid": false,
    "shortName": "FNO nr 4026 af 25/06/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forretningsorden for nævnet vedrørende  \r\n\r\n autoriserede gas-, vand- og sanitetsmestre og kloakmestre </H1>  \r\n\r\n<P></P>  \r\n\r\n<BR>  \r\n\r\n<P>Hermed fastsættes følgende forretningsorden for det i henhold til § 9 i  \r\n\r\n lov nr. 250 af 8. juni 1979 om gasinstallationer og installationer i  \r\n\r\n forbindelse med vand- og afløbsledninger nedsatte nævn vedrørende  \r\n\r\n autoriserede gas-, vand- og sanitetsmestre og kloakmestre: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Nævnets formand er en dommer. I sager vedrørende  \r\n\r\n gas-, vand- og sanitetsmestre tiltrædes nævnet af fire medlemmer, hvoraf de  \r\n\r\n to er kommunalt ansatte ingeniører med særligt kendskab til gas-, vand- og  \r\n\r\n sanitetsinstallationer samt to autoriserede gas-, vand- og sanitetsmestre. I  \r\n\r\n sager vedrørende kloakmestre tiltrædes nævnet af fire medlemmer, hvoraf de to  \r\n\r\n er kommunalt ansatte ingeniører med særligt kendskab til kloakledninger samt  \r\n\r\n to autoriserede kloakmestre. </P>  \r\n\r\n<P CLASS=STK> <I>Stk. 2. </I> Ministeren for offentlige arbejder udpeger en  \r\n\r\n sekretær for nævnet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Intet af nævnets medlemmer må deltage i  \r\n\r\n behandlingen af en sag, når vedkommende efter retsplejelovens regler ville  \r\n\r\n være inhabil som dommer. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Et medlem er pligtig at give nævnet meddelelse  \r\n\r\n om omstændigheder, som vil kunne medføre hans inhabilitet, jfr. § 2, ligesom  \r\n\r\n enhver af nævnets andre medlemmer, der måtte være bekendt med sådanne  \r\n\r\n omstændigheder, er forpligtet til overfor nævnet at give oplysning herom.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Spørgsmål om, hvorvidt et medlem skal vige sit  \r\n\r\n sæde, bør så vidt muligt rejses, inden nævnets behandling af selve sagen  \r\n\r\n begynder. </P>  \r\n\r\n<P CLASS=STK> <I>Stk. 2. </I> Nævnet afgør selv i påkommende tilfælde, om et  \r\n\r\n medlem kan deltage i en sags behandling. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I tilfælde, hvor et medlem betragtes som  \r\n\r\n inhabil, udpeger ministeren for offentlige arbejder et ad hoc-medlem til at  \r\n\r\n deltage i behandlingen af den pågældende sag. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For sekretæren finder §§ 2-5 tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnet behandler sager vedrørende frakendelse af  \r\n\r\n autorisation i henhold til lovens § 9 efter begæring fra Danmarks Gasmateriel  \r\n\r\n Prøvning eller fra en kommunalbestyrelse. </P>  \r\n\r\n<P CLASS=STK> <I>Stk. 2. </I> Dersom sagen er genstand for strafferetlig  \r\n\r\n forfølgning, bør nævnets behandling i almindelighed afvente afslutningen af  \r\n\r\n denne. </P>  \r\n\r\n<P CLASS=STK> <I>Stk. 3. </I> Nævnet behandler endvidere klager i henhold til  \r\n\r\n lovens § 5, stk. 2, om afslag på ansøgning om autorisation, begrundet med de  \r\n\r\n i lovens § 5, stk. 1, nr. 3, nævnte forhold. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Begæring om nævnets behandling af sager skal  \r\n\r\n være skriftlig og indeholde en fremstilling af de forhold, der ønskes  \r\n\r\n undergivet nævnets bedømmelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tid og sted for nævnets møder fastsættes af  \r\n\r\n formanden, der drager omsorg for mødernes indkaldelse. </P>  \r\n\r\n<P CLASS=STK> <I>Stk. 2. </I> Formanden tilrettelægger nævnets arbejde og  \r\n\r\n leder forhandlingerne på nævnets møder. </P>  \r\n\r\n<P CLASS=STK> <I>Stk. 3. </I> Formanden påser, at de nævnet forelagte sager  \r\n\r\n fremmes med tilbørlig hurtighed. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Inden nævnet tager en sag om frakendelse af  \r\n\r\n autorisation op til behandling i realiteten, gives der vedkommende  \r\n\r\n autoriserede mester lejlighed til at erklære sig mundtligt eller skriftligt.  \r\n\r\n Han gøres samtidig bekendt med, at han kan møde for nævnet med bisidder,  \r\n\r\n eventuelt en advokat. </P>  \r\n\r\n<P CLASS=STK> <I>Stk. 2. </I> En autoriseret mester, mod hvem der er rejst  \r\n\r\n sag ved nævnet, eller som selv har indbragt en sag for nævnet i henhold til  \r\n\r\n lovens § 5, stk. 2, indkaldes til møde for dette ved anbefalet brev med 8  \r\n\r\n dages varsel. Nævnet kan opfordre andre til at møde og afgive forklaring for  \r\n\r\n nævnet, men således, at det fremgår af opfordringen, at vedkommende ikke er  \r\n\r\n pligtig at møde. </P>  \r\n\r\n<P CLASS=STK> <I>Stk. 3. </I> I tilfælde, hvor der finder procedure sted for  \r\n\r\n nævnet, er proceduren offentlig, såfremt den indklagede ønsker dette. Dog kan  \r\n\r\n nævnet beslutte, at dørene skal lukkes, såfremt offentlig procedure ville  \r\n\r\n tilføje nogen en ufornøden krænkelse, herunder ved at forretnings- eller  \r\n\r\n driftshemmeligheder røbes. </P>  \r\n\r\n<P CLASS=STK> <I>Stk. 4. </I> Bortset fra de i stk. 3 omhandlede tilfælde er  \r\n\r\n der ikke adgang for offentligheden til nævnets møder. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Over nævnets møder føres en af ministeriet for  \r\n\r\n offentlige arbejder autoriseret protokol, der ved hvert mødes slutning  \r\n\r\n underskrives af formanden. I denne protokol angives tid og sted for mødet og  \r\n\r\n navnet på de medlemmer, der har deltaget i mødet, sagens journalnummer, de i  \r\n\r\n sagen fremlagte dokumenter, navne på de personer, der er til stede som parter  \r\n\r\n eller på disses vegne eller til deres bistand, og om proceduren er offentlig.  \r\n\r\n Endvidere skal protokollen indeholde de fremførte klagepunkter og  \r\n\r\n indsigelser, for så vidt de ikke indeholdes i fremlagte dokumenter. Af  \r\n\r\n udviklinger og foredrag til begrundelse af påstande, begæringer eller  \r\n\r\n indsigelser optages intet i protokollen, medmindre formanden under særlige  \r\n\r\n omstændigheder bestemmer dette. Forklaringer, der afgives for nævnet,  \r\n\r\n protokolleres i det omfang, formanden bestemmer dette. </P>  \r\n\r\n<P CLASS=STK> <I>Stk. 2. </I> Oplæsning af det protokollerede kan ske, når en  \r\n\r\n part ønsker det. Protokollerede forklaringer oplæses for den, der har afgivet  \r\n\r\n forklaringen, og det bemærkes i protokollen, om han godkender det  \r\n\r\n protokollerede. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Snarest muligt efter sagens endelige behandling  \r\n\r\n træffer nævnet afgørelse ved en af grunde ledsaget kendelse. For at  \r\n\r\n beslutning kan træffes, skal alle medlemmer være til stede. Hvert medlem har  \r\n\r\n een stemme. </P>  \r\n\r\n<P CLASS=STK> <I>Stk. 2. </I> I tilfælde af uenighed mellem nævnets medlemmer  \r\n\r\n træffes afgørelsen i overensstemmelse med flertallets vedtagelse. Såfremt  \r\n\r\n mindretallet ønsker det, skal en kendelse, der ikke frifinder indklagede,  \r\n\r\n indeholde oplysning om mindretallets stilling uden angivelse af vedkommende  \r\n\r\n medlemmers navne. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Under de i lovens § 9, stk. 1, angivne  \r\n\r\n betingelser kan nævnet frakende en autoriseret gas-, vand- og sanitetsmester  \r\n\r\n eller kloakmester autorisationen på tid fra 1-5 år eller indtil videre. </P>  \r\n\r\n<P CLASS=STK> <I>Stk. 2. </I> Nævnet kan til enhver tid efter ansøgning i  \r\n\r\n henhold til lovens § 11 ved kendelse ophæve en af nævnet foretagen  \r\n\r\n frakendelse. </P>  \r\n\r\n<P CLASS=STK> <I>Stk. 3. </I> I sager indbragt for nævnet i henhold til  \r\n\r\n lovens § 5, stk. 2, kan nævnet ved kendelse stadfæste afslaget på ansøgning  \r\n\r\n om autorisation eller bestemme, at betingelserne i § 5, stk. 1, nr. 3, for  \r\n\r\n nægtelse af autorisation ikke er til stede. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Nævnets kendelser indføres i en dertil  \r\n\r\n indrettet protokol og underskrives af formanden. </P>  \r\n\r\n<P CLASS=STK> <I>Stk. 2. </I> I tilfælde, hvor kendelsen går ud på  \r\n\r\n frakendelse af en autorisation, skal kendelsen indeholde oplysning om, at  \r\n\r\n afgørelsen af autorisationens indehaver kan forlanges indbragt for domstolene  \r\n\r\n i henhold til lovens § 10. </P>  \r\n\r\n<P CLASS=STK> <I>Stk. 3. </I> Når en kendelse er vedtaget, sendes udskrift af  \r\n\r\n kendelsen snarest ved anbefalet brev til den pågældende mester og eventuelle  \r\n\r\n andre parter i sagen. Udskrift sendes endvidere til Danmarks Gasmateriel  \r\n\r\n Prøvning og ministeriet for offentlige arbejder. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Nævnets adresse er ministeriet for offentlige  \r\n\r\n arbejder. </P>  \r\n\r\n<P CLASS=STK> <I>Stk. 2. </I> De med nævnets virksomhed forbundne udgifter  \r\n\r\n afholdes af statskassen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 25. juni 1979 </I> </P>  \r\n\r\n<P CLASS=UNDERSKREVET-AF ALIGN=CENTER>IVAR HANSEN </P>  \r\n\r\n<P CLASS=MINISTER ALIGN=RIGHT>/Ebbe Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19790402618"
        },
        {
            "displayName": "Entydig dokumentidentifikation",
            "displayValue": "CM014075"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "15/12/2003"
        },
        {
            "displayName": "Dokumenttype",
            "displayValue": "Forretningsorden"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4026"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "25/06/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min. for off. arbejder j. nr. R. alm. 15-87."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}