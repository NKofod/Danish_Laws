{
    "id": 156955,
    "title": "Ankestyrelsens principafgørelse O-32-94 om kontanthjælp - løntilskud - 19-årig udeboende",
    "documentTypeId": "240",
    "isSagsforlobPeriodValid": true,
    "shortName": "KEN nr 9317 af 15/03/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-32-94 om kontanthjælp - løntilskud - 19-årig udeboende</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ungdomsydelsesperiode med løntilskud efter den dagældende be stemmelse i bistandslovens § 49 a kunne ikke medregnes ved afgørelsen af, om ansøger var berettiget til hjælp efter reglerne for unge over 23 år. Da ansøger således ikke i en sammenhængende periode på over 12 måneder havde haft indtægter, der oversteg stipendiesatsen for unge udeboende, var hun ikke berettiget til kontanthjælp beregnet efter reglerne for personer over 23 år.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 37, stk. 2, § 49a og § 49c, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 144 af 4. juli 1990 om ungdomsydelse m.v. - pkt. 24</p>\r\n<p>Socialministeriets vejledning nr. 49 af 5. marts 1987 om kontanthjælp efter bistandsloven - pkt. 6a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger var i perioden 1. november 1990 til 31. marts 1991 ansat i en privat virksomhed med løntilskud efter den dagældende bestemmelse i bistandslovens § 49 a. Ved løntilskudsperiodens ophør blev hun fastansat i virksomheden. Denne ansættelse varede fra den 31. marts 1991 til den 1. december 1991. Nettoindtægten var månedlig 5.096 kr.</p>\r\n<p>Kommunen udbetalte derefter kontanthjælp svarende til \"ungeydelsen\" som udeboende efter bistandslovens § 37, stk. 2, fordi ansøger var under 21 år og ikke havde været i arbejde i 12 på hinanden følgende måneder med en indtægt på over 3.135 kr pr. måned. Kommunen henvistetil, at kravet om 12 måneders arbejde ikke kunne opfyldes ved ind tægter fra projektarbejde eller arbejde, hvori der indgik offentlige tilskud.</p>\r\n<p>Nævnet ændrede kommunens afgørelse.</p>\r\n<p>Nævnet lagde ved afgørelsen vægt på, at ansøger i en sammenhængende periode på 12 måneder havde haft månedlige indtægter, der oversteg stipendiesatsen for udeboende, og at der i loven ikke var noget krav til indtægtsformen, kun til størrelsen og varigheden af indtægten. Nævnet henviste til punkt 6 a i Socialministeriets vejledning af 5. marts 1987 om kontanthjælp efter bistandsloven og til bistandslovens § 37, stk. 2, hvoraf det fremgår, at enhver form for indtægter herunder offentlige ydelser, tages i betragtning ved opgørelsen af de indtægter, en ung under 23 år har haft.</p>\r\n<p>Kommunen gjorde i sin klage gældende, at ungdomsydelsesperioden fra 1. november 1990 til 31. marts 1991 ikke kunne medregnes i den 12 måneders periode, der dannede grundlag for udbetaling af højere kontanthjælp.</p>\r\n<p>Sagen blev behandlet i principielt møde til afklaring af, om løntil skud ydet i en ungdomsydelsesperiode efter den dagældende bestemmelse i bistandslovens § 49 a, stk. 2, kan medregnes ved beregningen af 12 måneders perioden i den dagældende bestemmelse i bistandslovens § 37, stk. 2, og derved danne grundlag for udmåling af kontanthjælp efter reglerne for personer over 23 år.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter den dagældende bestemmelse i bistandslovens § 49 c, stk. 2, gav ungdomsydelsesperioden ikke i sig selv ret til hjælp efter reglernefor personer over 23 år. Unge, der uafhængigt af ungdoms ydelsesperioden opfyldte de almindelige betingelser i § 37 for at få hjælp efter reglerne for personer over 23 år, ville dog være berettiget hertil.</p>\r\n<p>På denne baggrund fandt Ankestyrelsen, at den periode, hvor ansøger havde arbejdet med løntilskud i henhold til bistandslovens § 49 a ikke skulle medregnes ved afgørelsen af, om hun var berettiget til hjælp efter reglerne for unge over 23 år.</p>\r\n<p>Ankestyrelsen fandt endvidere under henvisning til bistandslovens § 37, stk. 2, 3. pkt., at ansøger ikke havde været berettiget til kontanthjælp beregnet efter reglerne for personer over 23 år, da hun ikke i en sammenhængende periode på 12 måneder havde haft indtægter, der oversteg stipendiesatsen for udeboende.</p>\r\n<p>Ankestyrelsen ændrede således nævnets afgørelse.</p>\r\n<p>Afgørelsen medførte ikke, at ansøger skulle tilbagebetale den hjælp, hun havde fået udbetalt i henhold til nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940931725"
        },
        {
            "displayName": "Entydig dokumentidentifikation",
            "displayValue": "BS009745"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9317"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/03/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20552-92"
        },
        {
            "displayName": "Stikord",
            "displayValue": "O-32-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}