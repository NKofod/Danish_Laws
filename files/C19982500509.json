{
    "id": 87227,
    "title": "Cirkulære om løn- og ansættelsesforhold for sygeplejersker og radiografer med rådighedspligt. ",
    "documentTypeId": "150",
    "isSagsforlobPeriodValid": false,
    "shortName": "CIR nr 25005 af 23/04/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om løn- og ansættelsesforhold for  \r\n\r\n sygeplejersker og radiografer med rådighedspligt. </H1>  \r\n\r\n<P></P>  \r\n\r\n<P>Efter aftale med Dansk Sygeplejeråd fastsættes følgende: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Cirkulæret omfatter sygeplejersker og  \r\n\r\n radiografer, der indgår kontrakt om rådighedspligt, og som er designeret til  \r\n\r\n at forrette tjeneste i forsvaret ved de mobiliseringsstyrker, der opstilles  \r\n\r\n under forsvarets sanitetstjeneste. </P>  \r\n\r\n<P> <I>Indgåelse og ophævelse af kontrakt</I>  </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Mellem sygeplejersker, radiografer og forsvarets  \r\n\r\n personelforvaltende myndigheder kan der i et af Forsvarskommandoen fastsat  \r\n\r\n omfang indgås kontrakt om rådighedspligt med det formål at give en  \r\n\r\n grunduddannelse samt en elementær og videregående specialuddannelse og  \r\n\r\n opøvning i de tjenestefunktioner, som den enkelte skal bestride i den  \r\n\r\n stilling, hvortil vedkommende er eller senere påregnes designeret. Kontrakt  \r\n\r\n om rådighedspligt indgås således: </P>  \r\n\r\n<UL CLASS=PLAIN-LIST>  \r\n\r\n<LI>a) Den antagne forpligter sig til inden for den første periode på 3 år  \r\n\r\n</LI>  \r\n\r\n</UL>  \r\n\r\n<P>- at deltage i en grunduddannelse, </P>  \r\n\r\n<P>- at deltage i en enhedsuddannelse, herunder mønstringer, øvelser mv. af  \r\n\r\n ca. 3 ugers varighed, idet tjenesten forrettes efter nærmere aftale med den  \r\n\r\n antagende myndighed i det enkelte tilfælde. </P>  \r\n\r\n<UL CLASS=PLAIN-LIST>  \r\n\r\n<LI>b) Efter de første 3 års rådighedspligt kan der indgås kontrakt om  \r\n\r\n rådighedspligt for en periode af indtil 5 år ad gangen, idet den pågældende  \r\n\r\n forpligter sig til i hver 5 års periode at deltage i en vedligeholdende  \r\n\r\n uddannelse (herunder mønstringer, øvelser mv.) af mindst 2 ugers varighed,  \r\n\r\n idet tjenesten forrettes efter nærmere aftale med den antagende myndighed i  \r\n\r\n det enkelte tilfælde. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> De i medfør af § 2 indgåede kontrakter kan af  \r\n\r\n begge parter skriftligt opsiges med et varsel på 6 måneder til ophør ved en  \r\n\r\n måneds udgang. Såfremt sygeplejersken i forbindelse med gennemgang af en  \r\n\r\n særlig uddannelse har påtaget sig tjenestepligt, kan den pågældende dog  \r\n\r\n tidligst bringe kontraktforholdet til ophør ved tjenestepligtsperiodens  \r\n\r\n udløb. </P>  \r\n\r\n<P CLASS=STK> <I>Stk. 2. </I> I tilfælde af grov misligholdelse af  \r\n\r\n kontraktforholdet fra den ene parts side, kan dette ophæves af den anden part  \r\n\r\n med øjeblikkelig virkning. Endvidere kan den antagende myndighed, efter  \r\n\r\n indhentet bemyndigelse fra Forsvarskommandoen, opsige kontrakten uden varsel,  \r\n\r\n såfremt den antagne gør sig skyldig i handlinger i eller uden for tjenesten,  \r\n\r\n der er uforenelige med den tillid, som bestridelse af sygeplejetjenesten  \r\n\r\n kræver. </P>  \r\n\r\n<P>I sådanne tilfælde gives såvel Dansk Sygeplejeråd som den pågældende selv  \r\n\r\n adgang til inden for en frist på 14 dage at fremsætte en udtalelse. </P>  \r\n\r\n<P CLASS=STK> <I>Stk. 3. </I> Sygeplejersker og radiografer kan normalt ikke  \r\n\r\n indgå kontrakt om rådighedspligt ud over det fyldte 60. år, ligesom den i §  \r\n\r\n 2.a) anførte førstegangs rådighedspligt normalt ikke indgås efter det fyldte  \r\n\r\n 45. år. </P>  \r\n\r\n<P CLASS=STK> <I>Stk. 4. </I> Sygeplejersker og radiografer, der er ansat i  \r\n\r\n civile stillinger - herunder i forsvaret - hvori de i henhold til derom  \r\n\r\n udstedt designeringsbevis skal forblive ved mobilisering eller en  \r\n\r\n sikringsstyrkes formering, kan ikke indgå kontrakt om rådighedspligt.  \r\n\r\n Ansættes en sygeplejerske eller radiograf i en sådan stilling inden for en  \r\n\r\n rådighedspligtsperiode, bringes kontrakten om rådighedspligt til ophør. </P>  \r\n\r\n<P CLASS=STK> <I>Stk. 5. </I> Kontrakt om rådighedspligt kan bibeholdes under  \r\n\r\n midlertidige ophold i udlandet, på Færøerne eller i Grønland af indtil  \r\n\r\n sammenlagt 12 måneders varighed inden for rådighedsperioden, når den antagne  \r\n\r\n skriftligt erklærer sig indforstået med, at indkaldelse til aftjening af  \r\n\r\n rådighedstjeneste kan finde sted med mindst 1 måneds varsel. Er disse  \r\n\r\n forudsætninger ikke til stede, bringes kontrakten til ophør fra  \r\n\r\n udrejsedatoen. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved antagelse til rådighedspligt anvendes den  \r\n\r\n som bilag vedlagte kontraktformular. </P>  \r\n\r\n<P> <I>Aflønning mv.</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Under aftjening af rådighedstjeneste, der er en  \r\n\r\n følge af kontrakten om rådighedspligt, jf. § 2, ydes der løn efter følgende  \r\n\r\n retningslinier: </P>  \r\n\r\n<UL CLASS=PLAIN-LIST>  \r\n\r\n<LI>a) Personellet aflønnes efter lønramme 17-21 og 24 (med  \r\n\r\n begyndelsesskalatrin 34) i lov om tjenestemandslønninger m.m. og  \r\n\r\n klassificering af tjenestemandsstillinger i staten, folkeskolen og  \r\n\r\n folkekirken, idet sygeplejersker og radiografer aflønnes efter lønramme 17-21  \r\n\r\n og afdelingssygeplejersker efter lønramme 24 (med begyndelsesskalatrin 34).  \r\n\r\n Udover skalalønnen oppebæres stedtillæg mv. efter de for tjenestemænd i  \r\n\r\n tilsvarende lønrammer fastsatte regler. </LI>  \r\n\r\n<LI>b) Oprykning inden for de pågældende lønrammer til aflønning efter 2.  \r\n\r\n løntrin foretages efter gennemgang af den i § 2.a), pind eet omhandlede  \r\n\r\n grunduddannelse, hvorefter oprykning til aflønning efter et højere løntrin  \r\n\r\n inden for den pågældende lønramme foretages, når den antagne i to år har  \r\n\r\n været aflønnet efter samme løntrin. </LI>  \r\n\r\n</UL>  \r\n\r\n<P>Som anciennitetsgivende tjeneste regnes al tjeneste med rådighedspligt  \r\n\r\n (kontraktperioder), dog således at kun hele kalendermåneder medtages. Når  \r\n\r\n ansættelse/oprykning finder sted efter den 1. i en måned, regnes  \r\n\r\n ancienniteten til oprykning fra begyndelsen af den følgende måned. </P>  \r\n\r\n<P CLASS=STK> <I>Stk. 2. </I> Ud over lønnen, jf. stk. 1, ydes der et  \r\n\r\n månedligt tillæg på kr. 18.300 i årligt grundbeløb 1. oktober 1984, som  \r\n\r\n vederlag for arbejdsydelser, merarbejde, mistede fridage, delt tjeneste,  \r\n\r\n rådighedstjeneste, tjenesterejser, der ikke medfører overnatning, ulemper  \r\n\r\n mv., der ikke er dækket af lønnen. </P>  \r\n\r\n<P CLASS=STK> <I>Stk. 3. </I> Til dækning af det med tjenestestillingen  \r\n\r\n forbundne administrative og planlæggende arbejde ydes indtil 9 sygeplejersker  \r\n\r\n med rådighedspligt ved feltlazaretter, der bestrider stilling som souschef,  \r\n\r\n et stillingsbestemt rådighedsvederlag på kr. 3.200 i årligt grundbeløb 1.  \r\n\r\n oktober 1984. </P>  \r\n\r\n<P CLASS=STK> <I>Stk. 4. </I> Til dækning af det med tjenestestillingen  \r\n\r\n forbundne administrative og planlæggende arbejde ydes indtil 15  \r\n\r\n afdelingssygeplejersker med rådighedspligt et stillingsbestemt  \r\n\r\n rådighedsvederlag på kr. 8.900 i årligt grundbeløb 1. oktober 1984. </P>  \r\n\r\n<P CLASS=STK> <I>Stk. 5. </I> Der ydes tilskud til beklædning eller fri  \r\n\r\n beklædning i et af Forsvarskommandoen nærmere fastsat omfang. </P>  \r\n\r\n<P> <I>Udbetaling af løn mv.</I>  </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved forrettet rådighedstjeneste i løbet af en  \r\n\r\n måned vil løn og faste tillæg for vedkommende måned være at beregne med for  \r\n\r\n tiden 7,4/1924 af en årsløn for hver dag, den faktiske indkaldelse varer. I  \r\n\r\n det omfang den enkelte fremsætter anmodning herom, kan der ved afslutning af  \r\n\r\n tjenesten foretages en aconto lønudbetaling med henblik på endelig regulering  \r\n\r\n i forbindelse med den følgende ordinære lønudbetaling. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Sygeplejersker og radiografer med rådighedspligt  \r\n\r\n oppebærer løn under sygdom, for så vidt angår en sygeperiode, der måtte falde  \r\n\r\n inden for den i det enkelte tilfælde fastsatte indkommanderingsperiode, og  \r\n\r\n forudsat den pågældende er mødt til tjeneste i den aftalte  \r\n\r\n indkommanderingsperiode. Sådan sygdom kan af den personelforvaltende  \r\n\r\n myndighed kræves dokumenteret efter reglerne i Kundgørelse for Forsvaret B.  \r\n\r\n 9-1 om tjenestemænd mfl.'s forhold i forbindelse med sygdom. </P>  \r\n\r\n<P>Såfremt sygeplejersken eller radiografen er forhindret i at møde til  \r\n\r\n tjeneste i en aftalt og beordret indkommanderingsperiode som følge af sygdom,  \r\n\r\n og det ikke er muligt at flytte tjenesteperioden (aktiviteten), vil der efter  \r\n\r\n ansøgning i det enkelte tilfælde kunne ydes løn i indkommanderingsperioden,  \r\n\r\n forudsat der foreligger en af den pågældende underskrevet sygemelding. </P>  \r\n\r\n<P> <I>Arbejdstidsnorm, tjenestetid mv.</I>  </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Godtgørelse for overarbejde, mistede fridage,  \r\n\r\n nattjeneste, tjeneste på lørdage, søn- og helligdage, forskudt arbejdstid mv.  \r\n\r\n til det af nærværende bestemmelser omfattede personel er indbefattet i den §  \r\n\r\n 5 omhandlede aflønning. </P>  \r\n\r\n<P> <I>Time- og dagpenge mv.</I>  </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Under indkaldelsen kan det sted, hvor den faste  \r\n\r\n bopæl er beliggende, anses som fast tjenestested i henseende til beregning af  \r\n\r\n befordringsgodtgørelse. Det er herved en forudsætning, at bopælen er  \r\n\r\n beliggende i en sådan afstand fra det militære tjenestested, at betingelserne  \r\n\r\n for udbetaling af time- og dagpenge mv. er opfyldt. Ved indkaldelse vil  \r\n\r\n bestemmelsen i Kundgørelse for Forsvaret B. 5-13 være at iagttage. </P>  \r\n\r\n<P CLASS=STK> <I>Stk. 2. </I> Ved indkaldelse ydes kilometergodtgørelse med  \r\n\r\n laveste sats efter de herfor fastsatte bestemmelser eller godtgørelse for  \r\n\r\n dokumenterede udgifter til offentlige befordringsmidler. </P>  \r\n\r\n<P CLASS=STK> <I>Stk. 3. </I> De i stk. 1 omhandlede godtgørelser ydes efter  \r\n\r\n de for tjenestemænd i tilsvarende lønrammer og stillinger fastsatte regler.  \r\n\r\n</P>  \r\n\r\n<P CLASS=STK> <I>Stk. 4. </I> Under deltagelse i øvelser, sejlads med flådens  \r\n\r\n skibe mv. samt under ophold i øvelses-/skydelejre mv. ydes godtgørelse af  \r\n\r\n merudgifter efter de for personel under Forsvarsministeriet gældende regler,  \r\n\r\n jf. Kundgørelse for Forsvaret B. 16-1981. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Nærværende kundgørelse træder i kraft med  \r\n\r\n virkning fra 1. april 1997. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Kundgørelse for Forsvaret B. 5-12 af 30.  \r\n\r\n oktober 1996 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV>  \r\n\r\n<P>Bilag </P>  \r\n\r\n<P>ANSÆTTELSESKONTRAKT FOR SYGEPLEJERSKER/RADIOGRAFER DER ANTAGES MHP. </P>  \r\n\r\n<P>ALMINDELIG RÅDIGHEDSTJENESTE I FORSVARET </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/1998"
        },
        {
            "displayName": "Accession",
            "displayValue": "C19982500509"
        },
        {
            "displayName": "Entydig dokumentidentifikation",
            "displayValue": "CM047037"
        },
        {
            "displayName": "Dato for førstegangsindlæggelse",
            "displayValue": "14/05/1998"
        },
        {
            "displayName": "Dato for indlæggelse",
            "displayValue": "14/05/1998"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25005"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "23/04/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin., 6.kt. 93-5631-11"
        },
        {
            "displayName": "Stikord",
            "displayValue": "RADIOGRAF, RÅDIGHEDSPLIGT, SYGEPLEJERSKE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}