{
    "id": 108152,
    "title": "1985 BTL 122   BETÆNKNING OVER FORSLAG TIL LOV OM ÆNDRING AF LOV OM LANDBRUGSEJENDOMME     NR L 122 1985-86, 1. SAMLING BLAD NR 1007 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 122 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om landbrugsejendomme  \r\n\r\n<BR>  \r\n\r\n Nr L 122 1985-86, 1. samling Blad nr 1007 </P>  \r\n\r\n<P></P>  \r\n\r\n<P>Afgivet af landbrugs- og fiskeriudvalget </P>  \r\n\r\n<P></P>  \r\n\r\n<P>Afgivet: 19860521 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. I forbindelse </P>  \r\n\r\n<P>hermed har udvalget stillet spørgsmål til landbrugsministeren, </P>  \r\n\r\n<P>finansministeren og justitsministeren, som disse har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har modtaget mundtlige og/ eller skriftlige henvendelser </P>  \r\n\r\n<P>fra: </P>  \r\n\r\n<P>Andersen, A., gårdejer, </P>  \r\n\r\n<P>Aktieselskabet Basnæs, </P>  \r\n\r\n<P>Danmarks Landboungdom, </P>  \r\n\r\n<P>Dansk Erhvervsgartnerforening, </P>  \r\n\r\n<P>Dansk Skovforening, </P>  \r\n\r\n<P>Danske Forstkandidaters Forening, </P>  \r\n\r\n<P>Eskildsen, Thorkild, statsaut. ejendomsmægler, Nørresundby, </P>  \r\n\r\n<P>Foreningen af Skov- og Landejendomsbesiddere i Danmark, </P>  \r\n\r\n<P>Frederiksen, Lilly, Brandelev, </P>  \r\n\r\n<P>Pihl, Holger, Langebæk, </P>  \r\n\r\n<P>Sammenslutningen af danske Småøer og </P>  \r\n\r\n<P>Tolvmandsforeningerne. </P>  \r\n\r\n<P>Der er af landbrugsministeren, udvalget og af forskellige mindretal </P>  \r\n\r\n<P>stillet ændringsforslag, hvorom henvises til de ledsagende </P>  \r\n\r\n<P>bemærkninger. </P>  \r\n\r\n<P>Udvalget har noteret, at landbrugsministeren i sit svar til udvalget </P>  \r\n\r\n<P>på spm. 69 og 86 (optrykt som bilag til betænkningen) har </P>  \r\n\r\n<P>tilkendegivet at være indstillet på at se positivt på </P>  \r\n\r\n<P>dispensationsmuligheden for planteskoler og gartnerivirksomheder, </P>  \r\n\r\n<P>når særlige forhold taler for det. </P>  \r\n\r\n<P>Sådanne dispensationer bør dog begrænses til kun at omfatte den </P>  \r\n\r\n<P>periode, hvor der er en driftsform, der kan betinge </P>  \r\n\r\n<P>dispensationen. </P>  \r\n\r\n<P>Udvalget henstiller til ministeren, at frastykning af skov fra </P>  \r\n\r\n<P>landbrugspligtige ejendomme til såkaldt frijord begrænses mest </P>  \r\n\r\n<P>muligt, indtil skovpolitisk udvalg har afsluttet sit arbejde, og </P>  \r\n\r\n<P>indtil de politiske overvejelser over udvalgets arbejde har fundet </P>  \r\n\r\n<P>sted i folketinget. </P>  \r\n\r\n<P>Under henvisning til landbrugsministerens svar på spørgsmål 70 </P>  \r\n\r\n<P>(optrykt som bilag til betænkningen) henstiller udvalget, at </P>  \r\n\r\n<P>ministeren ikke foretager ændringer i jordlovsudvalgets og </P>  \r\n\r\n<P>jordbrugskommissionens arbejdsopgaver og arbejdsform, før </P>  \r\n\r\n<P>administrationsdepartementets turnusgennemgang af </P>  \r\n\r\n<P>jordlovsadministrationen er afsluttet. </P>  \r\n\r\n<P>Udvalget henstiller endvidere, at ministeren gør folketingets </P>  \r\n\r\n<P>landbrugs- og fiskeriudvalg bekendt med resultatet af </P>  \r\n\r\n<P>turnusgennemgangen vedrørende jordlovsadministrationen, og at </P>  \r\n\r\n<P>ministeren ikke iværksætter ændringer, før der har været en </P>  \r\n\r\n<P>drøftelse af administrationen i udvalget. </P>  \r\n\r\n<P>Landbrugsministeren bedes orientere udvalget om de uddannelseskrav, </P>  \r\n\r\n<P>der i henhold til lovgivningen vil blive fastsat, samt om at </P>  \r\n\r\n<P>undersøge muligheden for at give ejerne af de helt små ejendomme </P>  \r\n\r\n<P>et uddannelsestilbud. </P>  \r\n\r\n<P>Udvalget tager til efterretning, at finansministeren under et samråd </P>  \r\n\r\n<P>har udtalt, at lovforslaget ikke giver anledning til ændring i de </P>  \r\n\r\n<P>regler, der af finansudvalget er fastlagt for så vidt angår </P>  \r\n\r\n<P>honorering, bl.a. af organisationsudpegede repræsentanter i </P>  \r\n\r\n<P>statslige råd eller udvalg. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres og kristeligt folkepartis </P>  \r\n\r\n<P>medlemmer af udvalget samt Steenholdt (Grønland) lovforslaget til </P>  \r\n\r\n<P>vedtagelse med de af landbrugsministeren og det af udvalget </P>  \r\n\r\n<P>stillede ændringsforslag. </P>  \r\n\r\n<P>Et mindretal (socialdemokratiets medlemmer af udvalget) indstiller </P>  \r\n\r\n<P>lovforslaget til vedtagelse med de af mindretallet stillede eller </P>  \r\n\r\n<P>tiltrådte ændringsforslag. </P>  \r\n\r\n<P>Et andet mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til vedtagelse med de af mindretallet </P>  \r\n\r\n<P>stillede eller tiltrådte ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et mindretal (S og SF): </P>  \r\n\r\n<P>1) Efter nr. 7 indsættes som nyt nummer: </P>  \r\n\r\n<P>&#187;01. I § 3 indsættes efter stk. 2 som nyt stykke: </P>  \r\n\r\n<P>&#187;Stk. 3. Landbrugsministeren kan efter ansøgning lade foretage </P>  \r\n\r\n<P>notering af en ejendom som skovbrugspligtig landbrugsejendom, hvis </P>  \r\n\r\n<P>ejendommens jorder er lovligt tilplantet med skov eller ejeren </P>  \r\n\r\n<P>forpligter sig til inden et år fra noteringen at lade ejendommen </P>  \r\n\r\n<P>tilplante i overensstemmelse med reglerne i § 7 a, stk. 3 og 4. </P>  \r\n\r\n<P>Ejendommens areal skal normalt være 50 ha eller derover. Notering </P>  \r\n\r\n<P>kan finde sted, uanset om ejendommen er forsynet med </P>  \r\n\r\n<P>beboelsesbygning. Ejendommen noteres som &#187;landbrugsejendom </P>  \r\n\r\n<P>(skovbrugsejendom)&#187;.&#171; </P>  \r\n\r\n<P>Stk. 3 bliver herefter stk. 4.' </P>  \r\n\r\n<P>2) I den under nr. 15 foreslåede affattelse af § 9 udgår i stk. 1 </P>  \r\n\r\n<P>ordene &#187;, der tilhører samme ejer, og landbrugsejendomme,&#187;. </P>  \r\n\r\n<P>3) I den under nr. 15 foreslåede affattelse af § 9 indsættes efter </P>  \r\n\r\n<P>stk. 5 som nyt stykke: </P>  \r\n\r\n<P>&#187;Stk. 6. Stk. 1-4 finder tilsvarende anvendelse på </P>  \r\n\r\n<P>landbrugsejendomme, der ejes af samme ejer, hvor adkomst på den </P>  \r\n\r\n<P>sidst erhvervede ejendom er erhvervet senest 1. juli 1986.&#171; </P>  \r\n\r\n<P>4) I den under nr. 16 foreslåede affattelse af § 11 affattes stk. 1 </P>  \r\n\r\n<P>således: </P>  \r\n\r\n<P>&#187;Forpagtning af en landbrugsejendom i dens helhed kan kun ske med  \r\n\r\n</P>  \r\n\r\n<P>landbrugsministerens tilladelse.&#171; </P>  \r\n\r\n<P>Endvidere udgår stk. 3 og 4. </P>  \r\n\r\n<P>Af </P>  \r\n\r\n<P>landbrugsministeren, tiltrådt af et flertal (udvalget med undtagelse </P>  \r\n\r\n<P>af S og SF): </P>  \r\n\r\n<P>5) I den under nr. 16 foreslåede affattelse af § 11 affattes stk. 1, </P>  \r\n\r\n<P>nr. 5, således: </P>  \r\n\r\n<P>&#187;5) arealet af de ejendomme og dele af ejendomme, som forpagteren  \r\n\r\n</P>  \r\n\r\n<P>eller dennes ægtefælle ejer eller forpagter, ikke overstiger 100 </P>  \r\n\r\n<P>ha og antallet ikke overstiger 5, jfr. § 9, stk. 1 og 2. </P>  \r\n\r\n<P>Arealgrænsen gælder dog kun, når der er tale om flere end to </P>  \r\n\r\n<P>ejendomme. Begrænsningerne gælder, uanset om der finder samdrift </P>  \r\n\r\n<P>sted.&#171; </P>  \r\n\r\n<P>Af et mindretal (SF): </P>  \r\n\r\n<P>6) I den under nr. 17 foreslåede affattelse af § 12 affattes stk. 1 </P>  \r\n\r\n<P>således: </P>  \r\n\r\n<P>&#187;Forpagtning eller leje af en del af en landbrugsejendom kan kun ske  \r\n\r\n</P>  \r\n\r\n<P>med landbrugsministerens tilladelse, når arealet overstiger 2 ha.&#171;  \r\n\r\n</P>  \r\n\r\n<P>Endvidere udgår stk. 2, og stk. 3 bliver stk. 2. </P>  \r\n\r\n<P>Af </P>  \r\n\r\n<P>landbrugsministeren, tiltrådt af udvalget: </P>  \r\n\r\n<P>7) I den under nr. 18 foreslåede affattelse af § 13 affattes stk. 3, </P>  \r\n\r\n<P>nr. 4, således: </P>  \r\n\r\n<P>&#187;4) hvis den supplerende ejendom ikke vil få et areal på mindst 15  \r\n\r\n</P>  \r\n\r\n<P>ha, medmindre den skønnes at ville udgøre en bevaringsværdig </P>  \r\n\r\n<P>driftsenhed, eller&#171;. </P>  \r\n\r\n<P>Af et mindretal (S og SF): </P>  \r\n\r\n<P>8) I den under nr. 18 foreslåede affattelse af § 13 indsættes i stk. </P>  \r\n\r\n<P>3 efter nr. 4 som nyt nummer: </P>  \r\n\r\n<P>&#187;5) hvis en ejendom, der skønnes at være en bæredygtig enhed, </P>  \r\n\r\n<P>nedbringes til en størrelse på under 750.000 kr. eksklusive </P>  \r\n\r\n<P>stuehusets værdi,&#187;. </P>  \r\n\r\n<P>Nr. 5 bliver herefter nr. 6. </P>  \r\n\r\n<P>9) Efter nr. 18 indsættes som nyt nummer: </P>  \r\n\r\n<P>&#187;02. I § 14 indsættes som stk. 2: </P>  \r\n\r\n<P>&#187;Stk. 2. Landbrugsministeren kan således tillade udstykning af en  \r\n\r\n</P>  \r\n\r\n<P>landbrugsejendom med henblik på oprettelse af en skovbrugspligtig </P>  \r\n\r\n<P>landbrugsejendom, jfr. § 3, stk. 3, hvis restejendommen omfatter </P>  \r\n\r\n<P>et areal på 15 ha eller derover eller skønnes at udgøre en </P>  \r\n\r\n<P>bevaringsværdig driftsenhed, eller hvis særlige forhold i øvrigt </P>  \r\n\r\n<P>taler derfor.&#171;&#187; </P>  \r\n\r\n<P>Af </P>  \r\n\r\n<P>landbrugsministeren, tiltrådt af et flertal (udvalget med undtagelse </P>  \r\n\r\n<P>af SF): </P>  \r\n\r\n<P>10) I den under nr. 19 foreslåede affattelse af § 16 ændres i stk. 1 </P>  \r\n\r\n<P>&#187;i landzone kan, jfr. dog stk. 2-4,&#187; til: &#187;, der ligger i  \r\n\r\n</P>  \r\n\r\n<P>landzone, og hvis areal overstiger 30 ha, kan&#171;. </P>  \r\n\r\n<P>Af et mindretal (S og SF): </P>  \r\n\r\n<P>11) I den under nr. 19 foreslåede affattelse af § 16 indsættes i stk. </P>  \r\n\r\n<P>1 efter nr. 6 som nyt nummer: </P>  \r\n\r\n<P>&#187;7) erhververen enten har eller ved erhvervelsen tager jordbrug som  \r\n\r\n</P>  \r\n\r\n<P>væsentligste erhverv.&#171; </P>  \r\n\r\n<P>12) I den under nr. 19 foreslåede affattelse af § 16 ændres i stk. 2 </P>  \r\n\r\n<P>&#187;ejendommens areal ikke 30 ha&#171; til: &#187;ejendomsværdien ikke  \r\n\r\n 750.000 </P>  \r\n\r\n<P>kr. eksklusive stuehusets værdi&#171;. </P>  \r\n\r\n<P>13) I den under nr. 19 foreslåede affattelse af § 16 ændres i stk. 3 </P>  \r\n\r\n<P>&#187;ejendommens areal ikke 15 ha, og overstiger dens grundværdi ikke  \r\n\r\n</P>  \r\n\r\n<P>164.000 kr.&#171; til: &#187;grundværdien ikke 100.000 kr., og overstiger  \r\n\r\n</P>  \r\n\r\n<P>ejendomsværdien ikke 420.000 kr. eksklusive stuehusets værdi&#171;. </P>  \r\n\r\n<P>14) I den under nr. 19 foreslåede affattelse af § 16, stk. 3, </P>  \r\n\r\n<P>ændres &#187;stk. 1, nr. 1-4&#171; til: &#187;stk. 1, nr. 1-5&#171;. </P>  \r\n\r\n<P>15) I den under nr. 19 foreslåede affattelse af § 16 indsættes efter </P>  \r\n\r\n<P>stk. 3 som nyt stykke: </P>  \r\n\r\n<P>&#187;Stk. 01. Uanset dispensationsmulighederne i stk. 1, nr. 6, og stk.  \r\n\r\n</P>  \r\n\r\n<P>2, nr. 2, kan uddannelseskravet dog ikke fraviges ved ansættelse </P>  \r\n\r\n<P>af en bestyrer, medmindre ganske særlige omstændigheder gør sig </P>  \r\n\r\n<P>gældende.&#171; </P>  \r\n\r\n<P>16) I den under nr. 19 foreslåede affattelse af § 16 indsættes </P>  \r\n\r\n<P>efter stk. 3 som nyt stykke: </P>  \r\n\r\n<P>&#187;Stk. 02. Uanset bestemmelserne i stk. 1-3 kan adkomst på en </P>  \r\n\r\n<P>skovbrugspligtig landbrugsejendom, jfr. § 3, stk. 3, erhverves af </P>  \r\n\r\n<P>en person, hvis </P>  \r\n\r\n<P>1) erhververen opfylder kravene i stk. 1, nr. 1-3 og 5, </P>  \r\n\r\n<P>2) erhververen har eller inden 6 måneder efter erhvervelsen tager </P>  \r\n\r\n<P>fast bopæl på ejendommen eller inden for en vejafstand af 10 km, </P>  \r\n\r\n<P>regnet som anført i § 9, stk. 1, nr. 1, </P>  \r\n\r\n<P>3) erhververen opfylder de uddannelseskrav, som for erhvervelse af </P>  \r\n\r\n<P>skovbrugspligtige landbrugsejendomme fastsættes af </P>  \r\n\r\n<P>landbrugsministeren efter forhandling med landbrugs- og </P>  \r\n\r\n<P>skovbrugsorganisationerne og </P>  \r\n\r\n<P>4) erhververen opfylder kravet om jordbrug som væsentligste erhverv </P>  \r\n\r\n<P>eller er fuldtidsbeskæftiget inden for skovbruget.&#171; </P>  \r\n\r\n<P>17) I den under nr. 19 foreslåede affattelse af § 16 udgår stk. 4. </P>  \r\n\r\n<P>18) Efter nr. 24 indsættes som nyt nummer: </P>  \r\n\r\n<P>&#187;04. § 17 a, stk. 1, nr. 3, affattes således: </P>  \r\n\r\n<P>&#187;3. erhververen, dennes ægtefælle og børn under 18 år ikke ejer </P>  \r\n\r\n<P>eller er medejer af andre landbrugsejendomme, herunder </P>  \r\n\r\n<P>jordbrugsbedrifter i udlandet,&#187;&#187; </P>  \r\n\r\n<P>19) Efter nr. 24 indsættes som nyt nummer: </P>  \r\n\r\n<P>&#187;05. I § 17 a, stk. 1, nr. 5, udgår ordene &#187;eller på en anden  \r\n\r\n</P>  \r\n\r\n<P>landbrugsejendom, den pågældende måtte være ejer af&#171;.' </P>  \r\n\r\n<P>20) Efter nr. 24 indsættes som nyt nummer: </P>  \r\n\r\n<P>&#187;06. I § 17 b udgår stk. 1. </P>  \r\n\r\n<P>Stk. 2 bliver herefter stk. 1.&#171; </P>  \r\n\r\n<P>Af </P>  \r\n\r\n<P>landbrugsministeren, tiltrådt af et flertal (udvalget med undtagelse </P>  \r\n\r\n<P>af S og SF): </P>  \r\n\r\n<P>21) Efter nr. 24 indsættes som nyt nummer: </P>  \r\n\r\n<P>&#187;07. I § 17 b, stk. 1, ændres &#187;§ 17 A, stk. 1, nr. 3&#171; til:  \r\n\r\n &#187;§ 16, </P>  \r\n\r\n<P>stk. 1, nr. 3, § 17 a, stk. 1, nr. 3, og § 18 a, stk. 1, nr. 3&#171;.'  \r\n\r\n</P>  \r\n\r\n<P>Af et mindretal (S og SF): </P>  \r\n\r\n<P>22) Efter nr. 29 indsættes som nyt nummer: </P>  \r\n\r\n<P>&#187;08. I § 18, stk. 4, ændres &#187;mere end 2&#171; til: &#187;mere  \r\n\r\n end 1&#171;.' </P>  \r\n\r\n<P>23) Nr. 32 udgår. </P>  \r\n\r\n<P>Af </P>  \r\n\r\n<P>landbrugsministeren, tiltrådt af et flertal (udvalget med undtagelse </P>  \r\n\r\n<P>af S og SF): </P>  \r\n\r\n<P>24) I den under nr. 33 foreslåede affattelse af § 18 a affattes stk. </P>  \r\n\r\n<P>1, nr. 1, således: </P>  \r\n\r\n<P>&#187;1) erhvervelsen sker ved arv, eller hvis overdrageren eller de </P>  \r\n\r\n<P>øvrige medejere er erhververens ægtefælle, søskende eller </P>  \r\n\r\n<P>beslægtede i ret op- eller nedstigende linje,&#187;. </P>  \r\n\r\n<P>Af </P>  \r\n\r\n<P>landbrugsministeren, tiltrådt af udvalget: </P>  \r\n\r\n<P>25) I den under nr. 33 foreslåede affattelse af § 18 a affattes stk. </P>  \r\n\r\n<P>1, nr. 2, således: </P>  \r\n\r\n<P>&#187;2) mindst en af anpartshaverne er ejer af en anpart på 1/5 eller  \r\n\r\n</P>  \r\n\r\n<P>derover af ejendommen og opfylder betingelserne i §§ 16, 17 eller </P>  \r\n\r\n<P>17 a, og&#171;. </P>  \r\n\r\n<P>Af et mindretal (S og SF): </P>  \r\n\r\n<P>26) I den under nr. 33 foreslåede affattelse af § 18 a affattes </P>  \r\n\r\n<P>stk. 1, nr. 3, således: </P>  \r\n\r\n<P>&#187;3. erhververen ikke i forvejen er ejer eller medejer af andre </P>  \r\n\r\n<P>landbrugsejendomme, herunder jordbrugsbedrifter i udlandet.&#171; </P>  \r\n\r\n<P>Af </P>  \r\n\r\n<P>landbrugsministeren, tiltrådt af udvalget: </P>  \r\n\r\n<P>27) I den under nr. 33 foreslåede affattelse af § 18 a ændres i stk. </P>  \r\n\r\n<P>2, nr. 1, &#187;§ 16, stk. 1, nr. 1 og 2&#171; til: &#187;§ 16, stk. 1,  \r\n\r\n nr. </P>  \r\n\r\n<P>1-3&#171;, og stk. 2, nr. 2, udgår. </P>  \r\n\r\n<P>Stk. 2, nr. 3-5, bliver herefter stk. 2, nr. 2-4. </P>  \r\n\r\n<P>Af </P>  \r\n\r\n<P>landbrugsministeren, tiltrådt af et flertal (udvalget med undtagelse </P>  \r\n\r\n<P>af S og SF): </P>  \r\n\r\n<P>28) Efter nr. 34 indsættes som nyt nummer: </P>  \r\n\r\n<P>&#187;09. § 18 c ophæves. </P>  \r\n\r\n<P>Af </P>  \r\n\r\n<P>landbrugsministeren, tiltrådt af udvalget: </P>  \r\n\r\n<P>29) Nr. 36 affattes således: </P>  \r\n\r\n<P>&#187;36. I § 21 indsættes efter nr. 2 som nyt nummer: </P>  \r\n\r\n<P>&#187;3. når erhververen er et selskab, hvis deltagere opfylder </P>  \r\n\r\n<P>betingelserne i § 18 a, stk. 2, eller&#171;. </P>  \r\n\r\n<P>Nr. 3 bliver herefter nr. 4.' </P>  \r\n\r\n<P>Af udvalget: </P>  \r\n\r\n<P>30) I den under nr. 37 foreslåede affattelse af § 23 indsættes som </P>  \r\n\r\n<P>nyt stykke: </P>  \r\n\r\n<P>&#187;Stk. 2. En tilladelse, der er meddelt i henhold til denne lov, </P>  \r\n\r\n<P>bortfalder, såfremt den ikke er udnyttet inden 3 år efter at være </P>  \r\n\r\n<P>meddelt.&#171; </P>  \r\n\r\n<P>Af </P>  \r\n\r\n<P>landbrugsministeren, tiltrådt af udvalget: </P>  \r\n\r\n<P>31) I den under nr. 41 foreslåede affattelse af § 33, stk. 1, ændres </P>  \r\n\r\n<P>i nr. 2 &#187;§ 7 a, stk. 3&#171; til: &#187;7 a, stk. 4&#171;. </P>  \r\n\r\n<P>32) Nr. 42 affattes således: </P>  \r\n\r\n<P>&#187;42. I § 33 indsættes efter stk. 1 som nye stykker: </P>  \r\n\r\n<P>&#187;Stk. 2. På samme måde straffes den, der opretholder et </P>  \r\n\r\n<P>forpagtningsforhold eller lejemål i strid med loven. På </P>  \r\n\r\n<P>tilsvarende måde straffes den, der bevarer adkomst på en </P>  \r\n\r\n<P>landbrugsejendom i strid med loven. </P>  \r\n\r\n<P>Stk. 3. Er overtrædelsen begået af en kommune eller et kommunalt </P>  \r\n\r\n<P>fællesskab, jfr. § 60 i lov om kommunernes styrelse, kan der </P>  \r\n\r\n<P>pålægges kommunen eller det kommunale fællesskab bødeansvar.&#171; </P>  \r\n\r\n<P>Stk. 2 og 3 bliver herefter stk. 4 og 5.' </P>  \r\n\r\n<P>BEMÆRKNINGER </P>  \r\n\r\n<P>Til nr. 1, 9 og 16 </P>  \r\n\r\n<P>Ændringsforslagene skal styrke muligheden for en øget </P>  \r\n\r\n<P>skovtilplantning og træproduktion, og det kan derved medvirke til </P>  \r\n\r\n<P>den nødvendige omlægning af landbrugsproduktionen, som bl.a. EFs </P>  \r\n\r\n<P>Grønbog vedrørende landbruget har peget på. (Såfremt </P>  \r\n\r\n<P>ændringsforslagene vedtages, vil yderligere konsekvensændringer </P>  \r\n\r\n<P>blive udarbejdet mellem 2. og 3. behandling). </P>  \r\n\r\n<P>Til nr. 2, 3, 17, 18, 19, 20, 22, 23 og 26 </P>  \r\n\r\n<P>Ændringsforslagene vil betyde en øget bosætning i landdistrikterne, </P>  \r\n\r\n<P>der er et af lovens formål, jfr. ministerens bemærkninger. </P>  \r\n\r\n<P>Ændringsforslagene vil gøre det lettere for unge landmænd at etablere </P>  \r\n\r\n<P>sig og vil medvirke til en bedre struktur. </P>  \r\n\r\n<P>Ændringsforslagene vil endvidere hindre, at landbrugsejendomme </P>  \r\n\r\n<P>langsomt forfalder, sådan som det ofte nu sker med ejendom nr. 2. </P>  \r\n\r\n<P>I nogle tilfælde har ejendom nr. 2 medvirket til for den enkelte </P>  \r\n\r\n<P>landmand at løse nogle miljøproblemer med husdyrgødningen. </P>  \r\n\r\n<P>Vedtages ændringsforslagene, er forslagsstillerne indstillet på, at </P>  \r\n\r\n<P>reglerne vedrørende sammenlægning og sammenlægningsgrænserne </P>  \r\n\r\n<P>smidiggøres på en sådan måde, at forslagene ikke vanskeliggør en </P>  \r\n\r\n<P>løsning af landmændenes problemer med husdyrgødningen. </P>  \r\n\r\n<P>Til nr. 4 </P>  \r\n\r\n<P>For at kunne følge udviklingen og have indseende med administrationen </P>  \r\n\r\n<P>af forpagtningen af hele ejendommen stilles dette ændringsforslag. </P>  \r\n\r\n<P>Til nr. 5 </P>  \r\n\r\n<P>Det præciseres ved ændringsforslaget, at der ikke er nogen </P>  \r\n\r\n<P>arealgrænse, når forpagtning omfatter højst 2 ejendomme, jfr. </P>  \r\n\r\n<P>besvarelsen af udvalgets spørgsmål 2. </P>  \r\n\r\n<P>Til nr. 6 </P>  \r\n\r\n<P>Nuværende bestemmelser er meget løse, og de bestemmelser, der er, </P>  \r\n\r\n<P>overholdes ikke. Det er i vid udstrækning maskinstationerne, som </P>  \r\n\r\n<P>forpagter arealerne. De kan som regel tilbyde langt større </P>  \r\n\r\n<P>forpagtningsafgifter end almindelige landmænd, fordi </P>  \r\n\r\n<P>maskinstationerne ejer store effektive maskiner. Reglerne </P>  \r\n\r\n<P>overtrædes specielt i forbindelse med afstand (15 km indtil 1. </P>  \r\n\r\n<P>januar 1986) efter lovforslaget (5 km) og arealgrænsen (100 ha) </P>  \r\n\r\n<P>samt delforpagtning af mere end 5 landbrugsejendomme. </P>  \r\n\r\n<P>Det kan forudses, at der vil komme langt større arealer ud i </P>  \r\n\r\n<P>forpagtning i fremtiden, såfremt den ny landbrugslov gennemføres, </P>  \r\n\r\n<P>som lovforslaget foreligger, specielt vedrørende 15 ha grænsen og </P>  \r\n\r\n<P>ophævelse af kravet om egen drift af denne ejendomstype. </P>  \r\n\r\n<P>Til nr. 7 </P>  \r\n\r\n<P>Der henvises til besvarelsen af udvalgets spørgsmål 6, 31 og 59. </P>  \r\n\r\n<P>Ændringsforslaget tilsigter at præcisere, at bestemmelsen ikke </P>  \r\n\r\n<P>udelukker køb af suppleringsjord til små, intensive bedrifter, </P>  \r\n\r\n<P>f.eks. gartnerier. </P>  \r\n\r\n<P>Opmærksomheden henledes på, at ministerens skønsmæssige beføjelser i </P>  \r\n\r\n<P>henhold til bestemmelsen også giver mulighed for at tillade </P>  \r\n\r\n<P>supplering af ejendomme, der ikke kommer op på den angivne </P>  \r\n\r\n<P>størrelse. Dette svarer til hidtidig praksis, hvorefter en lille </P>  \r\n\r\n<P>ejendom, der agtes drevet erhvervsmæssigt, under visse betingelser </P>  \r\n\r\n<P>gradvis vil kunne bringes op imod en passende størrelse. </P>  \r\n\r\n<P>Til nr. 8 </P>  \r\n\r\n<P>Det ønskes sikret, at gode bæredygtige brug ikke forsvinder. </P>  \r\n\r\n<P>Til nr. 10 </P>  \r\n\r\n<P>Der henvises til besvarelse af udvalgets spørgsmål 10. Den nu valgte </P>  \r\n\r\n<P>formulering findes sprogligt klarere. </P>  \r\n\r\n<P>Om bopælspligten i henhold til § 16 bemærkes i øvrigt, at en ansat på </P>  \r\n\r\n<P>en landbrugsejendom vil kunne få dispensation i op til 5 år til </P>  \r\n\r\n<P>at erhverve en landbrugsejendom under betingelser, der så vidt </P>  \r\n\r\n<P>muligt svarer til køb af ejendom nr. 2. Dette gælder således </P>  \r\n\r\n<P>afstand, uddannelse og jordbrug som væsentligste erhverv. Kravet </P>  \r\n\r\n<P>om væsentligste erhverv må dog p.g.a. ansættelsesforholdet </P>  \r\n\r\n<P>vurderes anderledes end ellers og normalt omformuleres til et krav </P>  \r\n\r\n<P>om heltidsbeskæftigelse i landbrug. </P>  \r\n\r\n<P>Til nr. 11 </P>  \r\n\r\n<P>Såfremt bestyrerreglen opretholdes og væsentligste erhverv-reglen </P>  \r\n\r\n<P>bortfalder, kan det forudses, at der vil komme en væsentlig </P>  \r\n\r\n<P>prisstigning på gruppen af landbrugsejendomme over 30 ha </P>  \r\n\r\n<P>(heltidslandbrug), idet ejendommene herefter frit vil kunne </P>  \r\n\r\n<P>erhverves af erhverv, som opfylder bopælskravet, og som har </P>  \r\n\r\n<P>rimelig høj inkomst uden for landbruget. </P>  \r\n\r\n<P>Der vil jo også være nogle skattemæssige fordele for erhvervene, idet </P>  \r\n\r\n<P>eventuelt underskud af virksomhed &#187;skattemæssigt&#171; kan fratrækkes  \r\n\r\n</P>  \r\n\r\n<P>indkomsten. </P>  \r\n\r\n<P>Ændringen vil i høj grad være til skade for de unge, som skal </P>  \r\n\r\n<P>førstegangsetablere sig, på grund af ejendomsprisstigning. </P>  \r\n\r\n<P>Det er anført, at bestyrerreglen kun anvendes i ganske få tilfælde, </P>  \r\n\r\n<P>men alle de sager som ikke rejses, fordi ansøgeren først har </P>  \r\n\r\n<P>rettet mundtlig forespørgsel til jordbrugskommissionerne, kan jo </P>  \r\n\r\n<P>ikke registreres i en statistik. Desuden lempes kravene til </P>  \r\n\r\n<P>bestyrerreglen. Det må erkendes, at der er visse problemer med at </P>  \r\n\r\n<P>håndtere reglerne om jordbrug som væsentligste erhverv, men man </P>  \r\n\r\n<P>fjerner ikke reglen helt. Ved køb af ejendom nr. 2 og ved </P>  \r\n\r\n<P>supplering opretholdes kravet. Kan reglen kontrolleres i disse </P>  \r\n\r\n<P>tilfælde, må det også kunne lade sig gøre ved køb af en </P>  \r\n\r\n<P>heltidsbedrift. </P>  \r\n\r\n<P>Til nr. 12 </P>  \r\n\r\n<P>I lighed med bemærkningerne vedrørende ændringsforslag nr. 13 vil en </P>  \r\n\r\n<P>ejendomsværdigrænse langt bedre give udtryk for ejendommenes </P>  \r\n\r\n<P>reelle værdi og egnethed som heltidsdrift (en mere objektiv </P>  \r\n\r\n<P>gruppeinddeling), end hvor der kun er tale om angivelse af et </P>  \r\n\r\n<P>areal som eneste grundlag for inddeling i &#187;grupper&#171;. </P>  \r\n\r\n<P>Til nr. 13 </P>  \r\n\r\n<P>Som lovforslaget foreligger, omfatter det et meget stort antal </P>  \r\n\r\n<P>ejendomme. Det kan forventes, at der vil ske en væsentlig </P>  \r\n\r\n<P>prisstigning på den type ejendomme. </P>  \r\n\r\n<P>Når ejendomsgruppen alene skal afgrænses efter arealstørrelse og </P>  \r\n\r\n<P>jordværdi, vil der være en række ejendomme, som absolut kan </P>  \r\n\r\n<P>betegnes som heltidsbedrifter (bæredygtige driftsenheder), der </P>  \r\n\r\n<P>bliver omfattet af reglen - dvs. fri erhvervelse for erhverv, som </P>  \r\n\r\n<P>vil opfylde bopælspligten. Dette gælder ikke mindst et stort antal </P>  \r\n\r\n<P>jyske statshusmandsbrug, som netop er udstykket med et areal på </P>  \r\n\r\n<P>12-15 ha. Grundværdien er i langt de fleste tilfælde under grænsen </P>  \r\n\r\n<P>på de 164.000 kr. </P>  \r\n\r\n<P>Lovforslaget vil specielt være til skade for yngre landmænd, som </P>  \r\n\r\n<P>ønsker (har kapital til) køb af en mindre landbrugsejendom. </P>  \r\n\r\n<P>Til nr. 14 og 15 </P>  \r\n\r\n<P>Mindretallet ønsker, at bestyrerreglen bortfalder som en ret. Det </P>  \r\n\r\n<P>mest regulære ville være at opretholde væsentligste erhverv på </P>  \r\n\r\n<P>heltidsbedrifterne. </P>  \r\n\r\n<P>Muligheden for dispensation kan kun gives i visse specielle tilfælde. </P>  \r\n\r\n<P>Når der tale om en landbrugsejendom, der er forsynet med </P>  \r\n\r\n<P>bygninger, der er af en sådan størrelse og karakter, at </P>  \r\n\r\n<P>bygningernes vedligeholdelse, skatter m.v., stiller helt </P>  \r\n\r\n<P>ekstraordinære krav. Det forudsættes, at der er tale om </P>  \r\n\r\n<P>bevaringsværdige bygninger. </P>  \r\n\r\n<P>Til nr. 21 </P>  \r\n\r\n<P>Der henvises til besvarelsen af udvalgets spørgsmål 41 og 45. Af </P>  \r\n\r\n<P>redaktionelle grunde foreslås det dog i stedet at udbygge § 17 b </P>  \r\n\r\n<P>med en henvisning til § 18 a. </P>  \r\n\r\n<P>Samtidig foreslås indsat en henvisning til § 16, stk. 1, nr. 3. En </P>  \r\n\r\n<P>tilsvarende henvisning burde allerede have været indsat i den </P>  \r\n\r\n<P>gældende § 17 b. Dennes henvisning til § 17 a er ikke </P>  \r\n\r\n<P>tilstrækkelig, idet reglerne for familieejendomme omfatter en </P>  \r\n\r\n<P>bredere familiekreds end den, der er omfattet af § 17 a. Den </P>  \r\n\r\n<P>fjernere del af familien skal således erhverve i henhold til § 16. </P>  \r\n\r\n<P>Bestemmelsen er hidtil fortolket i overensstemmelse med den </P>  \r\n\r\n<P>foreslåede formulering. </P>  \r\n\r\n<P>Til nr. 24 </P>  \r\n\r\n<P>Gennem den ændrede formulering tilsigtes det dels at fastholde den i </P>  \r\n\r\n<P>besvarelsen af udvalgets spørgsmål 36 og 45 anførte udvidelse af </P>  \r\n\r\n<P>familiekredsen til at omfatte også søskende, dels at præcisere, at </P>  \r\n\r\n<P>der ikke sker indskrænkninger i forhold til den hidtidige </P>  \r\n\r\n<P>bestemmelse i § 17 a. </P>  \r\n\r\n<P>Til nr. 25 </P>  \r\n\r\n<P>Der er tale om en rent redaktionel præcisering, idet den hidtil </P>  \r\n\r\n<P>foreslåede bestemmelse muligvis kan forstås således, at den ikke </P>  \r\n\r\n<P>omfatter erhververen, men kun de øvrige anpartshavere, hvilket </P>  \r\n\r\n<P>ikke er meningen. </P>  \r\n\r\n<P>Til nr. 27 </P>  \r\n\r\n<P>Redaktionel ændring. </P>  \r\n\r\n<P>Til nr. 28 </P>  \r\n\r\n<P>Loven forventes i hovedsagen sat i kraft pr. 1. juli 1986. Samtidig </P>  \r\n\r\n<P>ophører den midlertidige lempelse af kravet om jordbrug som </P>  \r\n\r\n<P>væsentligste erhverv. </P>  \r\n\r\n<P>Til nr. 29 og 31 </P>  \r\n\r\n<P>Redaktionelle ændringer. </P>  \r\n\r\n<P>Til nr. 30 </P>  \r\n\r\n<P>Ændringsforslaget svarer til zonelovens bestemmelser og vil forenkle </P>  \r\n\r\n<P>og effektivisere administrationen. </P>  \r\n\r\n<P>Til nr. 32 </P>  \r\n\r\n<P>På baggrund af en højesteretsdom for nylig er det fundet nødvendigt </P>  \r\n\r\n<P>at indføre udtrykkelig hjemmel for kommunalt bødeansvar, hvor </P>  \r\n\r\n<P>behov herfor kan opstå. Forholdsvis store landbrugsarealer ejes af </P>  \r\n\r\n<P>kommuner, og disse bør kunne drages til ansvar for eventuelle </P>  \r\n\r\n<P>overtrædelser af landbrugsloven. </P>  \r\n\r\n<P>Grove (KF) fmd. Carl Martin Christensen (KF) Collet (KF) Rønholt </P>  \r\n\r\n<P>(KF) Sønderby (V) Povl Brøndsted (V) Arne Bjerregaard (KrF) </P>  \r\n\r\n<P>Steenholdt (Grønl.) Svend Andersen (S) Arne Jensen (S) </P>  \r\n\r\n<P>Lohmann (S) Henning Nielsen (S) Stavad (S) Bjørn Westh (S) </P>  \r\n\r\n<P>nfmd. Gade (SF) Inger Harms (SF) Larsen-Ledet (RV) </P>  \r\n\r\n<P>Partierne CD, VS, FP og FD havde ikke medlemmer i udvalget. </P>  \r\n\r\n<P>3 af udvalgets spørgsmål og landbrugsministerens besvarelse heraf </P>  \r\n\r\n<P>Spørgsmål 69: </P>  \r\n\r\n<P>&#187;Ministerens kommentar til henvendelse af 5. maj 1986 fra Dansk </P>  \r\n\r\n<P>Erhvervsgartnerforening (bilag 49) udbedes.&#171; </P>  \r\n\r\n<P>Spørgsmål 86: </P>  \r\n\r\n<P>&#187;Ministerens kommentar til henvendelse af dags dato fra Dansk </P>  \r\n\r\n<P>Erhvervsgartnerforening (bilag 57) udbedes snarest.&#171; </P>  \r\n\r\n<P>Svar: </P>  \r\n\r\n<P>De i Dansk Erhvervsgartnerforenings henvendelser fremsatte </P>  \r\n\r\n<P>synspunkter er i vidt omfang behandlet i Landbokommissionens </P>  \r\n\r\n<P>Underudvalg I, hvori Dansk Erhvervsgartnerforening var </P>  \r\n\r\n<P>repræsenteret. Udvalgets delrapporter fra 1984 og 1985 tjente som </P>  \r\n\r\n<P>oplæg til Landbokommissionens forhandlinger om landbrugsloven. </P>  \r\n\r\n<P>Der var bred enighed om, at det ville være uhensigtsmæssigt at </P>  \r\n\r\n<P>udarbejde særlige regelsæt i loven for specielle kategorier af </P>  \r\n\r\n<P>landbrugsejendomme, eksempelvis afgrænset på grundlag af </P>  \r\n\r\n<P>specialproduktioner, beliggenhed og jordbonitet. Udvalget fandt, </P>  \r\n\r\n<P>at sådanne problemer måtte finde deres løsning i administrativ </P>  \r\n\r\n<P>praksis. </P>  \r\n\r\n<P>Som det fremgår af bemærkningerne til lovforslaget, har man været </P>  \r\n\r\n<P>opmærksom på gartnerierhvervets særlige forhold. Der kan henvises </P>  \r\n\r\n<P>til bemærkningerne til </P>  \r\n\r\n<P>- § 9, stk. 3, side 19, hvorefter der ved dispensationer fra de </P>  \r\n\r\n<P>almindelige samdriftsbestemmelser kan tages hensyn til f.eks. </P>  \r\n\r\n<P>større gartneri- og planteskolevirkomheder og frugtplantager, </P>  \r\n\r\n<P>- § 13, stk. 3, nr. 4, side 24, hvorefter denne bestemmelse ikke </P>  \r\n\r\n<P>tænkes anvendt ved supplering af gartneriejendomme, </P>  \r\n\r\n<P>- § 16, stk. 4, hvorefter afstandsgrænsen på 5 km ved erhvervelse af </P>  \r\n\r\n<P>ejendom nr. 2 kan tænkes fraveget ved specialproduktioner, der som </P>  \r\n\r\n<P>gartnerivirksomhed stiller særlige krav til jordbonitet eller </P>  \r\n\r\n<P>produktionsapparat på den erhvervede ejendom. </P>  \r\n\r\n<P>Hertil kommer, at der allerede ved administrationen af gældende </P>  \r\n\r\n<P>bestemmelser tages særlige hensyn til gartneriet. Det gælder </P>  \r\n\r\n<P>således afstandsgrænsen på 15 km ved samdrift, der efter praksis </P>  \r\n\r\n<P>kan forventes fraveget i forbindelse med en etapevis udflytning af </P>  \r\n\r\n<P>en gartnerivirksomhed. Endvidere kan tilladelse til et selskabs </P>  \r\n\r\n<P>erhvervelse af en landbrugsejendom i medfør af § 21, nr. 3, under </P>  \r\n\r\n<P>visse forudsætninger forventes meddelt, hvis erhvervelsen sker med </P>  \r\n\r\n<P>henblik på anvendelse til væksthusgartneri. </P>  \r\n\r\n<P>På denne baggrund giver Dansk Erhvervsgartnerforenings omtale af </P>  \r\n\r\n<P>bestemmelserne i lovforslaget vedrørende antal ejendomme, </P>  \r\n\r\n<P>afstandskrav ved sammenlægning/ samdrift, arealgrænse og </P>  \r\n\r\n<P>bopælskrav ved nyetablering på bar mark mig anledning til følgende </P>  \r\n\r\n<P>bemærkninger: </P>  \r\n\r\n<P>Reglerne om maksimalt antal ejendomme under en ejer og om afstand og </P>  \r\n\r\n<P>areal ved samdrift og eje af flere ejendomme er udslag af ønsket </P>  \r\n\r\n<P>om spredning af ejendomsretten til landbrugsjorden og om at undgå </P>  \r\n\r\n<P>fjerneje. Jeg er opmærksom på, at gartnerihvervet kan pege på en </P>  \r\n\r\n<P>række særlige forhold, som isoleret set kan tale for særregler for </P>  \r\n\r\n<P>gartneriet. Inden for andre produktionsgrene kan imidlertid på </P>  \r\n\r\n<P>tilsvarende måde anføres argumenter for en positiv særbehandling; </P>  \r\n\r\n<P>i praksis har der f.eks. været behandlet ansøgninger om </P>  \r\n\r\n<P>dispensationer fra 2-ejendomsreglen og fra afstandskravet for </P>  \r\n\r\n<P>fjerkræproducenter og for specialiserede svineproducenter. </P>  \r\n\r\n<P>Som anført kan gartnerier allerede efter gældende praksis opnå </P>  \r\n\r\n<P>dispensation fra afstandskravet ved samdrift i forbindelse med </P>  \r\n\r\n<P>udflytning, og i bemærkningerne til lovforslaget foreslås en </P>  \r\n\r\n<P>lempelig praksis m.h.t. afstandskravet i § 16, stk. 4. Herudover </P>  \r\n\r\n<P>vil jeg være indstillet på ud fra en konkret prøvelse i den </P>  \r\n\r\n<P>enkelte sag at tage fornødent hensyn til gartnerivirksomhederne. </P>  \r\n\r\n<P>Jeg vil således ikke være afvisende over for, når ganske særlige </P>  \r\n\r\n<P>omstændigheder gør sig gældende, og hvor det må anses for </P>  \r\n\r\n<P>nødvendigt for opretholdelsen af en stor ekspanderende </P>  \r\n\r\n<P>eksportproducent med stor beskæftigelse, at meddele endog ganske </P>  \r\n\r\n<P>vidtgående dispensationer. </P>  \r\n\r\n<P>For så vidt Dansk Erhvervsgartnerforening med henvisningen til </P>  \r\n\r\n<P>arealgrænsen i skrivelsen af 5. maj 1986 sigter til bestemmelsen i </P>  \r\n\r\n<P>den foreslåede § 13, stk. 3, nr. 4, finder jeg ikke under </P>  \r\n\r\n<P>henvisning til bemærkningerne side 19, min besvarelse af udvalgets </P>  \r\n\r\n<P>spørgsmål 6, 31 og 59 og det med min skrivelse af 5. maj 1986 </P>  \r\n\r\n<P>fremsatte ændringsforslag, at der kan bestå noget problem for </P>  \r\n\r\n<P>foreningen. </P>  \r\n\r\n<P>Med hensyn til bopælskravet kan der være grund til at fremhæve </P>  \r\n\r\n<P>kravets centrale placering i landbrugsloven. Kravet tilsigter </P>  \r\n\r\n<P>bl.a. at undgå fjerneje og at sikre et befolkningsgrundlag i </P>  \r\n\r\n<P>landdistrikterne. Som udgangspunkt finder jeg derfor, at kravet om </P>  \r\n\r\n<P>opførelse af beboelsesbygning inden 2 år, jfr. § 8, stk. 3, bør </P>  \r\n\r\n<P>fastholdes også for landbrugsejendomme, der benyttes til </P>  \r\n\r\n<P>gartnerivirksomhed. Jeg vil dog være indstillet på i ganske </P>  \r\n\r\n<P>særlige tilfælde, hvor der foreligger en veldokumenteret </P>  \r\n\r\n<P>etableringsplan, der forudsætter betydelige investeringer i </P>  \r\n\r\n<P>produktionsapparatet, og hvor der tilvejebringes fornøden </P>  \r\n\r\n<P>sikkerhed for beboelsesbygningens opførelse, at overveje en lidt </P>  \r\n\r\n<P>længere frist på 3 eventuelt 4 år. </P>  \r\n\r\n<P>Sammenfattende finder jeg ikke, at gartnerierhvervet har grund til at </P>  \r\n\r\n<P>frygte en negativ forskelsbehandling som følge af dets i forhold </P>  \r\n\r\n<P>til landbruget atypiske træk. I denne forbindelse bemærkes, at </P>  \r\n\r\n<P>gartnerierhvervet omfatter så forskelligartede produktionsformer </P>  \r\n\r\n<P>som væksthusgartneri, champignongartneri, planteskole og </P>  \r\n\r\n<P>frilandsgartneri, hvilket taler imod opstillingen af alt for </P>  \r\n\r\n<P>bastante generelle regler for erhvervet. </P>  \r\n\r\n<P>Der er i øvrigt til jordlovsudvalget knyttet et særligt </P>  \r\n\r\n<P>gartnerikyndigt medlem, der er udpeget efter indstilling fra Dansk </P>  \r\n\r\n<P>Erhvervsgartnerforening, og som skal sikre, at de nødvendige </P>  \r\n\r\n<P>specielle hensyn bliver tilgodeset i den daglige administration. </P>  \r\n\r\n<P>Spørgsmål 70: </P>  \r\n\r\n<P>&#187;Ministeren bedes oplyse, i hvilken udstrækning og under hvilken form  \r\n\r\n</P>  \r\n\r\n<P>bestemmelsen i forslagets § 30 om at bemyndige </P>  \r\n\r\n<P>jordbrugskommissionerne til at udøve ministerens beføjelser inden </P>  \r\n\r\n<P>for lovforslagets område forventes udnyttet.&#171; </P>  \r\n\r\n<P>Svar: </P>  \r\n\r\n<P>Som anført i bemærkningerne til lovforslaget, har </P>  \r\n\r\n<P>administrationsdepartementet - efter aftale med </P>  \r\n\r\n<P>landbrugsministeriet - bl.a. iværksat en turnusordning af </P>  \r\n\r\n<P>jordlovsadministrationen i bredere forstand. </P>  \r\n\r\n<P>Overvejelserne af denne gennemgang forventes afsluttet inden årets </P>  \r\n\r\n<P>udgang. </P>  \r\n\r\n<P>Jeg har særlig bedt om, at man ser på jordbrugskommissionernes </P>  \r\n\r\n<P>arbejdsform og opgaver med henblik på at decentralisere </P>  \r\n\r\n<P>yderligere opgaver til jordbrugskommissionerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00122"
        },
        {
            "displayName": "Entydig dokumentidentifikation",
            "displayValue": "CL005887"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}