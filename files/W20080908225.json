{
    "id": 116063,
    "title": "Pressenævnets kendelse i sag 2008-6-636",
    "documentTypeId": "240",
    "isSagsforlobPeriodValid": true,
    "shortName": "KEN nr 9082 af 26/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2008-6-636</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person - klagede over en artikel på www.jp.dk.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">[K] fremsendte en mail til www.jp.dk på baggrund af artiklen ”10.000 kr. i bøde »for et par skrubber«”.</span> <span class=\"Bold\">Mailen var fra klagers side ikke tænkt offentliggjort.</span> <span class=\"Bold\">Pressenævnet finder, at mailen, der henviste til artiklen af 21. januar 2008, fremtrådte som et debatindlæg til artiklen, og nævnet udtaler ikke kritik af www.jp.dk for fejlagtigt at anse mailen for et debatindlæg.</span></div>\r\n        </p>\r\n      </div>\r\n      <p class=\"Tekst\">[K] har klaget til Pressenævnet over en artikel på www.jp.dk den 23. januar 2008, idet han mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1.</span> <span class=\"BoldUnderline\">Sagsfremstilling</span></p>\r\n      <p class=\"Tekst\">www.jp.dk bragte den 23. januar 2008 et debatindlæg af [K] under overskriften <span class=\"Italic\">”De dyre skrubber”</span>. Debatindlægget henviste til artiklen <span class=\"Italic\">”10.000 kr. i bøde »for et par skrubber«”</span>. Af indlægget fremgik følgende:</p>\r\n      <p class=\"Tekst\">”ARTIKEL i JP 21/1: ”Han blev taget på fersk gerning af Fiskerikontrollen.</p>\r\n      <p class=\"Tekst\">Bøden fik han især for ikke at overholde et generelt forbud om, at garn skal ud mindst 100 m fra kysten.”</p>\r\n      <p class=\"Tekst\">Det vækker slet ikke undren hos journalisten, at en tidligere erhvervsfisker med så mange års erfaring ikke kan overholde en så simpel regel.</p>\r\n      <p class=\"Tekst\">Hmmm!</p>\r\n      <p class=\"Tekst\">Det er da journalistik, der vil noget.</p>\r\n      <p class=\"Tekst\">Jeg ser flere ulovlige garn, og jeg anmelder det. Simple fredningszoner skal overholdes, og overtrædelser sker i de fleste tilfælde helt bevidst. Når jeg har påtalt det over for vedkommende, er jeg blevet truet med både det ene og det andet, så min medlidenhed med dem er ikke så stor.</p>\r\n      <p class=\"Tekst\">Fritidsfiskere er en broget flok, og langt fra alle fisker ulovligt, men der er en lille kerne, som er hamrende ligeglade med lovgivningen, bare de kan fiske og sælge fangsten sort.</p>\r\n      <p class=\"Tekst\">Flere af dem, jeg kender anvender falske fiskenumre og identifikation på garnene eller bruger forskellige navne, så de kan sætte flere garn.</p>\r\n      <p class=\"Tekst\">Det har ikke så meget at gøre med et par skrubber på aftensbordet. Det er salg af sorte fisk.”</p>\r\n      <p class=\"Tekst\">[K] sendte den 21. januar 2008 en mail under emnet <span class=\"Italic\">”10.000 kr. i bøde”</span> til mailadressen jp@jp.dk. Mailen havde samme indhold som det offentliggjorte debatindlæg, dog var første linje i mailen ”Artikel af [A]” i stedet for ”ARTIKEL i JP 21/1”, og mailens indhold havde ikke overskriften ”<span class=\"Italic\">De dyre skrubber</span>”. [K]s postadresse fremgik af mailen.</p>\r\n      <p class=\"Tekst\"><span class=\"BoldUnderline\">2.</span> <span class=\"BoldUnderline\">Parternes synspunkter</span></p>\r\n      <p class=\"Tekst\"><span class=\"Bold\">2.1.</span> <span class=\"Bold\">[K]s synspunkter</span></p>\r\n      <p class=\"Tekst\">[K]har anført, at han på baggrund af artiklen <span class=\"Italic\">”10.000 kr. i bøde »for et par skrubber«”</span> henvendte sig til journalist [A] den 21. januar 2008, idet artiklen var en fordrejning af de faktiske forhold. Henvendelsen blev bragt som et læserbrev, uden at klager på forhånd var orienteret om det. Havde www.jp.dk orienteret klager om, at avisen ville bringe mailen, ville han have modsat sig dette, da han i et læserbrev ville have udtrykt sig anderledes.</p>\r\n      <p class=\"Tekst\"><span class=\"Bold\">2.2. www.jp.dk’s synspunkter</span></p>\r\n      <p class=\"Tekst\">www.jp.dk har anført, at klagers mail blev sendt til Jyllands</p>\r\n      <p class=\"Tekst\">Posten, ikke til en navngiven medarbejder. Da mailen var formuleret som et læserbrev, og ikke et personligt brev til [A], blev mailen af receptionen sendt videre til debatredaktionen. Debatredaktionen opfattede mailen som et læserbrev og trykte det i avisens læserbrevsspalter. Hvis [K] ønskede at komme i kontakt med en medarbejder, ville dette være enkelt, idet samtlige medarbejdernavne på jp.dk har aktive links, og det kræver blot et enkelt klik med musen at oprette en mail direkte til medarbejderen.</p>\r\n      <p class=\"Tekst\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Jytte Scharling, Jan Kristensen, Kaare R. Skou og Bodil Mørkøv Ullerup.</p>\r\n      <p class=\"Tekst\">[K] fremsendte en mail til www.jp.dk på baggrund af artiklen <span class=\"Italic\">”10.000 kr. i bøde »for et par skrubber«”</span>. Mailen var fra klagers side ikke tænkt offentliggjort. Pressenævnet finder, at mailen, der henviste til artiklen af 21. januar 2008, fremtrådte som et debatindlæg til artiklen, og nævnet udtaler ikke kritik af www.jp.dk for fejlagtigt at anse mailen for et debatindlæg.</p>\r\n      <p class=\"Tekst\">Afgjort den 26. marts 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/03/2008"
        },
        {
            "displayName": "Accession",
            "displayValue": "W20080908225"
        },
        {
            "displayName": "Entydig dokumentidentifikation",
            "displayValue": "AA004297"
        },
        {
            "displayName": "Dato for indlæggelse",
            "displayValue": "28/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9082"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/03/2008"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-635"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}