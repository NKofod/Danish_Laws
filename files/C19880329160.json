{
    "id": 69946,
    "title": "Vejledning om Epoxyharpikser og isocyanater (* 1) (* 2) (* 3) (* 4) (* 5) (* 6) (* 7) (* 8) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3291 af 01/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Epoxyharpikser og isocyanater (*  \r\n\r\n 1) (* 2) (* 3) (* 4) (* 5) (* 6) (* 7) (* 8) </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om de sundhedsfarer, der er forbundet med  \r\n\r\n arbejde med epoxyharpikser og isocyanater, og om de foranstaltninger der skal  \r\n\r\n træffes for at imødegå dem. </P>  \r\n\r\n<P>SUNDHEDSFARER </P>  \r\n\r\n<P>Epoxyharpikser, reaktive opløsningsmidler og isocyanater kan give  \r\n\r\n hudirritationer og eksemer. </P>  \r\n\r\n<P>Eksem viser sig som kløe, millimeterstore knopper og eventuelt vabler. Ved  \r\n\r\n stærk reaktion opsvulmer og væsker huden. </P>  \r\n\r\n<P>Isocyanater og reaktive opløsningsmidler irriterer desuden næse, svælg og  \r\n\r\n lunger. Det kan ytre sig som hoste, vejrtrækningsbesvær, feber og trykken for  \r\n\r\n brystet. </P>  \r\n\r\n<P>Er man blevet overfølsom over for epoxyharpikser eller isocyanater, varer  \r\n\r\n det som regel hele livet. </P>  \r\n\r\n<P>PRODUKTKENDSKAB </P>  \r\n\r\n<P>Epoxyharpikser </P>  \r\n\r\n<P>Epoxyharpikser bruges normalt som den ene komponent i et to-  \r\n\r\n komponentprodukt. Den anden komponent, hærderen, kan fx bestå af alifatiske  \r\n\r\n aminer, aromatiske aminer, polyamider eller syreanhydrider. </P>  \r\n\r\n<P>Når stofferne blandes sammen, reagerer de med hinanden under dannelsen af  \r\n\r\n en plast, et såkaldt polymert stof. Processen kaldes en hærdning. </P>  \r\n\r\n<P>Epoxyharpikser kendes på, at der i brugsanvisningen skal stå, at produktet  \r\n\r\n indeholder epoxyharpikser, monomere epoxyforbindelser eller reaktive  \r\n\r\n opløsningsmidler. </P>  \r\n\r\n<P>På etiketten kan der optræde navne som: </P>  \r\n\r\n<P>- 2,2-bis(para-(2,3-epoxypropoxy)phenyl)-propan </P>  \r\n\r\n<P>- bisphenol-A-diglycidylether </P>  \r\n\r\n<P>- 2,2-bis(4-(2,3-epoxypropoxy)phenyl)-methan </P>  \r\n\r\n<P>- bisphenol-F-diglycidylether </P>  \r\n\r\n<P>Epoxyharpikser fordamper ikke ved normal brugstemperatur, d.v.s. at det  \r\n\r\n navnlig er ved hudkontakt, der opstår risiko. </P>  \r\n\r\n<P>En særlig type epoxyforbindelser, de reaktive opløsningsmidler, kan  \r\n\r\n derimod være let fordampelige. Kontakten med dem kan derfor også ske ved  \r\n\r\n indånding. Det skal fremgå af brugsanvisningen, om produktet indeholder  \r\n\r\n reaktive opløsningsmidler. </P>  \r\n\r\n<P>Isocyanater </P>  \r\n\r\n<P>Isocyanater bruges, ligesom epoxyharpikser, ofte i produkter, der består  \r\n\r\n af 2 komponenter, der ved sammenblanding reagerer med hinanden under  \r\n\r\n dannelsen af en plast. Isocyanaten kaldes før hærderen. Den anden komponent  \r\n\r\n indeholder polyol og kaldes for harpiksen. Undertiden leveres polyolen og  \r\n\r\n isocyanaten færdigblandet. </P>  \r\n\r\n<P>Isocyanater kendes på, at der i brugsanvisningen skal stå, at produktet  \r\n\r\n indeholder isocyanater. </P>  \r\n\r\n<P>På etiketten kan der optræde navne som: </P>  \r\n\r\n<P>- diphenylmethan-4,4'-diisocyanat </P>  \r\n\r\n<P>- MDI </P>  \r\n\r\n<P>- 2,4-diisocyanatotoluen </P>  \r\n\r\n<P>- 2,6-diisocyanatotoluen </P>  \r\n\r\n<P>- TDI </P>  \r\n\r\n<P>- hexamethylen-1,6-diisocyanat </P>  \r\n\r\n<P>- HDI </P>  \r\n\r\n<P>- isophorondiisocyanat </P>  \r\n\r\n<P>- IPDI </P>  \r\n\r\n<P>- 3-isocyanatmethyl-(3,5,5-trimethylcyclohexyl)isocyanat </P>  \r\n\r\n<P>FORANSTALTNINGER </P>  \r\n\r\n<P>Substitution </P>  \r\n\r\n<P>Epoxyharpikser og isocyanater er farlige stoffer og materialer og må ikke  \r\n\r\n anvendes, hvis de kan erstattes af ufarlige, mindre farlige eller mindre  \r\n\r\n generende stoffer og materialer. </P>  \r\n\r\n<P>Ved enhver erstatning skal det sikres, at den samlede risiko ved arbejdets  \r\n\r\n udførelse bliver mindre. </P>  \r\n\r\n<P>Hvis overgang til brug af et erstatningsstof vil medføre tekniske  \r\n\r\n vanskeligheder eller ikke uvæsentlige merudgifter, må der foretages en samlet  \r\n\r\n afvejning heraf over for de arbejdsmiljømæssige forbedringer. </P>  \r\n\r\n<P>Generelt bør produkter, der indeholder epoxyharpikser eller isocyanater,  \r\n\r\n forsøges erstattet af andre typer produkter. Det nytter dog ikke at vælge fx  \r\n\r\n en alkydmaling fremfor en epoxymaling hvis alkydmalingen forudsætter en  \r\n\r\n afvaskning med store mængder opløsningsmidler. Så er den samlede risiko ikke  \r\n\r\n blevet mindre. </P>  \r\n\r\n<P>Valg af produkt </P>  \r\n\r\n<P>Hvis det er nødvendigt at anvende epoxyprodukter, bør der vælges en type  \r\n\r\n uden reaktive opløsningsmidler. </P>  \r\n\r\n<P>Ved brug af isocyanater bør der vælges en-komponente produkter fremfor  \r\n\r\n flerkomponente. Desuden bør der anvendes produkter, der afgiver mindst mulig  \r\n\r\n isocyanatdampe. Der skal således vælges produkt med diphenylmethan-  \r\n\r\n 4,4'-diisocyanat (MDI) fremfor med andre isocyanater, da MDI er den mindst  \r\n\r\n flygtige. </P>  \r\n\r\n<P>Inden for malevarer kan der vælges produkt ud fra kodenumrene. Et lavere  \r\n\r\n nummer betyder en mindre risiko. </P>  \r\n\r\n<P>Uddannelse </P>  \r\n\r\n<P>Kun personer, der har gennemgået en særlig uddannelse, må arbejde med  \r\n\r\n epoxyharpikser og isocyanater. Undtaget er fremstilling af produkterne.  \r\n\r\n Uddannelsen fås på specialarbejderskolerne. </P>  \r\n\r\n<P>Arbejdsgivere eller selvstændige, der selv bruger produkterne, skal også  \r\n\r\n have gennemgået uddannelsen, inden arbejdet begyndes. </P>  \r\n\r\n<P>Brugsanvisning </P>  \r\n\r\n<P>Arbejdsgiveren skal udarbejde brugsanvisning, se At-meddelelse nr. 3.02.2  \r\n\r\n om brugsanvisning for stoffer og materialer. Af brugsanvisningen skal det  \r\n\r\n fremgå, om produktet indeholder: </P>  \r\n\r\n<P>- epoxyharpikser </P>  \r\n\r\n<P>- monomere epoxyforbindelser </P>  \r\n\r\n<P>- reaktive opløsningsmidler eller </P>  \r\n\r\n<P>- isocyanater. </P>  \r\n\r\n<P>Udhærdningstiden skal også oplyses. </P>  \r\n\r\n<P>Anmeldelse </P>  \r\n\r\n<P>Epoxyharpikser og isocyanater skal af leverandøren være anmeldt, se  \r\n\r\n At-meddelelse nr. 3.02.1 om stoffer og materialer. </P>  \r\n\r\n<P>Kodenummer </P>  \r\n\r\n<P>Epoxyharpikser og isocyanater, der anvendes som malevarer, skal være  \r\n\r\n forsynet med kodenummer. </P>  \r\n\r\n<P>Ved brugen kan der stilles krav, der går ud over de foranstaltninger, der  \r\n\r\n er tilknyttet kodenumrene, fx sprøjteforbud. </P>  \r\n\r\n<P>To-komponentprodukters brugsklare blandinger skal også være forsynet med  \r\n\r\n kodenummer. </P>  \r\n\r\n<P>Brug </P>  \r\n\r\n<P>Ved brug af epoxyharpikser og isocyanater er det vigtigt at undgå  \r\n\r\n hudkontakt, og der skal bruges egnede eengangshandsker og særligt arbejdstøj.  \r\n\r\n</P>  \r\n\r\n<P>Beskyttelsescreme må ikke bruges under handsker eller i stedet for  \r\n\r\n handsker. </P>  \r\n\r\n<P>Ved arbejde med isocyanater og reaktive opløsningsmidler er det desuden  \r\n\r\n vigtigt at undgå indånding af dampe. Normalt fjernes disse dampe ved hjælp af  \r\n\r\n mekanisk ventilation. </P>  \r\n\r\n<P>Personer, der har eksem, og personer med en allerede konstateret  \r\n\r\n epoxyallergi må ikke arbejde med epoxyharpikser. </P>  \r\n\r\n<P>Personer, der har astma, eksem, konstaterede lungelidelser eller  \r\n\r\n konstateret hud- eller luftvejsallergi over for isocyanater, må ikke arbejde  \r\n\r\n med disse stoffer. </P>  \r\n\r\n<P>Personer med kraftig håndsved, den såkaldte hyperhidrosis manuum, må  \r\n\r\n hverken arbejde med epoxyharpikser eller isocyanater. </P>  \r\n\r\n<P>Tekniske hjælpemidler </P>  \r\n\r\n<P>Hjælpemidler, der skal bruges under arbejdet, skal vælges, så stofferne og  \r\n\r\n materialerne ikke spredes unødvendigt, fx skal der vælges maleruller, der  \r\n\r\n drypper mindst muligt. </P>  \r\n\r\n<P>Sprøjtning </P>  \r\n\r\n<P>Påføring må kun foretages manuelt ved hjælp af spartel, pensel, malerulle,  \r\n\r\n fugepistol og lignende enkle tekniske hjælpemidler. </P>  \r\n\r\n<P>Sprøjtepåføring er kun tilladt i lukkede systemer, i sprøjtebokse med  \r\n\r\n effektiv ventilation, samt i sprøjtekabiner, hvor påvirkningen fra dampe,  \r\n\r\n aerosoler m.v. er nedbragt mest muligt. Åndedrætsværn kan dog være  \r\n\r\n nødvendige. </P>  \r\n\r\n<P>Hvor arbejdet medfører forekomst af væskeaerosoler med indhold af  \r\n\r\n epoxyharpikser eller isocyanater, skal åndedrætsværnet være  \r\n\r\n friskluftforsynet. </P>  \r\n\r\n<P>Forekommer aerosolerne i støvform, er en egnet filtermaske tilstrækkelig.  \r\n\r\n</P>  \r\n\r\n<P>Se AT-meddelelse nr. 4.09.1 om åndedrætsværn. </P>  \r\n\r\n<P>Affald </P>  \r\n\r\n<P>Spild, rester, tom emballage, kasseret arbejdstøj og brugte  \r\n\r\n eengangshåndklæder skal lægges i en særlig affaldsbeholder, der skal være  \r\n\r\n tydeligt mærket med indholdet. Beholderen kan fx være mærket med: </P>  \r\n\r\n<P>&#187;Epoxyaffald. </P>  \r\n\r\n<P>Pas på! Eksemfare!&#187; </P>  \r\n\r\n<P>eller </P>  \r\n\r\n<P>&#187;Polyurethanafald. </P>  \r\n\r\n<P>Pas på! Eksemfare!&#187; </P>  \r\n\r\n<P>Affaldet kan afleveres til kommunal modtagestation eller direkte til  \r\n\r\n Kommunekemi. </P>  \r\n\r\n<P>Personlig hygiejne </P>  \r\n\r\n<P>Ved arbejde med epoxyharpikser og isocyanater er det vigtigt med en  \r\n\r\n omhyggelig personlig hygiejne, bl.a. ved at vaske hænder ved pauser i  \r\n\r\n arbejdet, før toiletbesøg og måltider m.v. Spild og stænk skal straks vaskes  \r\n\r\n af. Efter håndvask bør hænderne indsmøres i egnede hudcremer. </P>  \r\n\r\n<P>Hvis der har været hudkontakt ud over hænder og underarme, kan det være  \r\n\r\n nødvendigt at bade. </P>  \r\n\r\n<P>Der må ikke spises og ryges under arbejdet. </P>  \r\n\r\n<P>Vaskefaciliteter </P>  \r\n\r\n<P>På arbejdsstedet og så vidt muligt i selve arbejdslokalet skal der være  \r\n\r\n let adgang til håndvask og rindende håndvarmt vand. Hanerne må ikke være  \r\n\r\n håndbetjente. Der kan eventuelt benyttes en mobil håndvask. </P>  \r\n\r\n<P>Der skal også være adgang til bruserum med varmt og koldt vand. På  \r\n\r\n skiftende arbejdspladser kan der eventuelt benyttes en mobil kabine. Sammen  \r\n\r\n med vaskefaciliteterne skal der være egnet rensemiddel, mild sæbe, bløde  \r\n\r\n eengangshåndklæder og egnede hudcremer til påsmøring efter vask, samt  \r\n\r\n affaldsbeholder. </P>  \r\n\r\n<P>Garderoberum </P>  \r\n\r\n<P>Der skal indrettes særligt omklædningsrum, adskilt fra andre  \r\n\r\n omklædningsrum, for de personer, der arbejder med isocyanater og  \r\n\r\n epoxyharpikser. </P>  \r\n\r\n<P>Gangtøj og arbejdstøj skal kunne opbevares hver for sig. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) At-meddelelse Nr. 3.01.3 juni 1988",
        "(* 8) At-meddelelse Nr. 4.09.1 om åndedrætsværn.",
        "(* 7) At-meddelelse Nr. 3.02.1 om stoffer og materialer.",
        "(* 6) At-meddelelse Nr. 3.02.2. om brugsanvisning for stoffer og materialer.",
        "(* 5) Bekendtgørelse nr. 463 af 3. august 1982 om erhvervsmæssigt malearbejde.",
        "(* 4) Bekendtgørelse nr. 43 af 22. januar 1981 om tekniske hjælpemidlers indretning og anvendelse.",
        "(* 3) Bekendtgørelse nr. 32 af 29. januar 1979 om arbejdstøj og personlige værnemidler.",
        "(* 2) Bekendtgørelse nr. 199 af 26. marts 1985 om epoxyharpikser og isocyanater m.v."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880329160"
        },
        {
            "displayName": "Entydig dokumentidentifikation",
            "displayValue": "CM029133"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/10/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3291"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/06/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}