{
    "id": 68334,
    "title": "Cirkulære om arbejdsgiverdokumentation i forbindelse med optagelse og udbetaling af dagpenge/efterløn til lønarbejdende musikere og artister. ",
    "documentTypeId": "140",
    "isSagsforlobPeriodValid": false,
    "shortName": "CIR nr 3215 af 19/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om arbejdsgiverdokumentation i  \r\n\r\n forbindelse med optagelse og udbetaling af dagpenge/efterløn til  \r\n\r\n lønarbejdende musikere og artister. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>I direktoratets cirkulære af 30. januar 1984 (emnenr. 3.21) er det  \r\n\r\n fastsat, at der ved optagelse skal foreligge fornøden dokumentation for den  \r\n\r\n beskæftigelse, der danner grundlag for optagelsen. </P>  \r\n\r\n<P>I § 1 i arbejdsministeriets bekendtgørelse nr. 612 af 18. december 1985 om  \r\n\r\n arbejdsgiverdokumentation som betingelse for udbetaling af  \r\n\r\n arbejdsløshedsdagpenge og efterløn (emnenr. 3.3112, 3.312 og 3.322) er det  \r\n\r\n endvidere fastsat, at dagpenge og efterløn kun kan udbetales, hvis der  \r\n\r\n foreligger arbejdsgiverdokumentation for arbejdsfortjenesten og for  \r\n\r\n opfyldelse af arbejdskravet, jfr. § 51, stk. 1, § 55, § 72, § 75 b, stk. 1, §  \r\n\r\n 75 d, stk. 1 og § 75 e, stk. 1, i arbejdsløshedsforsikringsloven. </P>  \r\n\r\n<P>Arbejdsgiverdokumentation for arbejdsfortjenesten er enten lønsedler eller  \r\n\r\n en arbejdsgivererklæring (blanket AR 274 (dagpenge) eller blanket AR 275  \r\n\r\n (efterløn)). Arbejdsgiverdokumentation for opfyldelse af arbejdskravet er  \r\n\r\n enten lønsedler eller oplysninger fra arbejdsgivere II (blanket AR 263). </P>  \r\n\r\n<P>I § 6 i bekendtgørelsen er det fastsat, at direktoratet kan tillade, at  \r\n\r\n dokumentationsreglerne for arbejdsfortjenesten og for opfyldelse af  \r\n\r\n arbejdskravet kan fraviges for enkelte fag og faglige områder, hvor ganske  \r\n\r\n særlige forhold gør sig gældende. </P>  \r\n\r\n<P>I forbindelse med tilsynsvirksomheden har direktoratet konstateret, at  \r\n\r\n Tjenernes, Musikernes og Artisternes Arbejdsløshedskasse har betydelige  \r\n\r\n vanskeligeheder med at fremskaffe egentlige lønsedler eller  \r\n\r\n arbejdsgivererklæringer for lønarbejdende musikere og artister. </P>  \r\n\r\n<P>Årsagerne hertil er bl.a., at optrædende musikere og artister indgår mange  \r\n\r\n kontrakter vedrørende enkeltarrangementer, og at disse ofte ikke umiddelbart  \r\n\r\n fremtræder som normale lønmodtagerforhold. Endvidere er der ofte flere  \r\n\r\n musikere/artister om at udføre det samme arrangement. </P>  \r\n\r\n<P>På baggrund heraf har direktoratet - efter at spørgsmålet har været  \r\n\r\n drøftet med Tjenernes, Musikernes og Artisternes Arbejdsløshedskasse -  \r\n\r\n udarbejdet følgende regler for, hvilken  arbejdsgiverdokumentation der skal  \r\n\r\n foreligge for musikere og artister, der anmoder om optagelse  \r\n\r\n (arbejdsløshedsforsikringslovens § 41) og om udbetaling af dagpenge/efterløn  \r\n\r\n (arbejdsløshedsforsikringslovens § 51, stk. 1, § 55, § 72, § 75 b, stk. 1, §  \r\n\r\n 75 d, stk. 1 og § 75 e, stk. 1), hvis der ikke kan fremskaffes fornøden  \r\n\r\n dokumentation i overensstemmelse med reglerne i direktoratets cirkulære af  \r\n\r\n 30. januar 1984 (emnenr. 3.21) og i arbejdsministeriets bekendtgørelse nr.  \r\n\r\n 612 af 18. december 1985 (emnenr. 3.3112, 3.312 og 3.322): </P>  \r\n\r\n<P> I. bureaukontrakt eller aftalebekræftelse. </P>  \r\n\r\n<P>a) Bureaukontrakt. </P>  \r\n\r\n<P>Ofte vil der i forbindelse med aftaler på dette område foreligge en  \r\n\r\n bureaukontrakt. Det vil i disse tilfælde sige en kontrakt indgået via et  \r\n\r\n bureau (eventuelt en forening), der er anerkendt i henhold til § 24 a i lov  \r\n\r\n om arbejdsformidling og arbejdsløshedsforsikring m.v., jfr. herved  \r\n\r\n arbejdsdirektoratets bekendtgørelse nr. 282 af 12. juni 1985 om privat  \r\n\r\n arbejdsanvisning af erhvervsmæssigt optrædende. </P>  \r\n\r\n<P>Bureaukontrakten kan, hvis den indeholder oplysninger om: </P>  \r\n\r\n<P>- hvilke parter kontrakten er indgået imellem, </P>  \r\n\r\n<P>- tidspunktet for arrangementets udførelse og </P>  \r\n\r\n<P>- honoraret for arrangementets udførelse </P>  \r\n\r\n<P>fungere som hel eller delvis arbejdsgiverdokumentation. </P>  \r\n\r\n<P> b) Aftalebekræftelse. </P>  \r\n\r\n<P>Hvis aftalen mellem de optrædende og hvervgiveren ikke er indgået ved  \r\n\r\n hjælp af et anerkendt bureau, skal der som dokumentation (hel eller delvis)  \r\n\r\n foreligge en aftalebekræftelse for hvert enkelt arrangement, der er udført i  \r\n\r\n beregningsperioden. Aftalebekræftelsen skal bl.a. indeholde oplysninger om:  \r\n\r\n</P>  \r\n\r\n<P>- hvad arrangementet består af, </P>  \r\n\r\n<P>- tidspunktet og stedet for arrangementets udførelse, </P>  \r\n\r\n<P>- antal medvirkende i ensemblet, </P>  \r\n\r\n<P>- betaling for arrangementets udførelse, herunder angivelse af  \r\n\r\n befordringsandelen, </P>  \r\n\r\n<P>- forbrugerens navn og adresse, </P>  \r\n\r\n<P>- den optrædendes (lederens) navn og adresse, </P>  \r\n\r\n<P>- dato for aftalens indgåelse og parternes underskrifter, </P>  \r\n\r\n<P>- forbrugerens erklæring om, at arrangementet er udført og </P>  \r\n\r\n<P>- kvittering for udbetaling af honoraret. </P>  \r\n\r\n<P>Aftalebekræftelsen udarbejdes af Tjenernes, Musikernes og Artisternes  \r\n\r\n Arbejdsløshedskasse efter aftale med direktoratet. </P>  \r\n\r\n<P>Ændringer i indholdet i aftalebekræftelsen kan kun ske efter aftale med  \r\n\r\n direktoratet. </P>  \r\n\r\n<P> II.Bilag til aftalebekræftelse/kontrakt (blanket AR 295). </P>  \r\n\r\n<P>Hvis der i et arrangement har deltaget flere personer (der kan f.eks være  \r\n\r\n tale om et orkester), skal der endvidere som supplement til bureaukontrakten  \r\n\r\n eller til aftalebekræftelsen foreligge bilag til aftalebekræftelse/kontrakt  \r\n\r\n (bilag AR 295). </P>  \r\n\r\n<P>Bilag til aftalebekræftelse/kontrakt skal indeholde oplysninger om  \r\n\r\n følgende: </P>  \r\n\r\n<P>- hvilke optrædende har deltaget i det pågældende arrangement, (navn,  \r\n\r\n adresse og cpr.nr.), </P>  \r\n\r\n<P>- hvilket honorar (nettoudbytte) den enkelte deltager har modtaget, og  \r\n\r\n</P>  \r\n\r\n<P>- gruppens/ensemblets &#187;leders&#171; erklæring på tro og love om, at  \r\n\r\n oplysningerne på blanketten er rigtigt. </P>  \r\n\r\n<P>Bilag til aftalebekræftelse/kontrakt skal kun udfyldes, hvis en eller  \r\n\r\n flere af de optrædende ønsker optagelse eller ønsker at modtage  \r\n\r\n dagpenge/efterløn. </P>  \r\n\r\n<P>Hvis bilaget foreligger udfyldt, idet et ensemblemedlem tidligere har  \r\n\r\n anmodet om optagelse eller har anmodet om dagpenge/efterløn, og hvis et eller  \r\n\r\n flere medlemmer af ensemblet efterfølgende anmoder om optagelse eller  \r\n\r\n udbetaling af dagpenge/efterløn, skal det allerede udfyldte bilag anvendes  \r\n\r\n som dokumentation. </P>  \r\n\r\n<P>Bilag til aftalebekræftelse/kontrakt udarbejdes af Direktoratet for  \r\n\r\n Arbejdsløshedsforsikringen. </P>  \r\n\r\n<P>Reglerne i nærværende cirkulære vil blive taget op til revision, såfremt  \r\n\r\n erfaringerne med denne dokumentationsordning giver anledning til ændringer.  \r\n\r\n</P>  \r\n\r\n<P>P.D.V. </P>  \r\n\r\n<P> <I>Eje Juul Jakobsen</I>  </P>  \r\n\r\n<P>kontorchef </P>  \r\n\r\n<P>/Thorbjørn Høgholm Pedersen </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860321509"
        },
        {
            "displayName": "Entydig dokumentidentifikation",
            "displayValue": "CM027518"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3215"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "19/03/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "J.nr. 85-371-66"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}