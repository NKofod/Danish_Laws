{
    "id": 173864,
    "title": "Udlændingenævnets afgørelse af 2. juni 2015 – Børnesammenføring – Børn under 15 år",
    "documentTypeId": "240",
    "isSagsforlobPeriodValid": true,
    "shortName": "KEN nr 10211 af 02/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">\r\n   <span class=\"Bold\">Udlændingenævnets afgørelse af 2. juni 2015 – Børnesammenføring – Børn under 15 år</span>\r\n</p>\r\n<p style=\"text-align: justify;\">\r\n   <span class=\"Bold\">Udlændingenævnet</span> <span class=\"Bold\">stadfæstede i juni 2015</span> Udlændingestyrelsens afgørelse om afslag på opholdstilladelse efter udlændingelovens § 9, stk. 1, nr. 3, litra c, til fem irakiske statsborgere. Ansøgerne, var født i henholdsvis 2000, 2002, 2003, 2005 og 2008 og søgte i september 2014 om opholdstilladelse under henvisning til deres herboende halvbroder, der var født i 1959. Partsrepræsentanten havde til sagen oplyst, at børnenes moder var blevet gift igen, og at hendes nye ægtefælle ikke ville have hendes særbørn boende, samt at den herboende halvbroder havde fået tildelt forældremyndigheden over børnene.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">Udlændingenævnet</span> <span class=\"Bold\">fandt</span>, at de fem ansøgere ikke kunne gives opholdstilladelse efter udlændingelovens § 9, stk. 1, nr. 3. <span class=\"Bold\">Udlændingenævnet lagde herved vægt på</span>, at der ikke var oplyst om særlige grunde til, at der burde meddeles opholdstilladelse til de fem ansøgere under henvisning til den herboende halvbroder som nærmeste familie. <span class=\"Bold\">Udlændingenævnet lagde ved denne vurdering til grund</span>, at de fem ansøgere efter de foreliggende oplysninger ikke var uden omsorgspersoner eller i øvrigt savnede grundlæggende omsorg, idet deres moder opholdt sig i hjemlandet, og at der således ikke forelå særlige grunde til, at der burde meddeles opholdstilladelse under henvisning til den herboende halvbroder som nærmeste familie. <span class=\"Bold\">Udlændingenævnet lagde endvidere til grund</span>, at den herboende halvbroder indrejste i Danmark i august 2001, at han aldrig havde boet sammen med de fem ansøgere eller bidraget til deres forsørgelse, og at de efter det oplyste boede hos en bekendt af familien, siden de fem ansøgeres moders nye ægtefælle efter det oplyste afviste at have dem boende. <span class=\"Bold\">Udlændingenævnet lagde således vægt på</span>, at børnene havde deres moder i Irak, og at hun sås at have påtaget sig et ansvar for at finde et sted, hvor børnene kunne få omsorg og forsørgelse. Det forhold, at den herboende halvbroder skulle være tillagt forældremyndigheden, <span class=\"Bold\">fandt Udlændingenævnet </span>ikke kunne føre til en ændret vurdering, henset til det oplyste om den herboende halvbroders kontakt med børnene, herunder karakteren og omfanget af denne. <span class=\"Bold\">Udlændingenævnet bemærkede</span>, at de fem ansøgeres fader efter det oplyste afgik ved døden i september 2009, at den herboende halvbroder i august 2013 efter det oplyste fik overdraget forældremyndigheden til sig, og at han først i september 2014 søgte om familiesammenføring med børnene. De fem ansøgeres moder havde således efter deres faders død fungeret som den primære omsorgsgiver, og uanset det oplyste om, at moderens nye ægtefælle ikke ville have børnene boende hos sig, <span class=\"Bold\">fandt Udlændingenævnet</span>, at de fem ansøgeres moder fortsat ville kunne drage omsorg for dem. <span class=\"Bold\">Udlændingenævnet lagde endvidere vægt på</span>, at den herboende halvbroder ikke havde boet sammen med børnene, samt at moderens rolle som den primære forsørger og omsorgsperson måtte antages at have medført, at der ikke forelå en sådan tilknytning mellem den herboende halvbroder og de fem ansøgere, der lå ud over, hvad der fulgte af slægtskabet i sig selv. <span class=\"Bold\">Udlændingenævnet fandt endvidere</span>, at der ikke forelå en sådan særlig familiemæssig eller lignende tilknytning til den herboende halvbroder, at der var grundlag for at meddele de fem ansøgere opholdstilladelse efter udlændingelovens § 9, stk. 1, nr. 3. Det forhold, at den af familien bekendte person ikke kunne have børnene boende fremover, kunne ikke føre til en ændret vurdering, idet generelle sociale og økonomiske forhold i en udlændings hjemland eller opholdssted ikke i sig selv kan begrunde en opholdstilladelse i Danmark.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [
        "www.udln.dk\r\n"
    ],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2015"
        },
        {
            "displayName": "Accession",
            "displayValue": "W20151021125"
        },
        {
            "displayName": "Entydig dokumentidentifikation",
            "displayValue": "AA009121"
        },
        {
            "displayName": "Dato for indlæggelse",
            "displayValue": "21/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10211"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/06/2015"
        },
        {
            "displayName": "Administrerende myndighed",
            "displayValue": "Udlændingenævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Udlændingenævnet, j.nr. 15/040550, 15/040557, 15/040562, 15/040564 og 15/040578"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}