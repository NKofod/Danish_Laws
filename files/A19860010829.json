{
    "id": 66105,
    "title": "Bekendtgørelse af Lov om tilsyn med monopoler og konkurrencebegrænsninger ",
    "documentTypeId": "30",
    "isSagsforlobPeriodValid": false,
    "shortName": "LBK nr 108 af 11/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af Lov om tilsyn med monopoler og  \r\n\r\n konkurrencebegrænsninger </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 102 af 31. marts 1955 om  \r\n\r\n tilsyn med monopoler og konkurrencebegrænsninger med de ændringer, der følger  \r\n\r\n af lov nr. 213 af 4. juni 1965, lov nr. 115 af 2. april 1971, lov nr. 88 af  \r\n\r\n 14. marts 1979, lov nr. 162 af 27. april 1983 samt lov nr. 617 af 19.  \r\n\r\n december 1984. </P>  \r\n\r\n<BR>  \r\n\r\n<P>I. Lovens formål og område </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne lov har til formål gennem offentligt  \r\n\r\n tilsyn med monopoler og konkurrencebegrænsninger at forhindre urimelige  \r\n\r\n priser og forretningsbetingelser samt at sikre de bedst mulige vilkår for den  \r\n\r\n frie erhvervsudøvelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven finder anvendelse på private  \r\n\r\n erhvervsvirksomheder, andelsforeninger og lignende indenfor erhvervsgrene,  \r\n\r\n hvor konkurrencen i hele landet eller indenfor lokale markedsområder er  \r\n\r\n begrænset på en sådan måde, at virksomhederne udøver eller vil kunne udøve en  \r\n\r\n væsentlig indflydelse på pris-, produktions-, omsætnings- eller  \r\n\r\n transportforhold. </P>  \r\n\r\n<P CLASS=STK> <I>Stk. 2. </I> Løn- og arbejdsforhold falder udenfor denne  \r\n\r\n lov, som heller ikke omfatter prisforhold og erhvervsudøvelse, der i henhold  \r\n\r\n til særlig hjemmel bestemmes eller godkendes af det offentlige. </P>  \r\n\r\n<P>II. Monopoltilsynet </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilsyn med monopoler og konkurrencebegrænsninger  \r\n\r\n udøves af monopoltilsynet, som består af et råd og et direktorat. </P>  \r\n\r\n<P CLASS=STK> <I>Stk. 2. </I> For så vidt angår virksomheder, hvis økonomiske  \r\n\r\n forhold i henhold til særlig lovhjemmel er undergivet tilsyn eller regulering  \r\n\r\n af andre offentlige tilsynsorganer, kan industriministeren bestemme, at  \r\n\r\n tilsynet i henhold til nærværende lov udøves af vedkommende tilsynsorgan  \r\n\r\n efter nærmere af ministeren under hensyn til de pågældende virksomheders  \r\n\r\n særlige karakter fastsatte regler. </P>  \r\n\r\n<P CLASS=STK> <I>Stk. 3. </I> For så vidt angår banker, sparekasser og  \r\n\r\n andelskasser udøves monopoltilsynets beføjelser efter loven af tilsynet med  \r\n\r\n banker og sparekasser. </P>  \r\n\r\n<P CLASS=STK> <I>Stk. 4. </I> Tilsynets afgørelser kan indbringes for  \r\n\r\n industriministeren. </P>  \r\n\r\n<P CLASS=STK> <I>Stk. 5. </I> Forinden tilsynet træffer afgørelser om  \r\n\r\n foranstaltninger, som må antages at ville få betydning for pengepolitikken,  \r\n\r\n skal tilsynet forhandle med Danmarks Nationalbank. Såfremt det herefter må  \r\n\r\n skønnes, at der skal ske en afvejning af konkurrencepolitiske og  \r\n\r\n pengepolitiske hensyn, forelægger tilsynet sagen for industriministeren til  \r\n\r\n afgørelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Rådet består af en formand og indtil 14  \r\n\r\n medlemmer. Rådets formand udnævnes af kongen. De øvrige medlemmer udnævnes af  \r\n\r\n industriministeren for et tidsrum af indtil 3 år. Rådet skal omfatte et  \r\n\r\n alsidigt kendskab til erhvervs- og forbrugsforhold, herunder juridisk,  \r\n\r\n nationaløkonomisk og teknisk kundskab. Et flertal af rådets medlemmer skal  \r\n\r\n være uafhængige af erhvervsvirksomheder og erhvervsorganisationer, hvis  \r\n\r\n forhold umiddelbart berøres af denne lov. </P>  \r\n\r\n<P CLASS=STK> <I>Stk. 2. </I> Intet af rådets medlemmer må deltage i  \r\n\r\n afgørelsen af en sag, der umiddelbart berører erhvervsvirksomheder eller  \r\n\r\n brancheorganisationer, i hvilke han er interesseret, eller til hvilke han er  \r\n\r\n knyttet. Rådet afgør i påkommende tilfælde, om et medlem kan deltage i en  \r\n\r\n sags behandling. </P>  \r\n\r\n<P CLASS=STK> <I>Stk. 3. </I> Er et medlem i henhold til stk. 2 eller af  \r\n\r\n andre grunde forhindret i at deltage i rådets arbejde, kan ministeren udnævne  \r\n\r\n en stedfortræder. </P>  \r\n\r\n<P CLASS=STK> <I>Stk. 4. </I> Ministeren fastsætter rådets forretningsorden.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Rådets daglige forretninger varetages af  \r\n\r\n direktoratet. Dette ledes af en direktør, som udnævnes af kongen. Direktøren  \r\n\r\n er ikke medlem af rådet, men deltager i dettes møder. </P>  \r\n\r\n<P CLASS=STK> <I>Stk. 2. </I> Direktoratet kan tilkalde særlige sagkyndige i  \r\n\r\n det omfang, dette skønnes fornødent. </P>  \r\n\r\n<P CLASS=STK> <I>Stk. 3. </I> Direktoratets tjenestemænd og medhjælpere må  \r\n\r\n ikke være interesseret i eller knyttet til nogen erhvervsvirksomhed eller  \r\n\r\n erhvervsorganisation. De tilkaldte sagkyndige må ikke være interesseret i  \r\n\r\n eller knyttet til virksomheder eller organisationer, hvis forhold umiddelbart  \r\n\r\n berøres af den sag, i hvis behandling de tilkaldes til medvirken. </P>  \r\n\r\n<P CLASS=STK> <I>Stk. 4. </I> Industriministeren udfærdiger et regulativ for  \r\n\r\n direktoratets virksomhed. </P>  \r\n\r\n<P>III. Anmeldelse og registrering </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Aftaler og vedtagelser, som udøver eller vil  \r\n\r\n kunne udøve en væsentlig indflydelse på pris-, produktions-, omsætnings-  \r\n\r\n eller transportforhold i hele landet eller indenfor lokale markedsområder,  \r\n\r\n skal anmeldes til monopoltilsynet. </P>  \r\n\r\n<P CLASS=STK> <I>Stk. 2. </I> Enkeltvirksomheder og sammenslutninger, som  \r\n\r\n udøver eller vil kunne udøve en væsentlig indflydelse på pris-, produktions-,  \r\n\r\n omsætnings- eller transportforhold i hele landet eller indenfor lokale  \r\n\r\n markedsområder, skal anmeldes, når tilsynet fremsætter krav derom. De af  \r\n\r\n sådanne virksomheder eller sammenslutninger trufne konkurrenceregulerende  \r\n\r\n bestemmelser skal ligeledes anmeldes efter krav fra tilsynet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> De i § 6, stk. 1, foreskrevne anmeldelser skal  \r\n\r\n ske inden 8 dage efter, at den pågældende aftale eller vedtagelse er truffet.  \r\n\r\n</P>  \r\n\r\n<P CLASS=STK> <I>Stk. 2. </I> Ændringer i forhold, hvorom anmeldelse er sket,  \r\n\r\n herunder ændringer i anmeldte priser, avancer, rabatter og kvoter m.v., skal  \r\n\r\n ligeledes anmeldes inden 8 dage. </P>  \r\n\r\n<P CLASS=STK> <I>Stk. 3. </I> Under særlige omstændigheder kan tilsynet  \r\n\r\n forlænge den i stk. 1 og 2 fastsatte frist. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Aftaler og vedtagelser, der omfattes af  \r\n\r\n forskrifterne i § 6, stk. 1, har ikke gyldighed og kan ikke gøre krav på  \r\n\r\n beskyttelse ved domstolene, medmindre anmeldelser er sket inden den  \r\n\r\n foreskrevne frist. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Monopoltilsynet indfører de indgivne anmeldelser  \r\n\r\n i et offentligt register. Registrering indebærer ikke nogen godkendelse af  \r\n\r\n det anmeldte. </P>  \r\n\r\n<P CLASS=STK> <I>Stk. 2. </I> Hvor ganske særlige omstændigheder taler  \r\n\r\n derfor, kan industriministeren tillade, at registreringen helt eller delvis  \r\n\r\n skal være hemmelig. </P>  \r\n\r\n<P>IV. Aftaler, vedtagelser og bestemmelser om fastsættelse af mindstepriser  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Aftaler, vedtagelser og bestemmelser, der  \r\n\r\n fastsætter mindstepriser eller -avancer ved videresalg i efterfølgende  \r\n\r\n omsætningsled, må ikke håndhæves, medmindre monopoltilsynet har godkendt de  \r\n\r\n pågældende aftaler m.v. Sådan godkendelse kan gives, når vægtige grunde taler  \r\n\r\n derfor. </P>  \r\n\r\n<P>V. Monopoltilsynets beføjelse til optagelse af forhandlinger og udstedelse  \r\n\r\n af pålæg m.v. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Finder monopoltilsynet efter foretagen  \r\n\r\n undersøgelse, at konkurrencebegrænsning som omhandlet i § 2, stk. 1, medfører  \r\n\r\n eller må antages at ville medføre urimelige priser eller  \r\n\r\n forretningsbetingelser, urimelig indskrænkning i den frie erhvervsudøvelse  \r\n\r\n eller urimelig ulighed i vilkårene for erhvervsudøvelsen, påhviler det  \r\n\r\n tilsynet at søge forholdet bragt til ophør ved forhandling med de pågældende  \r\n\r\n enkeltvirksomheder eller sammenslutninger. </P>  \r\n\r\n<P CLASS=STK> <I>Stk. 2. </I> Bedømmelsen af, om priserne er urimelige, skal  \r\n\r\n ske på grundlag af forholdene i virksomheder, der efter de foreliggende  \r\n\r\n omstændigheder drives på en teknisk og kommercielt hensigtsmæssig måde. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Kan de i § 11 nævnte skadelige virkninger ikke  \r\n\r\n bringes til ophør ved forhandling, udsteder monopoltilsynet pålæg i så  \r\n\r\n henseende. </P>  \r\n\r\n<P CLASS=STK> <I>Stk. 2. </I> Et sådant pålæg kan omfatte såvel hel eller  \r\n\r\n delvis ophævelse af de pågældende aftaler, vedtagelser og bestemmelser som  \r\n\r\n mærkning eller skiltning med pris, sammensætning, vægt eller mål og ændringer  \r\n\r\n i priser, avancer og forretningsbetingelser, herunder fastsættelse af priser  \r\n\r\n og avancer, som ikke må overskrides. </P>  \r\n\r\n<P CLASS=STK> <I>Stk. 3. </I> I tilfælde, hvor en konkurrencebegrænsning  \r\n\r\n medfører en urimelig indskrænkning i den frie erhvervsudøvelse, og dette ikke  \r\n\r\n kan imødegås efter lovens øvrige bestemmelser, kan tilsynet pålægge en  \r\n\r\n virksomhed at sælge til nærmere angivne købere på virksomhedens sædvanligt  \r\n\r\n gældende vilkår for tilsvarende salg. Virksomheden kan dog altid kræve  \r\n\r\n kontant betaling eller betryggende sikkerhed. </P>  \r\n\r\n<P CLASS=STK> <I>Stk. 4. </I> Ved fastsættelse af højestepriser eller  \r\n\r\n -avancer i henhold til stk. 2 kan priser eller avancer ikke ansættes lavere,  \r\n\r\n end at virksomheder af den i § 11, stk. 2, nævnte art kan opnå dækning for  \r\n\r\n nødvendige omkostninger, herunder afskrivninger, og ydelser ved den  \r\n\r\n pågældende vares indkøb eller genindkøb, fremstilling, hjemtagelse,  \r\n\r\n afsætning, transport samt en under hensyn til risikoen ved varens  \r\n\r\n fremstilling eller salg rimelig nettoavance. </P>  \r\n\r\n<P CLASS=STK> <I>Stk. 5. </I> Monopoltilsynet kan ved fastsættelse af  \r\n\r\n højestepriser eller -avancer, hvor tungtvejende hensyn, herunder til  \r\n\r\n forsknings- og udviklingsintensive produktionsområder, taler derfor, fravige  \r\n\r\n de principper, der følger af stk. 4 for omkostningsfordeling på de enkelte  \r\n\r\n varer og varegrupper. </P>  \r\n\r\n<P CLASS=STK> <I>Stk. 6. </I> Et pålæg skal angive, fra hvilket tidspunkt  \r\n\r\n pålægget skal være efterkommet. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hvor det af kontrolhensyn skønnes påkrævet, kan  \r\n\r\n monopoltilsynet foreskrive faktureringspligt overfor videreforhandlere.  \r\n\r\n Endvidere kan tilsynet foreskrive mærkning eller skiltning med pris for  \r\n\r\n nødvendige forbrugsvarer, for hvilke der indenfor vedkommende branche ikke i  \r\n\r\n rimeligt omfang finder sådan mærkning eller skiltning sted. Forinden sådanne  \r\n\r\n forskrifter gives, vil der være at forhandle med forbrugerorganisationerne og  \r\n\r\n vedkommende brancheorganisationer. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Kan skadelig virkning ikke bringes til ophør i  \r\n\r\n medfør af beføjelserne i §§ 11 og 12, eller skønnes andre fremgangsmåder at  \r\n\r\n være mere hensigtsmæssige, afgiver monopoltilsynet indberetning herom til  \r\n\r\n industriministeren. </P>  \r\n\r\n<P>VI. Særlige bestemmelser </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Monopoltilsynet er beføjet til at kræve meddelt  \r\n\r\n alle sådanne oplysninger, som skønnes nødvendige for dets virksomhed,  \r\n\r\n herunder til afgørelse af, om et forhold falder ind under lovens  \r\n\r\n bestemmelser. Tilsynet kan således kræve indsendt behørigt bekræftede  \r\n\r\n udskrifter af protokol- og regnskabsmateriale og indkalde personer til  \r\n\r\n mundtlig forklaring. Endvidere er tilsynet berettiget til at få adgang til  \r\n\r\n regnskaber og regnskabsbøger og til på stedet at foretage de til forholdenes  \r\n\r\n oplysning fornødne undersøgelser. </P>  \r\n\r\n<P CLASS=STK> <I>Stk. 2. </I> Ved afgivelse af oplysninger om tekniske  \r\n\r\n hemmeligheder kan den, der skal afgive oplysningerne, overfor rådets formand  \r\n\r\n fremsætte begæring om, at oplysningerne ikke afgives overfor det samlede råds  \r\n\r\n medlemmer. Formanden afgør herefter, i hvilket omfang og under hvilken form  \r\n\r\n oplysningerne under hensyn til forholdenes beskaffenhed bør gives. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Har en virksomhed indvundet udbytte ved  \r\n\r\n handlinger, der er i strid med en af monopoltilsynet truffet afgørelse, kan  \r\n\r\n tilsynet bestemme, at det for meget indvundne udbytte skal fradrages i  \r\n\r\n fremtidige avancer. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Monopoltilsynets afgørelser skal meddeles  \r\n\r\n skriftligt og indeholde oplysning om de forhold og synspunkter, som har været  \r\n\r\n bestemmende for afgørelsen. </P>  \r\n\r\n<P CLASS=STK> <I>Stk. 2. </I> Efter at afgørelsen er truffet, skal de  \r\n\r\n interesserede organisationer eller enkeltvirksomheder have adgang til at gøre  \r\n\r\n sig bekendt med det grundlag, på hvilket tilsynets beslutning er truffet, for  \r\n\r\n så vidt det pågældende materiale ikke indeholder fortrolige oplysninger om  \r\n\r\n enkelte virksomheders forhold eller oplysninger, som ikke uden skade for  \r\n\r\n almindelige samfundsinteresser kan udleveres. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Klage over de af monopoltilsynet i henhold til  \r\n\r\n denne lov trufne afgørelser indgives til tilsynet, men kan forlanges  \r\n\r\n videresendt senest i løbet af 8 dage til et af industriministeren i dette  \r\n\r\n øjemed nedsat nævn, bestående af en formand og 2 andre medlemmer. Formanden  \r\n\r\n skal opfylde betingelserne for at kunne beskikkes til højesteretsdommer; et  \r\n\r\n af medlemmerne skal have nationaløkonomisk kundskab, og et medlem udnævnes  \r\n\r\n efter forhandling med Den danske Handelsstands Fællesrepræsentation og  \r\n\r\n Industrirådet. </P>  \r\n\r\n<P CLASS=STK> <I>Stk. 2. </I> Intet af nævnets medlemmer må deltage i  \r\n\r\n afgørelsen af en sag, der umiddelbart berører erhvervsvirksomheder eller  \r\n\r\n brancheorganisationer, i hvilke han er interesseret, eller til hvilke han er  \r\n\r\n knyttet. Nævnet afgør selv i påkommende tilfælde, om et medlem kan deltage i  \r\n\r\n en sags behandling. </P>  \r\n\r\n<P CLASS=STK> <I>Stk. 3. </I> På derom fremsat begæring skal der gives  \r\n\r\n klagerne adgang til at gøre sig bekendt med det for nævnet foreliggende  \r\n\r\n materiale, for så vidt dette ikke indeholder fortrolige oplysninger  \r\n\r\n vedrørende andre virksomheders forhold eller oplysninger, som ikke uden skade  \r\n\r\n for almindelige samfundsinteresser kan udleveres. På derom fremsat begæring  \r\n\r\n skal der endvidere gives klagerne adgang til personligt møde for nævnet.  \r\n\r\n Klagerne eller repræsentanter for monopoltilsynet må ikke overvære nævnets  \r\n\r\n forhandlinger. </P>  \r\n\r\n<P CLASS=STK> <I>Stk. 4. </I> De nærmere regler for nævnets virksomhed  \r\n\r\n fastsættes af ministeren. </P>  \r\n\r\n<P CLASS=STK> <I>Stk. 5. </I> Nævnet har efter forhandling med ministeren  \r\n\r\n adgang til hos monopoltilsynet at indhente de til foreliggende klagers  \r\n\r\n bedømmelse nødvendige oplysninger. </P>  \r\n\r\n<P CLASS=STK> <I>Stk. 6. </I> Efter at monopoltilsynet har udtalt sig over  \r\n\r\n vedkommende klage, træffer nævnet afgørelse i sagen. </P>  \r\n\r\n<P CLASS=STK> <I>Stk. 7. </I> Indgivelse af klage over monopoltilsynets  \r\n\r\n afgørelse har ikke opsættende virkning, bortset fra tilsynets afgørelse i  \r\n\r\n henhold til § 6, § 12, stk. 3, og § 19, stk. 2. </P>  \r\n\r\n<P CLASS=STK> <I>Stk. 8. </I> Nævnet har efter forhandling med ministeren  \r\n\r\n adgang til at antage medhjælp i det omfang, det skønnes fornødent. </P>  \r\n\r\n<P CLASS=STK> <I>Stk. 9. </I> Den af nævnet trufne afgørelse kan, inden 4  \r\n\r\n uger efter at afgørelsen er kommet til klagerens kundskab, af denne  \r\n\r\n indbringes for domstolene, jfr. grundlovens § 63, under en for vedkommende  \r\n\r\n landsret som første instans anlagt sag. Har nævnet ændret monopoltilsynets  \r\n\r\n afgørelse, har tilsynet en tilsvarende adgang til at indbringe nævnets  \r\n\r\n afgørelse for domstolene under en mod klageren anlagt sag. </P>  \r\n\r\n<P CLASS=STK> <I>Stk. 10. </I> Forinden nævnets afgørelse foreligger, kan  \r\n\r\n sager af den i stk. 9 omhandlede art ikke indbringes for domstolene. Finder  \r\n\r\n indbringelse for landsretten ikke sted inden den i stk. 9 angivne frist, er  \r\n\r\n nævnets afgørelse endelig. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Industriministeren er bemyndiget til at træffe  \r\n\r\n de foranstaltninger, der er fornødne til gennemførelse af loven og de i  \r\n\r\n henhold til denne udfærdigede forskrifter, derunder at give nærmere  \r\n\r\n bestemmelser angående udgivelse af en registreringstidende. </P>  \r\n\r\n<P CLASS=STK> <I>Stk. 2. </I> Offentligheden orienteres om monopoltilsynets  \r\n\r\n undersøgelser og afgørelser. Fortrolige eller hemmelige oplysninger må dog  \r\n\r\n ikke offentliggøres. Forinden der gives meddelelser til offentligheden om  \r\n\r\n undersøgelser, skal monopoltilsynet give de pågældende organisationer eller  \r\n\r\n enkeltvirksomheder lejlighed til at udtale sig. Afgørelse om, hvorledes  \r\n\r\n offentliggørelse af monopoltilsynets undersøgelser kan finde sted, kan alene  \r\n\r\n træffes af rådet. </P>  \r\n\r\n<P CLASS=STK> <I>Stk. 3. </I> Monopoltilsynet aflægger en gang om året en  \r\n\r\n beretning om dets virksomhed til industriministeren. Ministeren sender  \r\n\r\n beretningen til folketinget inden udgangen af oktober måned i det følgende  \r\n\r\n kalenderår. </P>  \r\n\r\n<P CLASS=STK> <I>Stk. 4. </I> Omkostningerne ved monopoltilsynets og  \r\n\r\n ankenævnets virksomhed bevilges på de årlige finanslove. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Undlader nogen rettidigt at indgive anmeldelse  \r\n\r\n i henhold til § 6, jfr. § 7, eller at meddele monopoltilsynet en i henhold  \r\n\r\n til § 15 begæret oplysning, kan industriministeren efter tilsynets  \r\n\r\n indstilling pålægge den pågældende under en daglig eller ugentlig bøde, der  \r\n\r\n kan inddrives ved udpantning, at opfylde sin pligt i så henseende. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Rådets medlemmer og direktoratets tjenestemænd,  \r\n\r\n medhjælpere og tilkaldte sagkyndige er under ansvar efter borgerlig  \r\n\r\n straffelovs §§ 152 og 263 (* 1), jfr. tjenestemandslovens § 3, stk. 3 (* 2),  \r\n\r\n forpligtet til overfor alle uvedkommende at hemmeligholde, hvad de gennem  \r\n\r\n deres virksomhed bliver vidende om. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Undladelse af at foretage en i denne lov  \r\n\r\n foreskreven anmeldelse og overtrædelse af de i medfør af loven givne  \r\n\r\n forskrifter samt tilsidesættelse af noget af monopoltilsynet i henhold til  \r\n\r\n loven givet pålæg straffes, for så vidt højere straf ikke derved forskyldes  \r\n\r\n efter borgerlig straffelov, med bøde eller under skærpende omstændigheder  \r\n\r\n hæfte. Det samme gælder med hensyn til tilsidesættelse af en afgørelse, der  \r\n\r\n med tilslutning af vedkommende enkeltvirksomhed eller sammenslutning er  \r\n\r\n truffet efter § 11. </P>  \r\n\r\n<P CLASS=STK> <I>Stk. 2. </I> På samme måde straffes den, som i forhold, der  \r\n\r\n omfattes af loven, meddeler industriministeriet, monopoltilsynet eller det i  \r\n\r\n § 18 omhandlede nævn urigtige eller vildledende oplysninger eller fortier  \r\n\r\n forhold, der måtte være af betydning for den pågældende sags behandling. </P>  \r\n\r\n<P CLASS=STK> <I>Stk. 3. </I> Forældelsesfristen for strafansvaret er 5 år.  \r\n\r\n</P>  \r\n\r\n<P CLASS=STK> <I>Stk. 4. </I> Ved behandlingen af sager i henhold til denne  \r\n\r\n paragraf finder de i lov om rettens pleje, kapitel 69 (* 3), indeholdte  \r\n\r\n bestemmelser anvendelse i samme omfang som i sager, der påtales af  \r\n\r\n statsadvokaten. </P>  \r\n\r\n<P>VII. Overgangs- og ikrafttrædelsesbestemmelser </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Maksimalpriser og -avancer, som forinden  \r\n\r\n nærværende lovs ikrafttræden er fastsat i medfør af lov om priser m.v., jfr.  \r\n\r\n lovbekendtgørelse nr. 463 af 14. november 1949, lov nr. 233 af 25. maj 1951  \r\n\r\n og lov nr. 191 af 30. maj 1952, eller i medfør af lov nr. 378 af 14. november  \r\n\r\n 1952 om prisaftaler m.v., jfr. lov nr. 70 af 31. marts 1954, samt andre af  \r\n\r\n priskontrolrådet i medfør af disse love fastsatte bestemmelser og trufne  \r\n\r\n afgørelser forbliver i kraft, indtil de under iagttagelse af forskrifterne i  \r\n\r\n nævnte love ophæves. </P>  \r\n\r\n<P CLASS=STK> <I>Stk. 2. </I> Viser det sig, at en virksomhed har indvundet  \r\n\r\n udbytte ved handlinger, der er i strid med bestemmelserne i de i stk. 1  \r\n\r\n nævnte love, finder bestemmelserne i nærværende lovs § 16 tilsvarende  \r\n\r\n anvendelse. </P>  \r\n\r\n<P CLASS=STK> <I>Stk. 3. </I> De i henhold til bestemmelserne i de i stk. 1  \r\n\r\n nævnte love foretagne anmeldelser til priskontrolrådet samt priskontrolrådets  \r\n\r\n register overføres ved denne lovs ikrafttræden til monopoltilsynet. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ophævet (* 4). </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Denne lov, der træder i stedet for lov nr. 158  \r\n\r\n af 18. maj 1937 om prisaftaler m.v., træder i kraft den 1. juli 1955. Indtil  \r\n\r\n dette tidspunkt forbliver lov nr. 378 af 14. november 1952 om prisaftaler  \r\n\r\n m.v. i kraft. </P>  \r\n\r\n<P CLASS=STK> <I>Stk. 2. </I> Bestemmelserne i denne lovs kapitel IV træder  \r\n\r\n dog først i kraft den 1. juli 1956. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Denne lov gælder ikke for Færøerne. </P>  \r\n\r\n<P CLASS=STK> <I>Stk. 2. </I> Ved kongelig anordning fastsættes de ændringer  \r\n\r\n for Grønlands vedkommende, som under hensyn til de stedlige forhold må anses  \r\n\r\n for fornødne. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 11. marts 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ib Stetter </P>  \r\n\r\n<P CLASS=MINISTER ALIGN=RIGHT>/ Niels Erik D. Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ændret til § 264 b, jfr. lov nr. 89 af 29. marts 1972. </P>  \r\n\r\n<P>(* 2) Ændret til § 10, stk. 2, jfr. lov nr. 291 af 18. juni 1969. </P>  \r\n\r\n<P>(* 3) Ændret til kapitel 73, jfr. lov nr. 243 af 8. juni 1978. </P>  \r\n\r\n<P>(* 4) Ophævet ved lov nr. 115 af 2. april 1971. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/03/1986"
        },
        {
            "displayName": "Accession",
            "displayValue": "A19860010829"
        },
        {
            "displayName": "Entydig dokumentidentifikation",
            "displayValue": "CM025219"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "11/03/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Monopoltilsynet"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 200-1-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}